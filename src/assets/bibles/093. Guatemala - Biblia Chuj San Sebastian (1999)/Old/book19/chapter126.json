{"1": "<pb/><e>B'it yic sc'ochx eb' israel 'a Jerusalén</e> <pb/><t>A yic sjeln Jehová snab'en 'a yib'n̈ Sión yuj tas 'aych 'a yib'an̈, 'icha ton̈j on̈ waychniec xquila.</t>", "2": "<t>Xlajw cha, 'ix ca'nec wal qui gana qui tzewji, 'ix 'el wal cawc qui b'itnec yuj tzaljc'ojlal; ax eb' chuc chon̈b'al, xlaj yal eb' 'ixtic: A Jehová, caw niwn swach'c'ojlal xyac' 'a eb', xchi eb'.</t>", "3": "<t>Yel toni, caw niwn swach'c'ojlal Jehová xyac' 'ayn̈ec, yuj cha, 'ayn̈ec 'ec' 'a tzaljc'ojlal.</t>", "4": "<pb/><t>Mamin Jehová, 'a'x a wach'c'ojlal 'a quib'n̈ on̈ 'icha xon caj 'a pecti 'on̈. 'Icha tz'aj syaxb' pax sat lum cusltac lum yuj n̈ab' 'a lum Neguev, 'ixta cab' tzon̈ otj on̈.</t>", "5": "<t>A eb' tz'aw yet' scusc'ojlal, ax yic 'oj smolnoc chan̈ eb' sat yawb'en cha, caw 'oj tzaljoc eb'.</t>", "6": "<t>Wach'xam caw tz'oc' eb' yic tzya'n 'ejm eb' yin̈t cha, palta ax yic tzpolw trigo eb', caw wal tzb'itn eb' 'a tzaljc'ojlal yic mec'b'ilx 'ixm trigo chi yuj eb'.</t>"}