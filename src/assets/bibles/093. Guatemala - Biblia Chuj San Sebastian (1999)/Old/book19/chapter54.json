{"1": "<pb/><e>Sb'it David jun tic yic 'ix jaw eb' 'aj Zif, 'ix yaln eb' 'ixtc 'a Saúl: A 'a qui lu'um ata tzc'ub'j 'el sb'a David, xchi eb'. A jun b'it tic tzc'anlb'ej junc mach tzjucb'tzan b'it yet' arpa.</e> <pb/><t>Ach in Diosal colwjan̈ 'ayin, caw coln yet' a poder.</t>", "2": "<t>Maclj wal ab' in lesal, 'a' cot a chicn 'a tas tzwala,</t>", "3": "<pb/><t>yujto a eb' b'an̈quintac 'ix 'och eb' 'ajc'ojlal 'ayin, tznib'j eb' tzin smil chamoc. Caw may el'ch 'a sat eb'.</t>", "4": "<pb/><t>Palta wojtac to 'aych 'och wet' ach in Diosal. Ach Wajlil, ach tzin a col 'a eb' tznib'j tzin milni.</t>", "5": "<t>A stu nab'enal eb' 'ajc'ojl cha, meltzjc cab' 'och 'a eb'. Mamin Jehová satcn 'el eb', yujto tz'el'ch tas tzala.</t>", "6": "<pb/><t>'Oj wac' in xajmb'al 'aych 'icha tas tz'el 'a in c'ojol. 'Oj wal wach' paxti 'a a b'i, caw wal wach' ach,</t>", "7": "<t>yujto in a colcn 'elt 'a scal smasnil in somc'ojlal. Xwil slajw can 'el eb' 'ajc'ojl yajch 'ayin.</t>"}