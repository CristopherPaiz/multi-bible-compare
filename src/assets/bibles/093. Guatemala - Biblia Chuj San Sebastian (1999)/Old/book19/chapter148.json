{"1": "<pb/><t>¡Alx cab' wach' paxti 'a Jehová! <pb/>¡Alx cab' wach' paxti 'a Jehová 'a schan̈il satcha'an̈!</t>", "2": "<t>A eb' yángel Dios, atn smasnil eb' soldado yic satcha'an̈, yal cab' eb' wach' paxti 'a 'a.</t>", "3": "<t>A c'u, 'uj yet' smasnil c'anal, yal cab' eb' swach' paxti 'a Jehová.</t>", "4": "<t>A satcha'an̈ yet' a a 'ay 'a yib'n̈ satcha'an̈, yal cab' eb' wach' paxti 'a 'a.</t>", "5": "<t>Yal cab' eb' swach' paxti 'a Jehová, yujto a 'ix alni yic xb'o eb'.</t>", "6": "<t>A 'ix b'on smasnil jun tzo'n̈ tic, sec 'ayc' 'a smasnil tiempo. 'Ix yaln can paxi, to may tz'aj sjelmj eb'.</t>", "7": "<t>A smasnil tas 'ay 'a sat lum tic, yal cab' swach' paxti 'a Jehová, no niwc noc' 'ay 'a yojl a mar yet' 'a xab'l yich a',</t>", "8": "<t>raya, sacb'at, sacb'acum, 'asun, yet' 'ic'n̈ab', yiclumn̈ej cab' eb' 'a tas tzyala,</t>", "9": "<t>lum niwc witz, lum tzalan, eb' te c'ute' yet' eb' te te tzsatni,</t>", "10": "<t>no cajb'en noc', no calte'al noc', no ch'ic yet' no tzjuc sb'a 'a sat lu'um,</t>", "11": "<t>eb' sreyl yolyib'n̈q'uinl tic, smasnil eb' chon̈ab', smasnil eb' niwc yajal, eb' juez tz'a'n mandar yolyib'n̈q'uinl tic,</t>", "12": "<t>eb' winac, eb' 'ix 'ix, eb' 'unin yet' eb' 'ichmtac 'anma'.</t>", "13": "<pb/><t>Smasnil eb' tic, yal cab' eb' swach' paxti 'a Jehová, yujto cojn ton niwn yel'chi, a stzictznial, 'ayc'n̈ej 'a sat lum tic yet' 'a satcha'an̈.</t>", "14": "<t>A 'ix 'a'n qui jelnal an̈ schon̈b' on̈c tic, sec tzon̈ b'inaxec an̈ yiclum on̈c tic, yujto an̈ yin̈tl on̈c Israel tic, an̈ on̈ yijec 'ochch 'a stz'ey. <pb/>¡Alx cab' wach' paxti 'a Jehová!</t>"}