{"1": "<pb/><e>Sb'it David jun tic tzc'an eb' tzjucb'tzan b'it yet' arpa</e> <pb/><t>Mamin Jehová man̈ in a tumc yet' yowl a c'ojol, man̈ a'ch in yailal yet' yowl a c'ojol.</t>", "2": "<t>'O'ch cab' wal a c'ojl 'ayin, yujto man̈x 'a wip tzwab'i. 'Ac' jawc in c'ojl Mamin. Smasnil in niwnal, caw tz'el yip tzwab'i.</t>", "3": "<t>Caw 'ayn 'och 'a somc'ojlal. Ach xo Mamin, ¿b'a'n̈ tzwul in a colo'?</t>", "4": "<pb/><t>Coln Mamin Jehová, coln yet' a chamc'ojlal.</t>", "5": "<t>A eb' chamnc xo, matz tac' ach snan cot eb'. ¿Tom 'oj stac' ach sb'itnan cot eb'?</t>", "6": "<t>Caw wal tz'el'ch wip woq'ui. Til wal woc' 'a junjn 'ac'wal, caw tzlojx 'el in c'an̈jolm yuj yal in sat.</t>", "7": "<t>Smulyujoc eb' 'ajc'ojl yajch 'ayin, xmal yol in sat woq'ui, man̈xtzac stac' wilni.</t>", "8": "<pb/><t>'Eln̈ec 'a in tz'ey ex tze b'o maysch'olnil, tox 'ix yab' Jehová woq'ui.</t>", "9": "<t>Tox 'ix yab' in tew 'a 'a, 'ix schaj yab' in lesal.</t>", "10": "<t>A eb' 'ajc'ojl yajch 'ayin, caw 'oj q'uixwc can 'el eb' yuj xiwlal. 'A jun mutz' satil ax s'atcn eb' 'elc 'a scal q'uixwc'ojlal.</t>"}