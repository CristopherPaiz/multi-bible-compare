{"1": "<pb/><e>B'it yic sc'ochx eb' israel 'a Jerusalén</e> <pb/><t>A yic tzin laj 'at q'ueln 'a lum jolmctac witz, tzwaln 'ixtic: ¿'Aj wal 'oj cot mach tzin colni? xin chi.</t>", "2": "<t>A 'in colnb'il cha, ata tzcot 'a Jehová. A b'ojnac satcha'an̈ yet' lum lum tic.</t>", "3": "<pb/><t>Ma'oj on̈ scha telwoquec; ma'oj cot pax swayn̈ on̈ stan̈wniec.</t>", "4": "<t>May xon wal b'a'n̈ 'ay swayan̈, a tzon̈ tan̈wni an̈ israel on̈c tic.</t>", "5": "<pb/><t>A Jehová qui tan̈malec yaji, a 'a yen̈ul ata 'ayn̈ec 'eq'ui, yic tzon̈ scolnec.</t>", "6": "<t>A 'a c'ual, ma'oj qui tz'ac yuj yoc c'u, ax 'a 'ac'wal, may 'oj cajc yuj yoc 'uj.</t>", "7": "<pb/><t>'Oj on̈ scolc 'a yol sc'ab' maysch'olnil, ax on̈ scolnec 'a yol sc'ab' chamel.</t>", "8": "<t>A Jehová a tzon̈ tan̈wni 'aj tzon̈ 'atec yet' pax yic tzon̈ japxec. Tzon̈ stan̈wniec 'a smasnil tiempo.</t>"}