{"1": "<pb/><e>B'it yic sc'ochx eb' israel 'a Jerusalén</e> <pb/><t>Ex wit israelal, til wal jun tzo'n̈ yailal 'ix ya'ch eb' 'ajc'ojl chi 'a quib'n̈ec yic cochc can chon̈b'al. Calc cab' 'ixtic:</t>", "2": "<t>Yic cochc can chon̈b'al, til wal eb' x'a'n cab' syail, palta ma'ix techj yuj eb' 'ayn̈ec.</t>", "3": "<t>'Ix smac' eb' yich qui patquec, caw checl x'aj staj schic'l yich qui patquilec chi yuj eb',</t>", "4": "<t>palta ax Jehová caw wal tojl snab'en, a 'on̈ colnec 'elt 'a yol sc'ab' eb' maysch'olnil cha, xqui chic cab'i'.</t>", "5": "<t>'El cab' sq'uixwel eb' 'ajc'ojl yajch 'a Sión, pax cab' eb' 'a spatic.</t>", "6": "<t>Lajn cab' tz'aj eb' 'icha te c'ultc tzpa'chan̈ 'a yib'n̈ junc n̈a, jab' wal tz'eq'ui, tztacj pax muc'uc.</t>", "7": "<t>A jun tzo'n̈ c'ultc cha, matz yam sb'a 'a yol sc'ab' junc mach. May mach tzpolni, matz tac' pax sjalx tzec'an yic tzyi'n 'at junc mach 'a yatut.</t>", "8": "<t>A yic tzlaj 'ec' eb' 'anma 'a stz'ey te c'ultc cha, toc 'ay eb' tzaln 'ixtc 'a eb' te': Ya' cab' Jehová syaxilal 'a eyib'an̈; 'a sb'i Dios tzqui c'ann yaxilal 'a eyib'an̈, tom xchi eb'.</t>"}