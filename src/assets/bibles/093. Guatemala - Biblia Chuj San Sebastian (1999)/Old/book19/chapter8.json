{"1": "<pb/><e>Sb'it David jun tic tzc'an junc mach tzjucb'tzan b'it yet' te arpa</e> <pb/><t>Mamin Jehová Cajlil ach on̈, cojxn̈ej ton a b'i niwn yel'ch 'a smasnil yolyib'n̈q'uinal tic. Niwn pax yel'ch a b'i 'a satcha'an̈.</t>", "2": "<t>Tza c'anlb'an eb' 'unin yet' eb' tz'ulc 'unin, yic tzyaln eb' wach' paxti 'ayach, sec wach' sictac tz'aj eb' 'ajc'ojol yet' eb' tzchichn 'och 'ayach.</t>", "3": "<pb/><t>A yic tzwiln q'ue satcha'an̈, tzin b'eyc'ojlani to ach b'ojnac; xa'n can 'och 'uj yet' smasnil c'anal 'a yet'ul.</t>", "4": "<t>Yuj cha, tzwaln 'ixtic: ¿Tas quel'ch an̈ 'anman̈ tic on̈, yuj cha, tzon̈ a nan coti, tzach 'och 'il cuj on̈?</t>", "5": "<pb/><t>'Ayt wal jab'x matz on̈ tzawni 'a eb' ángel on̈, 'ixta 'on̈ otj on̈ a b'oni. 'Ix aln cani to tzon̈ b'inax on̈, 'ay cab' pax quel'ch on̈.</t>", "6": "<t>'Ix a'n can 'och copiso 'a yib'n̈ tas a b'ojnac, 'ix a'n can smasnil 'a yol qui c'ab' on̈:</t>", "7": "<t>Atn no calnelu, no wacax, no calte'al noc';</t>", "8": "<t>smasnil no ch'ic tz'ec' 'a satcha'an̈, smasnil no chay 'ay 'a yol a mar, yet' smasnil jun tzo'n̈ xo no noc' tz'ec' 'a yol a mar cha.</t>", "9": "<pb/><t>Mamin Jehová Cajlil ach on̈, caw niwn yel'ch a b'i 'a smasnil yolyib'n̈q'uinl tic.</t>"}