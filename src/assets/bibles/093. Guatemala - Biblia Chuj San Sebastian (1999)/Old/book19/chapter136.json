{"1": "<pb/><t>¡Alx cab' wach' paxti 'a Jehová, yujto caw wach' snab'en! A schamc'ojlal Dios 'ayn̈j 'a smasnil tiempo.</t>", "2": "<t>Alx cab' wach' paxti 'a Dios, atn jun Dios niwn yel'ch 'a yib'n̈ eb' tzalx 'och diosal. A schamc'ojlal Dios 'ayn̈j 'a smasnil tiempo.</t>", "3": "<t>Alx cab' wach' paxti 'a Jehová, atn jun Yajl niwn yel'ch 'a yib'n̈ eb' yajal. A schamc'ojlal Dios 'ayn̈j 'a smasnil tiempo.</t>", "4": "<pb/><t>Cojn ton tzb'on tas satjub'tac yilxi. A schamc'ojlal Dios 'ayn̈j 'a smasnil tiempo.</t>", "5": "<t>A b'ojnac satchan̈ yet' sjelnal. A schamc'ojlal Dios 'ayn̈j 'a smasnil tiempo.</t>", "6": "<t>A xlich'n 'at lum lum 'a yib'n̈ a a'. A schamc'ojlal Dios 'ayn̈j 'a smasnil tiempo.</t>", "7": "<t>A b'ojnac c'u yet' 'uj. A schamc'ojlal Dios 'ayn̈j 'a smasnil tiempo.</t>", "8": "<t>A c'u tzyac' sacq'uinl 'a c'ual. A schamc'ojlal Dios 'ayn̈j 'a smasnil tiempo.</t>", "9": "<t>Ax 'uj yet' c'anal, tzyac' eb' sacq'uinl 'a 'ac'wal. A schamc'ojlal Dios 'ayn̈j 'a smasnil tiempo.</t>", "10": "<pb/><t>A xmiln cham eb' sb'ab'l 'unnal eb' 'anma 'a Egipto. A schamc'ojlal Dios 'ayn̈j 'a smasnil tiempo.</t>", "11": "<t>A x'i'n 'elt eb' qui mam quichmec 'a Egipto. A schamc'ojlal Dios 'ayn̈j 'a smasnil tiempo.</t>", "12": "<t>Yet' wal spoder xyi'n 'elt eb'. A schamc'ojlal Dios 'ayn̈j 'a smasnil tiempo.</t>", "13": "<t>A x'a'n spoj sb'a snan̈l a Chac Mar. A schamc'ojlal Dios 'ayn̈j 'a smasnil tiempo.</t>", "14": "<t>A x'i'n 'ec' eb' qui mam quichmec chi 'a spacl snan̈l a a'. A schamc'ojlal Dios 'ayn̈j 'a smasnil tiempo.</t>", "15": "<t>A 'ix 'a'n can 'at win faraón yet' eb' soldado 'a yich a Chac Mar. A schamc'ojlal Dios 'ayn̈j 'a smasnil tiempo.</t>", "16": "<t>'A x'i'n b'ey eb' schon̈b' 'a lum cusltac lu'um. A schamc'ojlal Dios 'ayn̈j 'a smasnil tiempo.</t>", "17": "<pb/><t>A 'ix 'a'n cham eb' niwc rey. A schamc'ojlal Dios 'ayn̈j 'a smasnil tiempo.</t>", "18": "<t>A x'i'n 'ec' sq'uinl eb' rey caw 'ay sjelnal. A schamc'ojlal Dios 'ayn̈j 'a smasnil tiempo.</t>", "19": "<t>A xmiln cham win Sehón, atn win sreyl eb' amorreo. A schamc'ojlal Dios 'ayn̈j 'a smasnil tiempo.</t>", "20": "<t>Smiln pax win Og, atn win sreyl eb' 'aj Basán. A schamc'ojlal Dios 'ayn̈j 'a smasnil tiempo.</t>", "21": "<t>A xpojn 'ec' lum slum eb' rey cha. A schamc'ojlal Dios 'ayn̈j 'a smasnil tiempo.</t>", "22": "<t>A x'a'n lum lum chi quicooquec an̈ yin̈tl on̈c Israel tic, atn win schecab'. A schamc'ojlal Dios 'ayn̈j 'a smasnil tiempo.</t>", "23": "<pb/><t>A 'on̈ nanec coti, yic 'ayn̈ec 'ec' 'a qui yailal. A schamc'ojlal Dios 'ayn̈j 'a smasnil tiempo.</t>", "24": "<t>A 'on̈ colnec 'a yol sc'ab' eb' 'ajc'ojl yajch 'ayn̈ec. A schamc'ojlal Dios 'ayn̈j 'a smasnil tiempo.</t>", "25": "<t>Atn tz'a'n smasnil tas tzc'ux eb' 'anma', yet' no noc'. A schamc'ojlal Dios 'ayn̈j 'a smasnil tiempo.</t>", "26": "<pb/><t>Alx cab' yuj diosal 'a Dios 'ay yic satcha'an̈. A schamc'ojlal Dios 'ayn̈j 'a smasnil tiempo.</t>"}