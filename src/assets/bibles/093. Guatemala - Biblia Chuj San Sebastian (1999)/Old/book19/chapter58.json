{"1": "<pb/><e>A jun tic sb'it David tzc'anlb'ej junc mach tzjucb'tzan b'it</e> <pb/><t>Ex yajal, ¿yel am wali tojl tzeyutj e b'eyc'ojlwi, tojl am wal tzeyutj eya'n 'och syailal eb' 'anma'?</t>", "2": "<t>Ocxo jun, tze b'oyaj eb' yet' e tu nab'enal. 'I'm ex b'ey maysch'olnil 'a yol chon̈ab'.</t>", "3": "<pb/><t>A eb' tzb'on maysch'olnil, 'ayt 'ec' eb' 'a yol sc'ojl snun, tzcuyn eb' tu nab'enal. A eb' 'a'm 'es, cojn tz'alj eb', tzcuyn sb'a eb' ya'n 'es cha.</t>", "4": "<t>Lajn eb' yet' no chan 'ay svenenoal. Lajn eb' 'icha no niwc chan matz maclni yab'i'.</t>", "5": "<t>Matz yab' no tas tzyal eb' tz'utz'n no', atn eb' jeln smontn no'.</t>", "6": "<pb/><t>Mamin Jehová, in Diosal ach, 'ij 'el yip eb' 'icha tzyutj eb' 'anma sma'n 'el ye no león.</t>", "7": "<t>Sat cab' 'ejm eb' 'icha tz'aj stup 'ejm a a tzb'eyi. Lajn cab' tz'aj eb' 'icha te c'ultc tzte'x yuj 'anma'.</t>", "8": "<t>'Ulb'x cab' 'ejm eb' 'icha tzyac' no xoch 'a yol sjoxil, 'icha junc 'e'lti 'unin, mto 'icha junc 'unn chamnc xo tz'alji, matz yil xon jac sacq'uinal, 'ixta cab' tz'aj eb'.</t>", "9": "<t>Lajw cab' 'ejm eb' mu'c 'icha te q'uix tzmolb'tzax 'och 'a yaln̈ chen, yajn̈ej tz'a 'ejmi. Toxn matz xej xon jun chen chi yu'uj.</t>", "10": "<pb/><t>Ax eb' tojl sb'eyb'al, 'oj tzaljoc eb' yic 'oj 'ajxoc spac 'a eb' maysch'olnil sb'eyb'al, yic 'oj sb'on̈nc eb' yoc 'a schic'l eb' maysch'olnil cha.</t>", "11": "<t>'Ixta to b'i'an ax yalx 'ixtic: Caw wal wach' yic eb' te'n xyutj sb'a sb'on tojlal. Caw yel 'ay jun Dios tzb'eyc'ojlan yolyib'n̈q'uinl tic, 'oj schioc.</t>"}