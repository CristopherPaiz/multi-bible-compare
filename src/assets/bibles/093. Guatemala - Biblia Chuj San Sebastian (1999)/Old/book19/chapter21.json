{"1": "<pb/><e>Sb'it David jun tic tzc'an junc mach tzjucb'tzan b'it</e> <pb/><t>Mamin Jehová, a jun rey tic caw tzaljc'ojlal yaji, yujto ach 'ix ac' yip, 'ix 'a'n yac' ganar owal.</t>", "2": "<t>'Ix ac' 'el'choc tas tznib'ej, ma'ix a tenc' tas 'ix sc'ana.</t>", "3": "<t>Til wal yaxilal 'ix ac' 'a 'a, 'ix a'n q'ue jun corona to nab'a oro 'a sjolom.</t>", "4": "<t>'Ix sc'an najtxb'oc sq'uinl 'ayach, 'ix a'n jun q'uinl 'ay 'a jun 'ejmn̈ej 'a 'a.</t>", "5": "<t>Caw wal niwn yel'ch winac, yujto 'ix ya' ganar yuj a colwal; caw wal b'inab'il yuj yopiso 'ix ac'a.</t>", "6": "<t>Caw 'ix ac' 'a yaxilal 'a yib'n̈ 'a smasnil tiempo; yuj cha, til wal stzaljc'ojlal 'a ojltac.</t>", "7": "<t>Mamin Jehová caw niwn el'chi. A 'a chamc'ojlal a 'aych yipc sc'ojl jun rey tic, yuj cha, may xon b'a'n̈ 'oj 'emoc.</t>", "8": "<pb/><t>Mamin rey, 'oj a yam cot smasnil eb' 'ajc'ojl yajch 'ayach. A yet' a wach' c'ab' 'oj a'ch syailal eb' matz ach nib'ni.</t>", "9": "<t>A yic 'oj a ch'oxn a b'a 'a scal eb', ax a satn can 'el eb', ata tza'ch eb' 'a junc jorna 'aych sc'aq'uil. Yuj yowl sc'ojl Jehová 'oj a satl eb' 'icha tz'aj stz'a junc tas yuj c'ac'.</t>", "10": "<t>'Oj a satcn 'el yunnal eb' 'a sat lum lum tic, ax a satn can pax 'el yin̈tl eb' 'a scal eb' 'anma'.</t>", "11": "<t>Wach'xam tznib'j eb' tzach yixtej, tzsayn wal eb' tas tzach 'aj 'ejmi, palta matz tac' xon yuj eb'.</t>", "12": "<t>A yic tza tojlb'tzan 'och a jul-lab' 'a eb', tza xib'tn can 'at eb'.</t>", "13": "<pb/><t>Mamin Jehová tztac' oj smasnil, 'oj ach qui b'itnoc on̈, yujto caw niwn a poder, tzcaln pax wach' paxti 'ayach.</t>"}