{"1": "<pb/><t>¡Alx wach' paxti 'a Jehová!</t> <t>An̈ schecb' on̈c Cajlil, calc wach' paxti 'a 'a.</t>", "2": "<pb/><t>Calc wach' paxti 'a Jehová, ticnec yet' 'a smasnil tiempo.</t>", "3": "<t>B'itnax cab' 'a stojlal 'aj tzq'uel c'u masnto 'a stojlal 'aj tz'em c'u.</t>", "4": "<t>A yajl yaj 'a yib'n̈ smasnil nacion̈; ax stzictznial 'ec'b'al 'a satcha'an̈.</t>", "5": "<pb/><t>Toc 'ay junc mach lajn yet' Jehová qui Diosalec, yujto wocn 'ejm yac' yajlil 'a satchan̈ cha.</t>", "6": "<t>Tz'emt q'ueln 'a satcha'an̈ yic tzyiln 'emt lum lum tic.</t>", "7": "<t>A tz'i'n chan̈ eb' meb'a 'a sat lu'um, ax eb' caw may jac tas 'ay 'a 'a, a tzcoln 'el eb' 'a yaln̈ meb'a'il,</t>", "8": "<t>sec jun tz'aj 'ejm wocn eb' yet' eb' niwc winac, atn eb' niwc winc 'a scal yit chon̈ab'.</t>", "9": "<t>Ax eb' 'ix 'ix may xon yune', 'oj tzaljoc eb' 'ix yic 'oj 'och eb' 'ix nunb'ilal.</t> <t>¡Alx cab' wach' paxti 'a Jehová!</t>"}