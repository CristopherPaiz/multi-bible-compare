{"1": "<pb/>Smasnil jun tzo'n̈ tic, caw xcham wal in maclni wila', xcham in maclni pax wab'i'.", "2": "<pb/><t>A tas eyojc ax tic, wojc pax jun xo; man̈toc yel xo 'emnc in c'ojlani.</t>", "3": "<t>Palta tzin nib'j tzin paxtin yet' Dios, atn jun tztac' yuj smasnil, a yet' tzin nib'j tzin tej in b'a.</t>", "4": "<t>Ax tic, yuj eya'm 'esal tze c'ub'n 'el tas yel; lajn ex yet' junc 'a'm remel, to may jac tzb'o yu'uj.</t>", "5": "<t>Comnoc sictac tzex 'aji, toto 'ixta', caw wal 'ay e nab'en.</t>", "6": "<pb/><t>Chajec eyab' tas 'oj wala', 'oj wal 'ayex tas nab'il wu'uj.</t>", "7": "<t>¿Am tzeyutj e nani to 'oj stac' e colwj 'a Dios yet' eya'm 'esal? ¿Am tzeyutj e nani to 'ay tas 'oj yac' ganar 'a spatic?</t>", "8": "<t>¿Tom 'oj stac' eya'n e b'a yuj Dios, yic tzcob' eya'lnoc e colni?</t>", "9": "<t>Palta q'uinloc tzex sb'eyc'ojlej Dios, ¿tas 'oj eyutc e b'a? ¿tom 'oj stac' eyixtn paxti 'icha tzeyutj junc 'anma'?</t>", "10": "<t>Wach'xam c'ultac tzeya'ch e b'a yet' Dios, palta 'oj ex stumc wal si'mb'il.</t>", "11": "<t>A Dios caw niwn yel'chi, yujn̈ej smay ax eyib'x yuj xiwlal.</t>", "12": "<t>A jun tzo'n̈ cuynb'il yic eb' qui mam quicham 'in a tze c'anlb'ej, a jun tzo'n̈ cha may yopiso, lajn 'icha q'uen stan̈il c'ac'; lajn pax 'icha to lum tzca'ch smuroalc qui chon̈ab'.</t>", "13": "<pb/><t>A ticnec sictac tzex 'aji, to 'oj in paxtini, toxn̈ej tzcot 'a wib'n̈ yuj tas 'oj wal tic.</t>", "14": "<t>¿Tas wal tzwac' ganar tzcob' in colnc 'el in q'uinal? Yel xo wach' tzwac' in b'a 'a yol sc'ab' jun 'ay smay.</t>", "15": "<t>Wach'xam yuj cha tzin smiln cham Dios, palta 'oj wa'chn̈ej Dios yipc in c'ojol, 'oj in col in b'a 'a yojltac.</t>", "16": "<t>Lemb'il pax ata 'oj wac' ganar in colnb'il, yujto a junc maysch'olnil snab'en, matz te'wtzej sb'a sc'och 'a yojltac Dios.</t>", "17": "<t>Tzcham wal e maclni eyab' tas 'oj wala', sec 'oj eyab' wal si'mb'il.</t>", "18": "<t>A ticnec, tox xin na'a tas tzwutj in coln in b'a, yujto wojtac to wach' 'oj wel'chi.</t>", "19": "<t>Toto 'ay mach tzalni to caw 'ay in mul, wach' cab' tzin 'och wan walni, tztac' cab' in cham b'i'an.</t>", "20": "<pb/><t>Ach in Diosal, cojn chab' tas tzin c'an 'ayach, 'ixta to b'i'an tztac' in c'och 'a ojltac.</t>", "21": "<t>'Actj a'n 'och in yailal, tzactn in a xib'tn yet' tas caw 'ay smay.</t>", "22": "<t>'Awjan̈ 'ayin, 'oj in ta'w 'ayach; mto an tzin b'ab'l 'awj 'ayach, ta'wan̈ pax 'ayin.</t>", "23": "<t>Al 'ayin 'ajtil xlaj 'och in mul, 'ajtil 'ay tas tu xwutej. 'Ajtil 'ay chi 'aj in 'ec' 'a yib'an̈.</t>", "24": "<t>¿Tas yuj tza c'ub'j 'el a b'a 'ayin? ¿Tas yuj 'icha junc 'ajc'ojol, 'ixta tzin otej?</t>", "25": "<t>Lajn in 'icha junc xilte tz'at yuj 'ic', mto 'icha junc te tacn̈ 'ac, yuj cha, ¿tas yuj tzin a xib'tej? ¿tas yuj an̈ja in a pechn b'eyc'oc?</t>", "26": "<t>Caw wal ya tas tzal 'ayn tzwab'i, tza c'anb'n cot 'ayin, 'aj xlaj 'och in paltail 'a yic quelm in 'unin.</t>", "27": "<t>Xa'n 'ajxc 'och q'uen cadena 'a woc, q'ueln ach 'och 'ayin 'aj tzin laj 'eq'ui, checln̈ej 'aj wach' wec' o'oj.</t>", "28": "<t>A 'in niwnal tic, wan sjuw 'icha junc pichl 'ayx 'och yijal; mto 'icha junc tas wan xo sc'a'i.</t>"}