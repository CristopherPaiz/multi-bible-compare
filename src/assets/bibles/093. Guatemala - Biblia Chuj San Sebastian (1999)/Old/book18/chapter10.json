{"1": "<pb/>Man̈xtzac in nib'j to pitzn in. 'Oj in checltoc 'el in yailal, ax in paxtin yet' in c'a'lc'ojlal.", "2": "<pb/><t>Ax waln 'a Dios 'ixtic: Ach in Diosal, man̈ ala' to 'ay in mul. Toto 'ay in mul cha, al 'ayin 'aj 'ix 'och in mul.</t>", "3": "<t>'In ach b'ojnac in, tzlajw cha tzin a patquiln can 'eli, ¿tom wach' tzab'i yic tzin a chacn 'eli, ax yet' eb' maysch'olnil tzach colwji?</t>", "4": "<t>¿Tom lajn eln junc tas 'icha quiln an̈ 'anman̈ tic on̈?</t>", "5": "<t>¿Tom lajn 'a q'uinl 'icha jab' qui q'uinl an̈ 'anman̈ tic, yujto chamlb'a caj on̈?</t>", "6": "<t>¿Tas pax yuj tza nib'j wal to tza say el in mul mto in paltail?</t>", "7": "<t>Wach'xam ojtac to may in mul, palta toc 'ay mach tztac' in scoln 'el 'a yol a c'ab'.</t>", "8": "<t>Ach b'ojnac in, ax ticnec tza nib'j pax tzin a satli.</t>", "9": "<t>Na cot nab'an, to an tic b'ob'iln 'oj 'a lum pococ; ax ticnec ¿tom tzin a'x can 'och pococal muc'uc?</t>", "10": "<t>'Icha tz'aj sb'o no queso yic tzpajb' no lech, 'ixta xotj a b'on in niwnal tic.</t>", "11": "<t>Ach xac' pitzwc in b'aq'uil yet' in ch'an̈il, xa'n pitzwc 'och in chib'jal, yet' in tz'umal 'a spatquil.</t>", "12": "<t>Ach xac' in q'uinal, yujto 'ay a chamc'ojlal 'ayin; in a tan̈wni paxi, yuj cha, pitzn in.</t>", "13": "<t>Palta a ticnec tznachj 'el wu'uj, to 'ay tas c'ultac nab'il 'oj 'a in patic.</t>", "14": "<t>Q'ueln ach 'och 'ayin, yic tzelni 'aj tz'och in mul, sec tztac' in a'n cuenta yuj in paltail cha.</t>", "15": "<t>Toto 'ay in mul tz'och 'ayach, caw wal 'oltaquin; wach'xam wach' in, palta matz tac' woch 'a ojltac 'a junc'ojlal, yujto caw wal tzin q'uixw in nan cot in yailal.</t>", "16": "<t>Toto cob' tzwij chan̈ in b'a, ax am tz'aji, 'icha spechn b'ey no león junc noc' tzyam schib'joc, 'ixta am tzin otej; 'ay smay a b'on junc tas satjub'tac yilx 'a in patquil.</t>", "17": "<t>Tza say am jun tzo'n̈ocx a testigo. Caw am tzniwtj scot owl 'ayn 'icha scot b'ulb'noc eb' soldado yac' owal.</t>", "18": "<pb/><t>¿Tas yuj ton̈j 'ix ela yic in 'alji? Comnoc a yic mantzac in 'alji in chamcn 'a yol sc'ojl in nun, sec may xon mach in 'ilni.</t>", "19": "<t>Comnoc a yic in 'el 'a spatc in nun, in 'at mucxoc can 'a campusan, sec ma'ix checlj 'eli toto 'ay mach 'ix pitzw 'el 'a yolyib'n̈q'uinl tic.</t>", "20": "<t>Ya' sb'a to man̈ najtoc yoc jab' in q'uinl tic, comnoc tz'el 'a a c'ojl a'n in junc'ojlal. 'Ac' wil jac tzaljc'ojlal,</t>", "21": "<t>ya' sb'a mantzac in meltzj 'a yolyib'n̈q'uinl tic. Toto 'oj in chami,<f>[3]</f> toc 'oj in jaw pax jun 'ejm xo.</t>", "22": "<t>'Oj in can 'a jun lugar to man̈x 'a sacq'uinl tz'ilx ta', musn xoj ta 'a smasnil tiempo, 'a 'ajtil to a sacq'uinl tic, a chi q'uic'q'uinl pax yaj ta', xchi win Job.</t>"}