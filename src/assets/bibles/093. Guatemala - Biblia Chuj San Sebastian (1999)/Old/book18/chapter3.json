{"1": "<pb/>Xlajw yec' uque c'u cha, 'ix yaln win Job jun tzo'n̈ tu paxti 'a yib'n̈ jun c'u 'aj 'aljnac, xyaln 'ixtic:", "2": "", "3": "<pb/><t>Caw tzin catb'ej jun 'ac'wl 'aj cuchb'iln chan̈ yuj in nun, tzin catb'ej jun c'ul 'aj 'aljnac in.</t>", "4": "<t>Comnoc a jun c'u cha, 'ix ya'cn 'och sb'a 'ac'wlil, comnoc ton̈j xcan 'ixta yuj Dios, octom wal ma'ix sacb'xon 'eli.</t>", "5": "<t>Comnoc 'ay junc tas q'uic'q'uinl x'ajch 'a yib'an̈ sec xq'uic'b' 'eli, mto a junc q'uic' 'asn tzc'ub'n 'eli, mto pax junc xo tas tz'ec' 'a sat sec x'och xiwc'ojlal 'a jun c'u cha.</t>", "6": "<t>Comnoc q'uic'q'uinln̈ej x'ajcn 'a jun 'ac'wl cha, sec ma'ix 'och jun c'u chi sb'isloc jun tzo'n̈ c'u 'a jun 'uj 'a yol jun ab'il cha.</t>", "7": "<t>Comnoc may tas 'ix uj 'a jun 'ac'wl cha, sec may jun tzo'n̈ 'aw yic tzaljc'ojlal xlaj 'ochi.</t>", "8": "<t>Ax eb' cob' tzyalch sb'a to 'ay tas tztac' yu'uj, comnoc scatb'ej can eb' jun 'ac'wl cha, eb' tztac' ya'n 'och no Leviatán<f>[1]</f> yiclumal.</t>", "9": "<t>Comnoc wal ma'ix q'uel xon sacb'sun 'a yic jun sq'uin̈b'il cha, comnoc ma'ix tan̈wx xon sacb'i, yic sacb' cot yib'cha'an̈.</t>", "10": "<t>Caw tzin catb'ej jun 'ac'wl 'aj 'aljnac in, yujto ma'in stench wan 'a yic xc'och stiempoal walji, alto ma'ay, tecn matz wil jun tzo'n̈ yailal tic yet' cusc'ojlal.</t>", "11": "<pb/><t>Octom in cham 'a yol sc'ojl in nun, mto 'a yic in 'alji in chami.</t>", "12": "<t>Octom ma'in smec' in nun yic in ya'n chuwoc yic in sq'uib'tzani,</t>", "13": "<t>Comnoc chamnc in, to 'ixta', caw wal tzaljc'ojlal tzin wayi, caw wal tzin 'ilj 'a junc'ojlal.</t>", "14": "<t>To 'ixta' junn̈j waj yet' ewin rey, yet' pax eb' niwc yopiso 'e'nc 'a pecti', eb' to b'ojnac chan̈ jun tzo'n̈ niwc n̈a lan̈chjnac xo 'ejmi,</t>", "15": "<t>atn eb' niwc yajl xlaj sb'ut' yatut yet' q'uen oro mto plata.</t>", "16": "<t>Octom in mucx 'icha junc 'e'lti 'unin, mto 'icha eb' chamnc xoni yic tz'alji.</t>", "17": "<t>A 'aj tzmucx eb' maysch'olnil snab'en, ata tzlajw can c'och yixtn eb' 'anma'; a pax ta tz'ilj eb' 'ixtb'il yuj eb'.</t>", "18": "<t>A pax ta tz'ilj eb' 'icha preso yaj yuj munljel, man̈x 'aj 'oj 'ab'xoc stumj eb' 'ilm munljel cha.</t>", "19": "<t>Atnta 'ayc' eb' niwc winac yet' eb' may wal yel'chi. A pax ta 'ayc' eb' colchjnacx 'el 'a yol sc'ab' spatron̈, lajn xoj yaj eb' smasnil ta'.</t>", "20": "<pb/><t>¿Tasm yuj tzyac' Dios sacq'uinl 'a yib'n̈ eb' tz'ixtxi? ¿Tasm yuj an̈ja ya'n sacq'uinl 'a yib'n̈ eb' 'aych 'a cusc'ojal?</t>", "21": "<t>'Ay mach cob' tznib'j cham sb'a, palta matz cham paxi; wach'xam cob' tzsay tas tz'aj scham 'icha qui sayn 'ec' ricoal, palta matz 'ilchj yu'uj.</t>", "22": "<t>At yic tzc'och junc 'anma chi mucxoc can 'a campusan, atta tzcan 'a tzaljc'ojlal.</t>", "23": "<t>¿Tasm yuj an̈ja ya'n Dios sq'uinl junc 'anma man̈ yojcoc 'aj tzc'ochi, 'icha to macb'il yol sb'e chi yuj Dios?</t>", "24": "<t>Tzcob' in nib'nc wa in b'a, palta ton̈j tzjaw si'snoc in c'ojl woq'ui, toxn matz 'och wan in c'acw wab'n syail.</t>", "25": "<t>A smasnil tas tzin xiw sjaw 'ayin, atn wal jun tzo'n̈ chi xjaw 'a wib'an̈.</t>", "26": "<t>A ticnec, man̈x 'a xon jac 'iljelal wu'uj, man̈x 'a xon jac swach'l waji; man̈x xon jac in junc'ojlal, cojxn yailal tzwila', xchi Job.</t>"}