{"1": "<pb/>Xlajw cha, 'ix paxtin Jehová 'a win Job 'a scal jun chacxuxm'ic', 'ix yaln 'ixtic:", "2": "<pb/><t>¿Machch cob' ach tic, yuj cha, tza c'ub'n 'el in jelnal yet' a paxti may yel'chi?</t>", "3": "<t>A ticnec te'wtzej a b'a, yujto 'ay tas 'oj in c'anb'c 'ayach, ax a pacn 'ayin.</t>", "4": "<pb/><t>¿'Ajtil 'aych 'eq'ui yic xin b'on 'ejm yipnub'al yich lum lum tic? Al wab'i', tom yel xo niwn tas ojtac.</t>", "5": "<t>¿Ojc ama mach 'ix alni jantc x'aj yechl lum lum tic, mach 'ix nan cha'an̈ jantc tz'aj lu'um?</t>", "6": "<t>¿Ojc ama 'aj b'achn 'ejm yipnub'al yich lu'um? ¿Mach 'ix b'ab'l 'a'n 'ejm q'uen q'uen 'ix 'emcn yipnub'oc yich lum cha?</t>", "7": "<t>Wan xo sacb' 'el 'a jun c'u cha, 'ix b'itn chan̈ smasnil c'anal, ax eb' wángel caw 'ix 'el yaw eb' yuj tzaljc'ojlal.</t>", "8": "<pb/><t>A yic xn̈i'chj q'uel a mar 'a yib'n̈ lum lum tic, ¿mach 'ix 'a'n 'och smacl sat a', yic 'ix 'och wan a'?</t>", "9": "<t>An xwa'ch 'asn spichloc a', xwa'n 'och 'asn chi spotloc a'.</t>", "10": "<t>An 'ix wa'cn 'ejm smon̈jonal a mar chi 'aj tzc'ochi, xwa'n can 'och syaweal spuertail a'.</t>", "11": "<t>Xlajw cha, xwaln 'a a 'ixtic: Cojn 'a tic tzach jawi, man̈x 'oj stac' a c'axw 'ec' 'a cha; a 'a tic 'oj a jaw pawnjoc, xin chi 'a a'.</t>", "12": "<t>¿'Ayxam 'aj 'ix al 'a sacl yib'cha'an̈, to tz'el 'a yet'ul yic tzsacb' pax 'a junx c'u cha?</t>", "13": "<t>A yic tzsacb' pax cha, tzpucb't sacq'uinl chi 'a sat lu'um, ax eb' tu snab'en, tzlaj sc'ub'c 'el sb'a eb'.</t>", "14": "<t>Yuj sacq'uinl cha, tzcheclji tas yilx sat lum lu'um; yajn̈ej tzjelmj yilx 'icha tz'ajcn 'ejm stintail junc seyo, mto 'icha stz'ib'quintacl yilx junc pichul.</t>", "15": "<t>A sacq'uinl chi tzyamn 'och wan eb' maysch'olnil snab'en, yuj cha, man̈x 'a tas tztac' yuj eb'.</t>", "16": "<pb/><t>¿'Ayxam 'aj ach 'ix el jun tzo'n̈ niwc xab' oln to c'ultac yaj 'aj tzpac' a mar?</t>", "17": "<t>¿Tox am 'ix ela 'aj 'ay spuertail yet'l chamel?</t>", "18": "<t>¿Ojc ama jantc yechl slewnal sat lum lu'um? Toto yel niwn tas ojtac, al 'ayn cab'noc.</t>", "19": "<pb/><t>¿Ojc ama 'ajtil molb'il sacq'uinal yet' q'uic'q'uinal?</t>", "20": "<t>¿Tzam stac' e'n 'at sacq'uinl chi 'a 'aj tzlajw c'ochi, tzlajw cha, tze'n pax meltzjoc 'a yet'l chi jun 'ejm xo?</t>", "21": "<t>¿Si'mb'il am ojc ach tic tas yaji, yujto til xo wal yab'lil tzela? ¿'Aljnacch xo ama yic sb'o smasnil tas?</t>", "22": "<pb/><t>¿'Ayxam 'aj ach xit'c 'a 'aj moln q'uen chew wu'uj, yet' 'aj moln q'uen sacb'at?</t>", "23": "<t>A jun tzo'n̈ cha, molb'il wu'uj yic tzin c'ann 'a owal mto 'a yic tzwa'n cot junc yailal.</t>", "24": "<t>¿Ojc am b'e 'aj tz'atcn sacq'uinal yic tzpojn can sb'a? ¿Ojc am paxi tas tzyutj 'ic' spojn sb'a yic tzcot 'a stojlal 'aj tzq'uel c'u?</t>", "25": "<pb/><t>¿Mach tzjacn cot secnjoc yaxn̈ab' 'a satcha'an̈, tzch'oxn can pax 'a jun 'i'n̈ab' cha, sec chucx sb'e 'aj tz'ati,</t>", "26": "<t>yic tzyac' n̈ab' 'a lum cusltac lu'um, 'a 'aj may xon 'anma cajan,</t>", "27": "<t>sec tziclax lum lum tacn̈ sat yic wach' tzpa'x te 'unn c'ultac?</t>", "28": "<pb/><t>¿Mach junc mamb'il yaj 'a n̈ab' mto 'a chicb'chan̈ tza na'a?</t>", "29": "<t>¿Mach pax junc nunb'il yaj 'a q'uen che'ew mto 'a q'uen sacb'acum?</t>", "30": "<t>¿Mach tz'a'n tzatzb'oc a a 'icha q'uen q'ue'en, mto yic tzpitzw chan̈ chew 'a yib'n̈ a mar?</t>", "31": "<pb/><t>¿Tzam stac' ecn syam sb'a jun tzo'n̈ c'anal tzcuch Mo'otz? ¿mto tztac' a juln 'el jun c'anal tzcuch Sacb'sun 'a scal jun tzo'n̈ xo c'anal?</t>", "32": "<t>¿Ach am tzac' q'uelc jun chac c'anal 'a yic wan sacb'i? ¿Ach am tzej b'ey jun tzo'n̈ c'anal 'a sb'e, atn jun tzcuch Niwquil Osa yet' jun Yune Osa?</t>", "33": "<t>¿Ojc am jun tzo'n̈ ley tzc'anlb'ax 'a satcha'an̈? ¿Ach am wan a'n cuyxoc jun tzo'n̈ ley chi 'a sat lum tic?</t>", "34": "<pb/><t>¿Tzam stac' aln 'a 'asun sec tzya' cot n̈ab'?</t>", "35": "<t>¿Tzam stac' a checn 'at raya 'a junc lugar? ¿Tzam ta'w 'ayach: Waji, tic tzin 'ati, xchi am 'ayach?</t>", "36": "<t>¿Mach x'a'n sjelnal snab'en no ibis yet' no 'ajtzo tza na'a?</t>", "37": "<t>¿Mach wal junc caw jelan, yojtac jantc wal 'asn 'ayc' 'a smasnil? ¿Mach wal junc tztac' yi'n 'elt a a 'a scal 'asn cha, yic tzyac' n̈ab',</t>", "38": "<t>sec wach' a lum pococ, tz'och lum b'i'chal, junxn̈ej tz'ajcn lum smasnil?</t>", "39": "<pb/><t>¿Ach am tza say schib'j yune no nun león tzchi'a, sec tzb'utj e no cotc cha,</t>", "40": "<t>yic tzmoln sb'a no 'a yol yet'l 'aj 'ay, mto yic tzcan lachn no 'a cal c'ultac?</t>", "41": "<t>¿Mach tz'a'n tas tzc'ux e no joj tza na'a, yic tz'ec' saync e no tas tzc'ux e no cotac, yic tz'el yaw e no sc'ann tas tzc'ux 'ayin?</t>"}