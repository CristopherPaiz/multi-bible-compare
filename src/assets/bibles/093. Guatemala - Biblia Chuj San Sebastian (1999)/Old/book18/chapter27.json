{"1": "<pb/>Scha aln pax Job 'ixtic:", "2": "<pb/><t>Tzwac' in ti 'a sat Dios tztac' yuj smasnil, jun matz in b'onyaji, to a tzin 'a'n cusoc,</t>", "3": "<t>ya' sb'a tzat yac' Dios wip yic tzwi'n jac wic',</t>", "4": "<t>may xon wal 'aj 'oj wal tas man̈ yeloc, may junc 'es paxti' 'oj wala'.</t>", "5": "<t>Ya' sb'a pitzn in to, may b'a'n̈ 'oj wala' to yel tas tzeyala; ma'oj in chach 'a wib'an̈ to yuj in mul 'ixta tzin 'aji.</t>", "6": "<t>An tic, ma'oj wactc walni to tojl in nab'en, yujto wojc si'mb'il to may in mul.</t>", "7": "<pb/><t>Smasnil eb' tz'och 'ajc'ojlal 'ayin, lajn cab' tz'aj sjaw yailal 'a yib'n̈ eb' 'icha tz'aj sjaw yailal 'a yib'n̈ eb' maysch'olnil sb'eyb'al, yet' eb' man̈ tojloc snab'en.</t>", "8": "<t>¿Tas to junc 'aych yipc sc'ojl eb' maysch'olnil sb'eyb'al yic tzyi'n 'ec' Dios sq'uinl eb'?</t>", "9": "<t>A yic 'ayx 'och syailal eb', man̈x 'oj scha Dios yab' tas 'oj yal eb'.</t>", "10": "<t>Yujto may 'aj 'ix yij eb' stzaljc'ojlal 'a spatquil Dios tztac' yuj smasnil, may xon 'aj xyal sb'a eb' 'a 'a.</t>", "11": "<t>Ax ticnec jun, 'oj in ch'ox eyil spoder Dios, atn tas nab'il yuj jun mach to tztac' yuj smasnil.</t>", "12": "<t>Toto ax tic, eyiljnacx smasnil jun tzo'n̈ cha, ¿tas yuj man̈toc tojl tzeyutj eyalni?</t>", "13": "<pb/><t>Atn jun yailal tic tzyac' Dios tztac' yuj smasnil, spacc 'a eb' maysch'olnil sb'eyb'al yet' 'a eb' tu snab'en.</t>", "14": "<t>Wach'xam niwn yunnal eb', palta 'oj cham eb' 'unnab'il chi 'a scal owal, mto a wejl 'oj milnc eb'.</t>", "15": "<t>A eb' ma'oj chamoc, a yab'il 'oj milnc eb', 'oj can yistl eb', toc 'ay eb' 'ix 'oj 'oc' yuj ewinac.</t>", "16": "<pb/><t>A eb' tu sb'eyb'al cha, wach'xam til wal q'uen plata tzmontoej eb' 'icha lum lu'um, mto til wal spichl eb' b'uln 'eq'ui,</t>", "17": "<t>palta am eb' tojl snab'en, a eb' 'oj 'a'nc 'och jun tzo'n̈ pichl cha; am eb' wach' snab'en, a eb' 'oj 'ica'anc q'uen plata cha.</t>", "18": "<t>A yatut eb' maysch'olnil snab'en cha, lajn 'icha sjoxl 'ixm sat 'ixm 'aj tz'elt no ch'unam 'ij, caw wal c'un spoji, mto 'icha jac pat xilte 'ay q'ue 'a yib'an̈.</t>", "19": "<t>A eb' maysch'olnil snab'en, 'oj 'ec' teln eb' sway 'a jun slajb' 'ac'wl yet' smasnil sricoal, ax yic 'oj 'elx swayn̈ eb', man̈x 'a xon jac tas 'ay 'a eb'.</t>", "20": "<t>A jun tzo'n̈ tas 'aj tzxiw eb', a 'oj jawc 'a yib'n̈ eb' 'icha a 'elmal a', 'icha tz'aj yijx 'at junc tas yuj 'ic'n̈ab' 'a yic 'ac'wal.</t>", "21": "<t>'Icha tzyac' junc tas tz'ec' smac' 'elt 'ic' tzcot 'a stojlal 'aj tzq'uel c'u, 'ixta 'oj 'aj yijx 'el eb' 'a yatut.</t>", "22": "<t>'Oj 'ijxocn̈ej 'at eb' wach'xam tzat cob' ya'lc eb' s'at 'eloc, palta man̈x 'a niwnc'ojlal 'a eb'.</t>", "23": "<t>A jun 'ic' cha, caw wal 'oj jommoc, ax xub'n sc'an̈ s'at 'a spatc eb'.</t>"}