{"1": "<pb/><t>Man̈ e nib'c 'och tastc 'ay 'a eb' 'anma maysch'olnil, man̈ e nib'c can e b'a 'a scal eb',</t>", "2": "<t>yujto cojn 'elc'l nab'il yuj eb', cojn tu paxti'al tzlaj yal eb'.</t>", "3": "<t>Tze na si'mb'il tas tzeyutj e b'on yol eyatut, 'icha junc n̈a wach' tz'aj sb'o yet' jelnal yet' pax wach' nab'enal.</t>", "4": "<t>Tze na wal si'mb'il tas tzeyutj eya'n b'ut'joc 'el yol eyatut yet' jun tzo'n̈ tas wach' yilxi, yet' pax tas chan̈ stojol.</t>", "5": "<t>Yel xo wach' yic junc jeln snab'en 'a yib'n̈ junc mach 'ay yip; yel xo pax wach' eyico' toto 'ay tas eyojtac, 'a yib'n̈ to 'ay cob' eyip.</t>", "6": "<t>Toto tzex 'och 'a owal, c'anb'jec 'ec' junc nab'en. Toto niwn eb' 'oj 'a'nc e nab'en, 'oj eyac' ganar.</t>", "7": "<t>A mach may snab'en, caw matz nachj yu'uj tas tzyal 'a yojltac win yajl 'a sdespacho, ton̈j sictac tz'aji, yujto may sjelnal.</t>", "8": "<t>A mach cojn maysch'olnil tzna'a, til wal sb'inax yuj stul cha.</t>", "9": "<t>A tas nab'il yuj junc may snab'en, cojn 'ajmulal; a junc ch'a'an, toc 'ay mach tznib'ni.</t>", "10": "<t>Toto tzjaw e chab'c'ojlal 'a yic 'ayx 'och 'a somc'ojlal, may e te'nal tzyal cha.</t>", "11": "<t>Colc 'elt eb' to wan yijx 'at 'a chamel, yamc 'och wan eb' to wan sc'och 'a sti sjul-l yet'l chaml cha.</t>", "12": "<t>Wach'xam tzcalec to man̈ cojcoc toto wan s'at eb' 'a chaml cha, palta a Dios tzb'eyc'ojlan tas nab'il cujec. A tzon̈ tan̈wniec, yojtac tas cajec. A 'oj 'a'nc spac 'ayn̈ junjn on̈c yuj tas tzqui b'o'ec.</t>", "13": "<t>Ex wunnal, tz'ub'c jac no yal chab', 'ab'c wal schil stz'ub'x no'.</t>", "14": "<t>'Icha wal schil no chab' cha, 'ixta wal 'oj eyutc eyab'n swach'l jelnal yet' wach' nab'enal; toto 'oj 'ilchjoc eyu'uj, caw wach' 'oj eyel'chi, ax tas 'aych yipc e c'ojol, may b'a'n̈ 'oj lajwc 'ejmi.</t>", "15": "<t>Man̈ e na chan̈ tu nab'enal 'a yib'n̈ eb' wach' snab'en, man̈ eyelc' 'elt tas 'ay 'a yol yatut eb',</t>", "16": "<t>yujto wach'xam tzcotcn 'a yib'n̈ eb' uc 'ejmoc, an̈jtona uc 'ejm 'oj q'uex wan eb'; a pax eb' tzb'on maysch'olnil jun, 'oj cotcn 'a yib'n̈ eb' 'a jun 'ejmn̈ej.</t>", "17": "<t>Man̈ ex tzaljoc yic tzcot 'a yib'n̈ eb' 'ajc'ojl yajch 'ayex.</t>", "18": "<t>Toto tzex tzalj yuj eb', man̈x 'oj ya'ch Jehová yowl sc'ojl 'a yib'n̈ eb', yujto man̈ wach'c jun e tzaljc'ojlal chi 'a sat Dios.</t>", "19": "<t>Man̈ tuc cab' tzeyab'i yic tzq'ue'ch eb' maysch'olnil ricoal, man̈ e nib'c 'och tas 'ay 'a eb',</t>", "20": "<t>yujto a eb' maysch'olnil cha, man̈ wach'c yic eb'. 'Oj satl eb' 'icha tz'aj stup sc'a'l junc cantil.</t>", "21": "<t>Ex wunnal, 'ay cab' yel'ch Jehová 'a e sat yet' pax win rey. Man̈ eya'ch e b'a yet' eb' 'ajc'ojl yajch 'a win rey cha,</t>", "22": "<t>yujto yajn̈ej 'oj jawc schaml eb' 'a yib'an̈, ax sat 'ejm eb'. May mach 'ojtnac tas yailal 'oj jawc 'a yib'n̈ eb' yuj Dios mto yuj win rey.</t>", "23": "<pb/>An̈jtona pax jun tzo'n̈ xo tic, a eb' 'ay snab'en 'ix aln cani: <pb/><t>Caw man̈ wach'oc toto chucchc yilx eb' 'anma 'a sat win yajal yic tzb'onyaj win eb'.</t>", "24": "<t>Toto tzya'l win eb' 'ay smul 'a libre, tu tzyal eb' 'anma 'a spatquil winac, tzcatb'tzax can 'el win yuj eb' 'anma'.</t>", "25": "<t>Palta toto tzya'ch win syailal eb' 'ay smul cha, wach' tz'el'ch win 'a sat eb' 'anma', wach' tas tzyal eb' 'a spatc winac.</t>", "26": "<pb/><t>Toto wach' tzeyutj eya'n spac junc paxti', lajn ex wal 'icha junc mach tz'ub'n 'elt sti junc 'anma'.</t>", "27": "<pb/><t>Mant e b'o chan̈ eyatut, toto mant 'a tas 'ay 'ayex yic tz'ec' tiempo eyu'uj.</t>", "28": "<pb/><t>Man̈ eya'ch e b'a 'a junc paxti tz'ajx 'och 'a yib'n̈ eb' quit 'anma'il, man̈ eyal junc paxti man̈ yelc 'a spatc eb'.</t>", "29": "<t>Man̈ eyac' e pac 'a eb' quit 'anma'il, 'icha wal tzex yutj eb'.</t>", "30": "<pb/><t>An tic in 'ec' 'a scal smunljel jun win 'isaj, atn 'a yawb'en uva win may snab'en:</t>", "31": "<t>A tas x'ilchj wuj ta', cojn te q'uix tzq'uib' 'a sat lum lum cha, ax q'uen q'uen 'aych scol-lalc smunljel cha, 'elnc xo lan̈njoc q'ue'en.</t>", "32": "<t>A yic xwiln jun tic, 'ix in moln can 'a in nab'en; 'ix 'och wal cuynb'ilal 'ayin.</t>", "33": "<t>Toto tzex wayi, tzex necwi, tze moyn e c'ab', tzex 'ilj wal si'mb'il,</t>", "34": "<t>ax meb'a'il 'oj jawc tza'njoc 'ayex; 'icha tzyac' junc 'elc'm yet' syamc'ab', 'ixta 'oj 'aj sjawi.</t>"}