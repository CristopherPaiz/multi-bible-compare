{"1": "<pb/>A 'ix Sara, 'ay 127 ab'il sq'uinal,", "2": "yic 'ix cham 'ix 'a lum Quiriat-arba, atn 'a Hebrón 'a yol yic Canaán. Caw 'ix 'oc' win Abraham yuj schamlil 'ix Sara cha, 'ix 'ochcn win 'a cusc'ojlal yuj 'ix.", "3": "'Ix yactj can win sniwnal 'ix yistzil cha, 'ix 'at win 'a eb' hitita cajn 'a jun lugar cha. Ata 'ix yal 'a eb' 'ixtic:", "4": "<pb/>—Toxn̈ej am chuc chon̈b'al waj 'a e cal tic, comnoc tz'el 'a e c'ojl e chon̈n wal jac e lum 'ayin, sec ata tzin muc sniwnal 'ix wistzil, xchi 'a ewinac.", "5": "<pb/>'Ix ta'w ewin hitita chi 'a win 'ixtic:", "6": "<pb/>—Mamin, 'ab' wal tas 'oj cal 'ayach, ach tic niwn 'elch 'a qui cal on̈. Yuj cha, muc 'ix estzil chi 'a junc 'aj tzmucx eb' chamnc 'anma', junc caw wach' yilx tzela. May junc on̈ matz qui chaj a muc sniwnal 'ix estzil 'a 'aj tzmucx eb' chamnac, xchi eb' 'a winac.", "7": "<pb/>Ax win Abraham cha, 'ix q'ue lin̈njoc, x'em n̈ojn 'a yojltac eb' yic tzch'oxni to 'ay yel'ch eb' 'a 'a,", "8": "'ix yaln 'ixtc 'a eb': <pb/>—Toto yel tze nib'j tzin muc sniwnal 'ix wistzil chi 'a tic, alc 'a win Efrón yunnal Zohar,", "9": "to tzchon̈ win q'uen oln q'uen 'a Macpela 'ayin, 'a sla'nil xo sti slum winac. Tztac' in tojn 'a winac, yaln̈ej jantc stojol sec wic tz'ajcn jun 'aj tzmucx chamnc 'anma chi 'a e cal 'a jun lugar tic, xchi Abraham cha.", "10": "<pb/>Chotn 'ec' xon pax win Efrón 'a scal eb' yit chon̈b' cha. 'Ix yaln win 'a Abraham chi 'a 'ip, sec wach' tzyab' eb' 'ayc' chi ta', yet' eb' tz'och 'a sti spuertail chon̈b' cha, 'ix yaln 'ixtic:", "11": "<pb/>—¡May mamin! tzwal 'ayach to a jun oln q'uen cha, yet' lum lum cha, ton̈j tzin siyj lum 'ayach. A ewin wit chon̈b' tic, testigo tz'ajcn eb', to ton̈j tzin siyej, muc 'ix estzil chi ta', xchi winac.", "12": "<pb/>Palta ax Abraham cha, 'ix 'emx n̈ojn jun 'ejm xo 'a yojltac eb' 'anma cha.", "13": "'Ix yaln 'ixtc 'a win Efrón cha, yet' 'a sat eb' 'anma chi smasnil: <pb/>—Tzin tew wal 'ayach, to tza chaj wal stojl lu'um. 'Ixta to b'i'an ax in mucn 'ix wistzil cha, xchi.", "14": "<pb/>'Ix ta'w pax win Efrón chi 'a 'a:", "15": "<pb/>—'Ab' tas 'oj wal 'aych mamin. A jun lum cha, chan̈e wal ciente q'uen tumn plata 'aych stojloc lu'um. A jun tumn cha, toc 'ay yel'ch 'a qui cal tic on̈. A tas tzwala to tz'at a muc sniwnal 'ix estzil cha, xchi winac.", "16": "<pb/>'Ix schaj sc'ojl win Abraham sjeln stojl lum lum cha, 'icha xyutj win yaln 'a sat smasnil ewin hitita cha. 'Ix yechtan Abraham chan̈e ciente q'uen tumn plata cha, lajn x'aj yal-l q'uen 'icha yic eb' chon̈wjum.", "17": "'Ixta wal x'ajcn yoch lum slum win Efrón yico'oc Abraham, lum Macpela 'a yojltac 'el yic win Mamre 'a stojlal 'aj tzq'uel c'u. A q'uen olb'il q'ue'en, yet' te te', 'ix can 'a win smasnil.", "18": "Yic xo win Abraham jun lum cha. Smasnil eb' hitita yamn yaj ta' yet' smasnil eb' x'och 'a spuertail jun chon̈b' cha, testigo eb' yic sb'on eb' jun strato cha.", "19": "<pb/>'Ixta to b'i'an, 'ix smucn Abraham sniwnal yistzil 'a q'uen olb'il q'uen 'ay 'a lum Macpela cha, 'a yojltac 'el yic win Mamre 'a stojlal 'aj tzq'uel c'u, atn pax tzcuch Hebrón, 'a yol yic Canaán.", "20": "'Ixta xyutj schon̈n can 'at eb' hitita lum slum yet' q'uen olb'il q'uen 'a win Abraham yic tz'ochcn scampusanoc yet' eb' yin̈til."}