{"1": "<pb/>Xlajw cha, 'ix 'at Jesús, 'ix c'ochx 'a junx sc'axpil 'ec' sti a mar yic Galilea. A jun a cha, Tiberias pax sb'i.", "2": "Til wal eb' 'anma x'och tza'n yuj Jesús, yujto xyil eb' jun tzo'n̈ milagro sch'oxo yic xya'n b'oxc sc'ojl eb' ya'ay.", "3": "Ax Jesús cha, 'ix 'at yet' eb' scuywum 'a jun tzalan. Ata x'em wocn yet' eb'.", "4": "Wan sjapx stiempoal sjaw jun q'uin̈ yic snanb'il cot yel eb' israel 'a libre.", "5": "Ax yic xyiln Jesús, til wal 'anma wan sc'och 'a 'a, xyaln 'a Felipe 'ixtic: <pb/>—¿'Aj wal 'oj qui man yoch eb' 'anma tic? xchi 'a 'a.", "6": "<pb/>Palta ton̈j xyal 'ixta', sec tzyab'i tas 'oj yal Felipe chi 'a 'a, yujto yojc xoni tas 'oj sb'o'.", "7": "Ax Felipe cha, 'ix yaln pax 'a 'ixtic: <pb/>—Wach'xam 'ay chab'oc ciente denario pan 'ayon̈, palta matz yab' 'e'ch ca'n junjnoc yic eb' smasnil, xchi.", "8": "<pb/>'Ay pax junx scuywum Jesús Andrés sb'i, yu'tac sb'a yet' Simón Pedro. 'Ix yaln 'ixtc 'a Jesús.", "9": "<pb/>—'Ay jun win 'unn 'ayc' 'a tic, yet' o'e span cebada, yet' chac'otn̈ schay. Palta ¿tom 'oj 'e'choc jab' tic 'a scal eb' smasnil? 'In caw niwn eb', xchi 'a Jesús.", "10": "<pb/>Xlajw cha, 'ix yaln Jesús 'ixtc 'a eb' scuywum: <pb/>—Alc 'a eb' 'anma tic, to tz'em wocn eb' smasnil, xchi 'a eb'. <pb/>A jun 'aj 'ayc' eb' cha, caw niwn 'a'lic. 'Aym o'e'oc mil eb' winc 'ix 'em wocn ta'.", "11": "Ax Jesús, 'ix syamn chan̈ 'ixm pan cha. 'Ix ya'n yuj diosal 'a Dios yuj 'ixim. 'Ix spojn 'ec' 'ixm 'a eb' scuywum. Ax eb' x'ec' 'a'noc 'ixm 'a eb' x'em wocn cha. 'Ixta xyutj pax no chay cha. Caw colb'il 'ix 'e'ch 'a eb' smasnil.", "12": "Ax yic xlajw swa eb' si'mb'il, 'ix yaln Jesús 'a eb' scuywum chi 'ixtic: <pb/>—'Ec' chajec can pax smasnil tas 'ix yac' sobra, sec may tas 'oj 'ixtxoc, xchi 'a eb'.", "13": "<pb/>Yic 'ix lajw schan can pax eb', 'ix b'ut'j can pax lajchwe xuc pan chi xyac' sobra 'a o'e pan cebada cha. Palta caw 'ix wa eb' smasnil.", "14": "Ax eb' 'anma cha, c'uxn 'ix yil eb' jun milagro chi 'ix sch'ox Jesús. Yuj cha, xyaln eb' 'ixtic: <pb/>—Atn jun schecb' Dios tic tan̈b'il xon sjaw 'a yolyib'n̈q'uinl tic, xchi eb'.", "15": "<pb/>Palta yojc Jesús to tznib'j eb' syama', tzya'n pural eb' ya'n 'och sreyloc. Yuj cha, 'ix yi'n 'el sb'a 'a scal eb', 'ix 'atx 'a jun tzaln chi sch'ocoj.", "16": "<pb/>Ax yic wan sq'uic'b'i, 'ix c'ochx eb' scuywum Jesús 'a sti a mar.", "17": "'Ix 'ochx eb' 'a yol barco, 'ix 'atx eb'. Yujto tznib'j eb' tzc'axw 'ec' 'a chon̈b' Capernaum 'a sti a mar cha. Tox 'ix caw q'uic'b'i yic 'ix 'at eb'. Ax Jesús, mantzac japx 'a eb'.", "18": "A yic wan sb'ey eb', 'ix pitzw chan̈ jun 'ic' 'a yib'n̈ a mar cha. Caw ow yeq'ui. Ax a mar cha, caw chan̈ tzq'ue wan chel-loc a sma'n chan̈ jun 'ic' cha.", "19": "A yic tox 'ix 'at am eb' junc nan̈l schab'l legua, 'ix yiln can paxt eb', to wan sc'och Jesús 'a eb'. Mun tzb'eyb't yet' yoc 'a yib'n̈ a'. Yuj cha, caw 'ix xiw chan̈ eb'.", "20": "Palta xyaln 'a eb' 'ixtic: <pb/>—An Jesús in. Man̈ ex xiwoc, xchi 'a eb'.", "21": "<pb/>Yuj cha, 'ix caw tzalj eb'. 'Ix chan 'och eb' yet' 'a yol te barco cha. Waln̈ej 'a mu'c cha, 'ix c'och eb' 'a sc'axpil 'ec' a mar 'aj tz'at eb' cha.", "22": "<pb/>Ax 'a junx c'u, an̈ja 'aycn eb' 'anma chi 'a sc'axpil 'ec' a mar cha. Ax 'ix snan cot eb', to cojn jun barco chi x'ati. 'Ix yiln pax eb', to cojn eb' scuywum Jesús x'at 'a yojol. May 'aj x'och Jesús chi yet' eb'.", "23": "Palta 'ay jun tzo'n̈ barco xcot 'a chon̈b' Tiberias, 'ix c'och 'a stz'ey jun lugar chi 'aj 'ix swaj eb' 'ixm pan, yic 'ix ya'n Cajlilec yuj diosal yu'uj.", "24": "Ax 'ix yiln cot sb'a eb' 'anma cha, man̈x 'ayc 'ec' Jesús chi yet' eb', yet' pax eb' scuywum, man̈x 'ayc 'ec' pax eb'. Yuj cha, 'ix 'och eb' 'anma chi 'a yol jun tzo'n̈ barco cha. 'Ix 'at saync 'ec' eb' 'a chon̈b' Capernaum.", "25": "<pb/>Ax yic xc'och eb' 'anma chi 'a sc'axpil 'ec' a a cha. Atta 'ix 'ilchj Jesús yuj eb'. 'Ix sc'anb'n eb' 'a 'ixtic: <pb/>—Ach qui Cuymal on̈, ¿tom a tic 'aych 'eq'ui? ¿Janic' ach jawi? xchi eb' 'a 'a.", "26": "<pb/>Xta'w Jesús 'a eb' 'ixtic: <pb/>—Wal yel tzwal 'ayex, yujn̈ej to xb'ut'j e c'ojl wa'n e wa pan, yuj cha, tzin wul e saync pax 'eq'ui, man̈ yujoc xnachj 'el eyu'uj tas tzyal 'el'ch jun tzo'n̈ milagro xin ch'oxo.", "27": "Man̈oc 'a jun tzo'n̈ tas tzqui c'uxu, man̈oc tzeya'ch e nab'en e sayn 'eq'ui, yujto ton̈j 'e'lb'a yec' jun tzo'n̈ cha. 'Ayt wal junx tas 'icha to tzqui c'uxu, palta may b'a'n̈ tzlajwi. 'Ay yopiso jun chi ya'n e q'uinl 'a jun 'ejmn̈ej. Yuj cha, a 'a jun chi tzeya'ch e nab'en e sayn 'eq'ui. An 'oj wac' jun chi 'ayex, yujto 'Ochnc in 'Anma'il. A qui Mam Dios 'a'jnac spoder 'ayin, xchi Jesús 'a eb'.", "28": "<pb/>Yuj cha, 'ix sc'anb'n eb' 'ixtc 'a 'a: <pb/>—¿Tas wal tzcutj qui b'on tas tznib'j Dios tzqui b'o cha? xchi eb' 'a 'a.", "29": "<pb/>—A jun tznib'j Dios tze b'o tic. Tznib'ej to tzeya'ch e c'ojl 'ayin, yujto a checjnacn coti, xchi Jesús 'a eb'.", "30": "<pb/>Xlajw yab'n eb' jun cha, 'ix sc'anb'n pax eb' 'ixtc 'a 'a: <pb/>—¿Tas wal junc milagro tztac' a ch'oxn quil on̈, sec 'oj ca'ch qui c'ojl 'aych on̈? ¿Tom 'ay tas tztac' a b'oni?", "31": "A eb' qui mam quichmec, yiljnac eb' jun milagro 'a pecti', yic sc'uxn eb' jun maná 'a cusltac lu'um,<f>[9]</f> 'icha tzyal 'a Ch'an̈ U'un̈, 'a 'aj tzyal 'ixtic: A Dios 'a'jnac cot yoch eb' 'a satcha'an̈, swan eb', xchi 'a Ch'an̈, xchi eb' 'a Jesús.", "32": "<pb/>Yuj cha, xyaln pax 'a eb' 'ixtic: <pb/>—Wal yel tzwal 'ayex, man̈oc Moisés 'a'jnac jun wal yic satchan̈ chi 'a eb'. Palta a 'in Mam, a tz'a'n cot jun wal caw yel, ata tzcot 'a satcha'an̈.", "33": "Yujto a jun wal tzyac' Dios tic, a 'a satchan̈ 'emncta. 'Ay eb' 'ay 'a yolyib'n̈q'uinl tic 'oj scha sq'uinl 'a jun 'ejmn̈ej yu'uj, xchi Jesús 'a eb'.", "34": "<pb/>—Mamin, tzac' jun wal chi 'ayn̈ 'a smasnil tiempo on̈ 'an, xchi eb' 'a Jesús.", "35": "<pb/>—An ton tic, 'icha wal in, yujto 'ay eb' tzlaj wac' sq'uinl 'a jun 'ejmn̈ej. A eb' tzjaw 'ayin, man̈x b'a'n̈ 'oj 'och swejl eb'. A eb' tzin 'a'n 'och 'a sc'ojol, man̈x b'a'n̈ 'oj 'och stacn̈til eb'.", "36": "Palta tox 'ix wal 'ayex, wach'xam tzin eyila, matz eya'ch e c'ojl 'ayin.", "37": "Jantcn̈ej eb' tz'ajx 'ayn yuj qui Mam Dios, 'oj jawc eb' 'ayin. A eb' tzjaw 'ayn cha, ma'oj in pechl eb'.", "38": "An tic, cotnc in 'a satcha'an̈, tzwul in b'onc 'icha tznib'j jun checjnacn coti. Man̈ yujoc wul in b'onc tas tzin nib'j in ch'ocoj, in coti.", "39": "A 'in Mam checjnacn coti. Tznib'ej to may junc 'oj sat 'a scal eb' tzyac' 'ayin. Tznib'ej to an 'oj wac' pitzwc pax chan̈ eb' 'a slajb' c'ual.", "40": "An tic, Yunnaln Dios. Yuj cha, jantcn̈ej eb' tz'och q'ueln 'ayin, toto tzin ya'ch eb' 'a sc'ojol, tznib'j in Mam cha, to tzchaj eb' sq'uinl 'a jun 'ejmn̈ej. Yuj cha, an 'oj wac' pitzwc pax chan̈ eb' 'a slajb' c'ual, xchi Jesús 'a eb'.", "41": "<pb/>Yic 'ix yab'n eb' 'aj Judea jun tzo'n̈ cha, tu xyal eb' 'a spatic. Yujto xyal Jesús 'ixtic: An ton tic 'icha wal in, cotnc in 'a satcha'an̈, xchi 'a eb'.", "42": "—Palta a win tic, Jesús winac, yunnal José winac. Cojquec smam snun winac. Palta wan cob' yalnoc winac to a 'a satchan̈ cotnc winac, xchi eb' 'aj Judea cha.", "43": "<pb/>Yuj cha, 'ix yaln pax 'a eb' 'ixtic: <pb/>—Man̈ in eyalb'tan̈oc.", "44": "A 'in Mam checjnacn coti. May junc mach tztac' scomn jaw 'ayin, yic tzchan sq'uinal, toto man̈oc in Mam tz'i'n cot 'ayin. A eb' tzjaw 'ayn cha, 'oj wac' pitzwc pax chan̈ eb' 'a slajb' c'ual.", "45": "Tz'ib'b'il can yuj jun tzo'n̈ eb' schecb' Dios 'ixtic: 'Oj 'ajxoc cuywc smasnil 'anma yuj Dios, xchi eb'. Yuj cha, jantcn̈ej eb' tzya'ch schicn 'a tas tzyal qui Mam Dios, toto tznachj 'el yuj eb' tas tzyala, 'oj jawc eb' 'ayin.", "46": "<pb/>Man̈toc tzwala, toto 'ay junc mach 'ix 'iln qui Mam Dios. Palta an tic cotnc in 'a 'a, cojn in wiljnac.", "47": "Wal yel tzwal 'ayex, a mach tzin 'a'n 'och 'a sc'ojol, 'ay sq'uinl 'a jun 'ejmn̈ej.", "48": "An ton tic 'icha wal in, yujto 'a'm in q'uinl 'a jun 'ejmn̈ej.", "49": "A eb' qui mam quichmec, sc'uxjnac eb' jun maná 'a cusltac lu'um, palta chamnc pax eb' smasnil.", "50": "Palta a eb' tzwan jun wal cotnc 'a satcha'an̈, may 'oxlajn̈b'a'n̈ 'oj cham eb'.", "51": "An ton tic cotnc in 'a satcha'an̈, 'icha wal in, yujto 'a'm in q'uinl 'a jun 'ejmn̈ej. Yuj cha, a eb' tzwan jun tic, pitzn eb' 'a smasnil tiempo. A jun 'icha wal tzwac' waxoc tic, atn in chib'jal, xchi Jesús 'a eb'.", "52": "<pb/>Ax eb' 'aj Judea cha, 'ix laj stej sb'a eb' yuj tas 'ix yal cha. 'Ix laj yalnc eb' 'ixtic: <pb/>—A wal jun winc tic, ¿tas wal 'oj yutc ya'n qui chi schib'jal chi snani? xchi eb'.", "53": "<pb/>Yuj cha, xyaln pax 'a eb' 'ixtic: <pb/>—Wal yel tzwal 'ayex, toto ma'oj e chi in chib'jal tic, toto ma'oj eyuc' pax in chic'l tic, to 'ixta', ma'oj stac' e chan pax e q'uinal, yujto an tic, 'Ochnc in 'Anma'il.", "54": "Yuj cha, tzann̈j eb' 'oj chinc in chib'jal tic, ax yu'n pax eb' in chic'l tic, 'ay sq'uinl eb' 'a jun 'ejmn̈ej. An ton tic, 'oj wac' pitzwc pax chan̈ eb' 'a slajb' c'ual.", "55": "Yujto a jun in chib'jal tic, caw yel lajn yet' junc tas tzc'uxxi. Yet' in chic'l tic, lajn yet' junc tas tz'u'xi.", "56": "Tzann̈j eb' 'oj chinc in chib'jal tic, ax yu'n pax eb' in chic'l tic, junxn̈ej tz'ajcn eb' wet'oc. An xo tic, 'ayn 'och pax 'a eb'.", "57": "A qui Mam Dios, pitzn 'a smasnil q'uinal. A checjnacn coti. Yu'uj pitzn in jun xo. Yuj cha, a eb' tzchin in chib'jal tic, 'oj wac' pax sq'uinl eb' jun xo.", "58": "Ticnec, wan waln yuj jun 'icha wal cotnc 'a satcha'an̈. A jun tic, man̈ lajnoc yet' jun maná sc'uxjnac eb' qui mam quichmec 'a pecti'. Niwnoc cob' sc'uxjnac eb', palta 'in chamnc pax eb'. Palta a eb' 'oj wanc jun 'icha wal tic, 'oj scha eb' sq'uinl 'a jun 'ejmn̈ej, xchi Jesús 'a eb'.", "59": "<pb/>A 'a chon̈b' Capernaum, 'a yol scapiya eb', ata xyalcn 'el Jesús jun tzo'n̈ cuynb'il tic.", "60": "<pb/>Ax yic 'ix yab'n eb' scuywum jun tzo'n̈ cha, til wal eb' 'ix aln 'ixtic: <pb/>—Caw tu jun tzyal tic. ¿Tom 'ay mach tztechj yab'n jun tzo'n̈ tzyal tic? xchi eb'.", "61": "<pb/>Ax Jesús, yojtac tas jun wan yaln eb'. Yuj cha, xyaln pax 'a eb' 'ixtic: <pb/>—¿Tom tzcot eyowl yuj jun tzo'n̈ paxti xwal tic?", "62": "An tic, 'Ochnc in 'Anma'il. Toto 'oj eyil in pax q'ue 'a 'aj contnc in, ¿tas 'oj eyutc eyaln ta'?", "63": "A jun Espíritu yic Dios, a tz'a'n qui q'uinlec. Ax qui niwnalec tic, may jac tztac' yu'uj. A jun tzo'n̈ paxti xwal 'ayx tic, caw yel yic Yespíritu Dios. Yuj cha, a tztac' ya'n e q'uinl 'a jun 'ejmn̈ej.", "64": "Palta 'ay jaywn̈ ex, matz in eya'ch wal 'a e c'ojol, xchi Jesús 'a eb' scuywum cha. <pb/>'Ixta xyutj Jesús yaln 'a eb', yujto yictax b'ab'el, yojc xoni mach eb' matz ya'ch sc'ojl 'a 'a. Yojc xon paxi, mach jun 'oj 'a'nc 'och 'a yol sc'ab' chamel.", "65": "'Ix yaln pax junx tic 'ixtic: <pb/>—Yujto 'ayx matz eya'ch e c'ojl 'ayin, yuj cha, xwaln 'ayex, may junc mach tztac' scomn jaw 'ayin, toto man̈oc in Mam tz'i'n cot 'ayin, xin chi, xchi Jesús 'a eb'.", "66": "<pb/>Yuj cha, til wal eb' scuywum chi 'ix laj meltzj pax 'a spatic. Man̈xtzac yal sc'ojl eb' jun yec' yet'oc.", "67": "Yuj cha, 'ix sc'anb'n Jesús 'ixtc 'a eb' lajchwa'an̈: <pb/>—¿Ax xo tic, tzam e nib'j tzex meltzj 'a e patc jun xo? xchi 'a eb'.", "68": "<pb/>Ax Simón Pedro 'ix ta'w 'ixtc 'a 'a: <pb/>—Mamin, ¿tom 'ay junc mach 'aj 'oj stac' qui 'at yet' on̈? Yujto a jun tzo'n̈ paxti tzal 'ayn̈ tic on̈, ata 'oj qui cha qui q'uinl 'a jun 'ejmn̈ej on̈.", "69": "An̈ tic on̈, tox ach ca'ch 'a qui c'ojl on̈. Cojc on̈, [to ach tic, Cristo ach.] Yunnal ach Dios [pitzan], xchi Pedro 'a 'a.", "70": "<pb/>—Ax lajchwan̈ ex tic, an ex in si'cn 'eli. Palta 'ay jun 'a e cal, schecb' win diablo yaji, xchi 'a eb'.", "71": "<pb/>A jun 'ix yal tic, yuj Judas yunnal Simón 'aj Queriot 'ix yalni. Yujto a Judas chi 'oj 'a'nc 'och Jesús 'a yol sc'ab' chamel. Palta yit cuywumal sb'a yet' eb' uxlchwan̈ cha."}