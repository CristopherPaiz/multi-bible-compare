{"1": "<pb/>Re' hin i Pablo, hin raj tahqaneel i Jesucristo, ruum je' re' i xraaj i Dios wuuk'. Inutz'ihb'aaj reje huuj wili ye'b'al taq rusuqkiil ak'ux taq i hat wilik taq santohiil korik taq wach ak'ux chunimjiik i Jesucristo i wilkaat taq Éfeso.", "2": "Re' ta naq Ajaab'ees Dios, i QaJaaw Jesucristo neen kiyeew taq cho panawánima i kotob'il, i suq kiil k'uxliis.", "3": "<pb/><t>Hermano, qayeew taq ruloq'il i Dios, re' raJaaw i QaJaaw Jesucristo.</t> <t>Ruum re' Dios parub'ihnaal i Jesucristo i ruyeew cho qeh chu'nchel i rotob'il</t> <t>panuxlab'al kopan taxaaj.</t>", "4": "<t>Re' Dios noq komajaa' i rutz'uhkrisaj i wach ak'al,</t> <t>xanoq wo' xusik' cho qawach parub'ihnaal i</t> <t>Jesucristo reh chi naa qak'achariik pan santohiil,</t> <t>eh chi ma' xta qamahk.</t>", "5": "<t>Eh ruuk' ruk'axb'al xraaj chi parub'ihnaal i Jesucristo</t> <t>xojrukoj chi hoj rak'uun rixq'uun.</t> <t>Re' Dios paruk'ux xchalik chi je' re' otob'il xub'an quuk'.</t>", "6": "<t>Reh chi neenqayeew ruloq'il i Dios chi</t> <t>eliik ruum i loq'laj rotob'il xub'an quuk'.</t> <t>Reh wo' chi xoj ruk'ul ruuk' parub'ihnaal i loq'laj Rak'uun.</t>", "7": "<t>Ruuk' i runimaal i ruk'axb'al i Dios,</t> <t>xojruko'leej ruuk' i rukik'eel xuchihkaaj i Rak'uun noq xkimik,</t> <t>reh chi xukuy chu'nchel i qamahk.</t>", "8": "<t>Re' Dios xuyeew qeh chu'nchel i holohik laj na'ojb'al,</t> <t>je' wo' hoq i rureqariik chi riij i rub'ehel.</t>", "9": "<t>Eh re' Dios xuyeew wo' qeh chi naab'jik i xchalik paruk'ux i reh,</t> <t>re' i ma' eht'alimaj ta naq i ruyejaam cho wach i</t> <t>chi narojiik eloq wach re' i ruq'orom chaloq najtir.</t>", "10": "<t>Eh naa rojiik eloq wach manlik paruq'ijil.</t> <t>Re' Dios naa rumolom kiwach i rutz'uhkrisam chaloq,</t> <t>chi je' wilkeeb' pan taxaaj</t> <t>chi je' wilkeeb' wach ak'al</t> <t>naa ruye'em taqe chi ri'sil i rajaawriik i Jesucristo.</t>", "11": "<t>Re' i hoj xanoq wo' xusik' cho qawach i Dios,</t> <t>chi xoj rukoj chi rak'uun rixq'uun parub'ihnaal i Jesucristo.</t> <t>Eh xuyeew qeh i qakooch xuyejaa' cho wach pampeet i Dios,</t> <t>re' imb'anik reh chu'nchel i chib'ih jariik, je' rukab' iraaj i reh.</t>", "12": "<t>Re' Dios xusik' cho qawach, re' xraaj i reh</t> <t>chi peet i hoj xqayeew qak'ux chunimjiik i Jesucristo.</t> <t>Eh re' wo' xraaj chi xqak'uhtaaj i runimaal i rotob'il xuyeew cho qeh.</t>", "13": "<t>Eh je' wo' re' taq i xa a'n i hat, i ma' hat ta taq aj judío.</t> <t>Noq xab'iraj taq i korik, re' i ak' k'uhb'aal</t> <t>ko'lb'al taq awiib', xanimaj taq i Jesucristo.</t> <t>Eh re' Dios xatrukanaa' taq chi hat rak'uun rixq'uun,</t> <t>xukoj taq awehtalil ruuk' i Santolaj Uxlab'al ruq'orom cho rib'iral.</t>", "14": "<t>Re' Santolaj Uxlab'al xa raa' ri'sil peet i qakooch naa ruye'em qeh i Dios</t> <t>noq naa rumanaam wach i qako'ljiik i hoj rak'uun rixq'uun,</t> <t>reh chi naaqaye'em runimaal wach i ruloq'il.</t>", "15": "<pb/>Ruum i wili hermano, noq xb'iraj taq awib'iral chi aye'em taq ak'ux chunimjiik i QaJaaw Jesucristo, chi nayeew taq ak'ux chi kik'axariik taqe rak'uun rixq'uun i Dios,", "16": "ma' nukanaa' ta chik rut'iosjiik ree Dios taq chawiij. Eh xa eliik chik taq tik'ulik panuk'ux noq i nub'an nutiij.", "17": "Re' hin i nupahqaaj panutiij reh i loq'laj Ajaab'ees Dios, i RaJaaw i QaJaaw Jesucristo, chi chuyeew taq ana'ojb'al chupaam taq animaniik, eh chi chuyeew taq ana'ojb'al chureqariik chi riij iraaj i reh.", "18": "Eh i nupahqaaj ree Dios chi chusaquumb'isaj paam taq akapeb'aal, reh chi nee taq inaweht'aliij chib'ih reet noq xusik' taq chaawach i Dios, chib'ih taq k'ahchi' awuy-eem, eh chi nee taq inaweht'aliij chi ma' k'isiin ta loq'il i kikooch naa ruye'em i santo laj rutinamiit.", "19": "Eh reh wo' chi nee taq inaweht'aliij chi re' Dios xiik' naah nimaal rajaawriik i ruyeew qeh i hoj i qohnimanik reh. Re' wo' rajaawriik wili xuk'uhtaaj qeh,", "20": "noq xruksaj wo' chik chaloq i Jesucristo chi k'achlik wach, eh xutzunaa' parusak'aaj q'ab' ar pan taxaaj.", "21": "Eh re' Jesucristo xuyeew rajaawriik chikinaah chu'nchel i xa reh reh wach kajaawriik chi taaq'anik, chi je' wilkeeb' pan taxaaj, chi je' wilkeeb'wach ak'al. Eh naa wo' ruwihiik rajaawriik chupaam i junch'iht chik chi k'acharik.", "22": "Eh chu'nchel i xa chib'ih jariik wilik xuq'asaj pan q'ab' i Jesucristo, re' wo' reh xupab'aa' chi k'amal kib'eeh taqe komoon aj nimaneel.", "23": "Re' taqe jilow rooq q'ab' i Jesucristo, re' kimananik wach i ruloq'il, re' inye'wik reh, ineht'alinik reh chu'nchel chib'ih jariik i wilik."}