{"1": "<pb/>Re' hin i Juan, hin chik mama' winaq. Inutz'ihb'aaj reje i huuj wili aweh i hat hermana, i sik'ooj chaawach ruum i Dios, keh wo' awak'uun awixq'uun noq wilkeeb', re' taqe i q'e' nuk'ax. Eh ma' xata re' hin kik'axarik la' wo' kuum chu'nchel i kieht'alinik reh i korik.", "2": "Re' hin q'e' taq ti nuk'ax, ruum wilik chik i korik laj k'uhb'aal pan q√°nima taq awuuk' eh re' ta naq i re' wih-oq quuk' chi juneliik.", "3": "Re' ta naq i Ajaab'ees Dios, i QaJaaw Jesucristo, re' i Rak'uun, neekitoob'inik taq chaaweh, nee kiketelinik taq chaawach, eh neen kiyeew taq chaaweh i suq kiil k'uxliis, i korik, i k'axaj iib'.", "4": "<pb/>Hat nuloq' laj hermana, re' hin q'e' xsuuqb'ik nuk'ux, ruum xnunab'eej chi wilik i awak'uun awixq'uun noq wilkeeb' k'ahchi' kik'amam naah i korik je' rukab' i ruq'or qeh i ruk'uhb'aal i Ajaab'ees Dios.", "5": "Hermana, yu'naak i nupahqaaj otob'il aweh chi k'ul qak'ax qiib' chi qawach. Re' i nutz'ihb'aaj reje aweh wili ma' ko ta ak' k'uhb'aal, xa re' la' wo' hoq i q'orooj cho qeh pampeet.", "6": "Re' k'axooj re' chi naa qak'achariik je' rukab' i ruq'or i ruk'uhb'aal i Dios. Eh re' k'uhb'aal ab'iram taq cho pampeet i ruq'or chi k'ul taq naa ak'axam awiib' chawach.", "7": "<pb/>Yu'naak ma' k'isiin chik i aj jot'ool wilkeeb' sut i wach ak'al. Re' keh ma' nkinimaj taj chi re' i Jesucristo xk'ulik ayu' wach ak'al chi ruwii' winaq. Eh awach inq'orik reh chi je' re', xa aj jot'ool, eh i rukoj riib' chi re' reh i Cristo.", "8": "Re' taq i hat chawik'raaj taq awiib' maayeew taq chi re' chi ma' re' i wach taq aakamaj k'ahchi' taq kaat, reh chi manlik wach i jilow taq naa ak'ulum.", "9": "<pb/>Awach i ruq'eb' riib', eh ma' ruk'am ta naah i ruk'uhb'aal i Jesucristo, re' re' ma' rukoj tee Dios. Eh awach i ruk'am naah i ruk'uhb'aal i Jesucristo, re' re' i rukoj i Ajaab'ees Dios, eh i rukoj wo' hoq i Ak'uunb'ees Dios.", "10": "Wila' xooj k'oloq jino'q i ma' re' ta ruk'uhb'aal i Jesucristo nee ruq'or taq aweh, maak'ul taq cho panapaat. Eh ni xata nee taq inayeew rusuqkiil ruk'ux,", "11": "ruum awach i xye'wik cho rusuqkiil ruk'ux, k'ahchi' rokiik haa' chub'anariik i ruyiib' wach na'ojb'al i rub'an i reh.", "12": "<pb/>Re' hin ko wilik naq inwaaj nuq'orom taq aweh. Xa re' la', ma' xnutz'ihb'aaj ta taq reje aweh panhuuj, ruum k'ahchi' nukapaam ojik taq cha wilariik, reh chi neenub'an nuk'utaaj taq awuuk' ruuk' nuchii', reh chi neemanlojik wach i rusuqkiil qak'ux taq awuuk'.", "13": "<pb/>Hermana, inkitaq'aaj rusuqkiil ak'ux rak'uun rixq'uun noq wilkeeb' i qahermana, i sik'ooj cho wach ruum i Dios. Je' ta wo' naq re'."}