{"1": "<pb/>Hermano, chi riij i lemóxna toob'al keh quch hermano wilkeeb' Jerusaleem, ma' ruman ta chik chi nee nutz'ihb'aaj taq reje aweh,", "2": "ruum weht'al i hin chi xa aye'em wo' taq ak'ux chi toob'inik. Re' hin i nuq'or taq awib'iral keh i hermano ayu' Macedonia chi re' taq i hat i aj Acaya, jinab'ir naq taq xawaaj cho toob'inik. Eh ruum chi nayeew taq ak'ux i hat chi toob'inik, k'ih wo' taqe aj nimaneel ayu' xkiyeew kik'ux i chi toob'inik.", "3": "Eh re' hin i nutaq'aaj taq reje awuuk' taqe i hermano re' re'. Reh chi, ma' nee ta nsutinik chi chukuj q'orik i nuq'orom taq chawiij chi re' taq i hat aye'em taq ak'ux chi toob'inik. Je' rukab' i nuq'or taq aweh, xti cha yejaa' taq awiib'.", "4": "Ruum noq nee kinooj k'oloq taq awuuk', wilik-oq hermano re' ruuk' i aj ayu' Macedonia nee kiooj chi wiij. Eh wila' ma' k'ahchi' taq kaat inqaq'or, jinaj k'ixb'ilaal chi qee hoj, eh je' wo' taq chawee hat, ruum qaq'orom chik keh chi aye'em taq ak'ux chi toob'inik.", "5": "Ruum i re', xwilow chi ajwaal wach chi xnupahqaaj otob'il keh hermano wili chi nee kiooj taq cha toob'jiik chumolariik wach taq alemóxna, re' i aq'orom taq rib'iral chi naa taq aye'em. Chi je' re' neenk'utinik chi chu'nchel taq ak'ux chuye'ariik taq alemóxna, ma' xata k'ahchi' qapahqaam taq aweh.", "6": "<pb/>Chakoj taq rehtaal i naa nuq'orom aweh wili: Awach i xa k'isiin i naa rutikim xa k'isiin wo' i wach naa rumolom. Awach i nim i naa rutikim k'ih wo' i wach naa rumolom.", "7": "Ruum aj re', re' ju'jun inchol ruye'em i rulemóxna, re' q'oreel nik' k'ihaal i neenasjiik cho paránima. Eh chi ma' tz'irik ta wach, ni xata naa ruminariik chupaam, ruum re' Dios i ruk'ax awach i suq ruk'ux i noq i ruyeew i rulemóxna.", "8": "Re' Dios nee ruyeew taq chaaweh chu'nchel i ajwaal wach taq chaaweh, eh neenooj qohxanoq taq chawach. Chi je' re', ma' xata jinaj wach i kitoob'jiik taqe awuch hermano taq neena a'n je' rukab' imponik chuwach i Dios.", "9": "Eh tz'ihb'amaj wo' chaloq chi je' wili i ruq'orom chee Dios: <pb/><t>Awach i chu'nchel ruk'ux xusiij i chib'ih keh i neb'aa',</t> <t>re' xub'an re' re' ma' jaruuj naa rusahchiik wach, inki.</t>", "10": "<t>Re' Dios inye'wik ree i ja', re' reh inye'wik reh i k'uxumb'al, eh re' reh neen ye'wik taq aweh i hat i ajwaal wach taq cha weh. Eh re' Dios naa ruk'isaniik reh taq atik, re' taq i naa asihim i hat naa ruye'em jilow taq aweh.</t>", "11": "<t>Chi je' re', re' Dios nee ruyeew taq aweh chu'nchel i ajwaal wach taq cha weh. Ruuk' i re' nee taq i nayeew alemóxna chu'nchel taq ak'ux, reh chi neenkit'iosej taqe i hermano quum i hoj,</t>", "12": "<t>ruum re' noq neenqak'am reje keh hermano i toob'al keh wili, ma' xata re' re' naa qak'amam reje i ajwaal wach chi keh. Ruuk' la' taq alemóxna re' re', ma' k'isiin ta naakit'iosem ree Dios.</t>", "13": "<t>Eh ruum i kito'ariik taq naa a'nam, re' keh naa kiloq'em i Dios. Re' re' naa ruk'uhtaniik reh chikiwach chi nanimaj taq chi korik i ru ak' k'uhb'aal i Jesucristo. Eh ruum i q'asanik tumiin taq xa a'n chi toob'al reje kekeh, eh chi toob'al keh i tokoom.</t>", "14": "<t>Eh ma' xata re' re' naa kianam suq suq la' chik kik'ux noq naa kianam cho kitiij taq chawiij, ruum naa kikojom rehtaal i rotob'il i Dios xub'an taq cha wuuk'.</t>", "15": "<t>Re' hin inut'iosej ree Dios, ruum i jinaj xusiij cho qeh xiik' naah loq'il.</t>"}