{"1": "<pb/>Re' taq i hat, chak'ul taq cho chi korik taqe aahermano komajaa' ta kow kik'ux. Eh matoq'aa' taq awech'um riij keh inkiq'or,", "2": "ruum wilik taqe i kikapeb'inik reh chi xa chu'nchel neen k'uxarik. Eh re' taqe i komajaa' ta kow kik'ux, inkikapaaj chi xa re' i chaaj i ruk'ul chi neenkik'ux.", "3": "Awach i xa chu'nchel i k'uxb'al wi'k ruk'ux, ma' ruk'ul ta chi neenkixowaaj wach i tokoom. Eh awach i xak'utlik wach i rik'ux, ma' ruk'ul ta chi neeruch'olej i xa chu'nchel rik'ux, ruum re' Dios xukoj wo' taqe chi rak'uun rixq'uun i kik'uxwik reh taqe re'.", "4": "多Chib'ih awajaawriik i hat chi nee nakoj ru mahk aahermano ruuk' i xa chib'ih jariik i ruk'ux? Re' reh, re' wo' Dios inehchanik reh. Re' i hat ma' xta nawaaj reh mi holohik oon ma' holohik taj i rub'an, re' la' Dios nim rajaawriik neentoob'inik reh chi ma' nee tanq'ehb'ik.", "5": "<pb/>Eh Wilik wo' taqe i hermano kiq'orik reh chi xa k'utlik wach i q'iij wilik ruloq'il. Eh wilik wo' chik kiq'orik reh chi xa eliik wach ruloq'il chu'nchel i q'iij. Eh aha' wilik i ma' xta reet noq i rukapaaj i ju'jun, ch'iklik-oq ruk'ux ruuk' i k'ahchi' runimam.", "6": "Eh re' taqe inkiyeew ruloq'il jino'q i q'iij, inki a'n chi loq'oomb'al reh i Dios. Eh re' taqe i xa chu'nchel i k'uxb'al wi'k inkik'ux, inki a'n chi loq'oomb'al reh i Dios, eh reh wo' Dios inkit'iosej. Eh re' taqe i ma' chu'nchel taj i k'uxb'al wi'k inkik'ux, inki a'n wo' chi loq'oomb'al reh i Dios, eh inkit'iosej wo' reh i Dios.", "7": "<pb/>Ma' jino'q qeh i hoj xa re' reh q'oreel chinaah i ruk'achariik, eh ni xata re' reh q'oreel chinaah i rukimiik.", "8": "Eh wila' ko k'achalkooj, hoj reh QaJaaw. Eh wila' xoj kimik xa hoj wo' reh QaJaaw. Je' re' noq, atoob' ta k'achalkooj, atoob' ta hoj chik kamnaq, xa hoj wo' reh QaJaaw.", "9": "Ruum i wili xkimik i Jesucristo, eh xk'aach wo' chik cho ruka'peech: Reh chi xkahnik chi wilik rajaawriik chikinaah taqe kamnaq, chikinaah taqe k'achalkeeb'.", "10": "<pb/>多Chib'ih reet noq inach'olej awuch aj nimaneel? 多Chib'ih reet noq ma' imponik ta panaq'awach awuch aj nimaneel? 多Mi ma' aweht'al re' hat chi naaqojiik pa'lojoq chuwach i Dios noq naa ruq'atam i q'orik chi qanaah?", "11": "Eh pan santo laj huuj tz'ihb'amaj chaloq chi je' wili i ruq'orom i Dios: <pb/><t>Re' hin xti korik i nuq'or chi, chi nuwach i hin,</t> <t>naakixuk'aam kiib' i tinamit, eh naa kiye'em nuloq'il, inki.</t>", "12": "<pb/>Re' hoj chi qaju'junaal naa qaq'asam chuwach i Dios chib'ih jariik taqe ixqa a'n.", "13": "<pb/>Ruum aj re', re' taq i hat, ma' ch'olej taq awiib' chawach. Chawik'raaj la' taq awiib', reh chi ma' xta nee taq inayoj wii' kik'ux taq aahermano, eh ma' xta wo' taq nee naq'eb' wii' pamahk.", "14": "Re' hin, ruum chi nuye'em nuk'ux chunimjiik i QaJaaw Jesucristo, weht'al chi ma' xtaj i k'uxb'al wi'k mahk chi k'uxarik. Eh wila' awach inkapeb'inik reh chi wilik i k'uxb'al wi'k mahk chi k'uxarik, mahk wo' chi neeruk'ux i reh.", "15": "Raaj wila' ruum i k'uxb'al awa' inak'ux neenyoj rik'ux aahermano, ruuk' i na a'n re' re', ma' k'ahchi' ta ak'axam. Ruum aj re', ma' ruk'ul taj chi ruum i k'uxb'al awa' nee inayoj rik'ux aahermano, ruum re' reh, re' Jesucristo xkimik chi riij chi ko'lemb'al reh.", "16": "Mayeew q'ab' chi nee tiq'orarik chi re' chi ma' re' ruum i rub'anariik inakapaaj i hat chi ma' xta reet chi b'anarik.", "17": "Chakoj taq rehtaal chi re' runimaal rajaawriik i Dios ma' ruum ta wi'k ha' neenkan. Ruum la' rub'anariik i korik, i wihik pan chaq'lamiil, i wihik pansuqkiil k'uxliis i ruyeew i Santolaj Uxlab'al neenkan.", "18": "Ruum aj re', awach i je' re' runimjiik i Jesucristo, i rub'an re' re' imponik chuwach i Dios, eh inkiq'or wo' tinamit chi holohik i runa'ojb'al.", "19": "<pb/>Je' re' noq, inchol qasik'im chu'nchel ink'amwik qeh pansuqkiil k'uxliis. Ruuk' i re', k'ul neenqayeew rukowiil qak'ux chi qawach.", "20": "Re' i hat, maa sach wach i rukamaj i Dios ruum i k'uxb'al awa' inak'ux. Xti korik noq chu'nchel i xa chib'ih jariik chi k'uxb'al wi'k ma' mahk ta chi k'uxarik. Re' mahk chi b'anarik re' chi neenayoj rik'ux aahermano ruuk' i k'uxb'al awa' neenak'ux, re' ma' toob' ta chi k'uxarik chi ree reh.", "21": "Re' hat, ma' xta reet chi ma' nee ta nak'ux i tiwik, chi ma' nee ta inawuk'ej i vino wila' ruuk' i re' neenayoj rik'ux aahermano. Eh ma' xta wo' hoq i ma' holohik taj nee i na a'n chi q'eb'al reh pamahk aahermano.", "22": "Eh wila' ch'iklik ak'ux chi re' holohik k'ahchi' kaat, xa re'-oq i hat tinaab'inik reh, chayeew pan q'ab' i Dios. Eh atoob' reh awach i ch'iklik ruk'ux chi ma' xta k'ahchi' ruq'ehb'iik wii' chub'anariik i rukapaaj i reh chi ma' xta reet chi b'anarik", "23": "Eh awach i ma' ch'iklik ta rik'ux mi mahk oon ma' mahk ta chi k'uxarik i xa chib'ih jariik, eh wila' xik'ux, mahk i rub'an, ruum ma' ch'iklik ta rik'ux chi ma' xta reet i rub'an. Je' re' noq, aha' wilik imb'aan chi ma' ch'iklik ta k'uxliis, mahk chuwach i Dios."}