{"1": "<pb/>Re' Santolaj Uxlab'al i xuq'or i korik chi pan tz'apaab' ponoq wach reh i q'iij wilik i naa ruyojiik kik'ux chunimjiik i korik laj k'uhb'aal. Re' chik taqe i uxlab'al i kib'anik jot'ooj naakinimam, eh re' chik naakinimam i tijinik inchalik kuuk' i aj Yahm.", "2": "Eh re' chik naakinimam inkiq'or i xak'ul inki a'n kiwach, chukul q'orik taqe, k'ahtinaq i kikapeb'aal.", "3": "Re' taqe re' inkiq'or chi mahk i kax√°rohiil, inkiq'or chi wilik i k'uxb'al wi'k mahk chi k'uxarik. Eh ma' nkikapaaj taj chi re' Dios xtz'uhkrisanik chaloq reh chi naa kik'uxum, eh chi naa kit'iosem ree Dios taqe aj nimaneel, i keht'al chik wach i korik.", "4": "Chu'nchel i rutz'uhkrisam chaloq i Dios q'e' looq'. Ma' ruk'ul ta chi neenqayub'uj naa la' ruponiik panaq' qawach eh naaqat'iosem ree Dios,", "5": "ruum re' ruq'oral i Dios, eh re' i tiij imb'aan inkuxisanik reh taqe k'uxumb'al re' re'.", "6": "<pb/>Timoteo, wila' xak'uhtaaj keh i hermano taqe re', wila' k'ahchi' areqem rukowiil ak'ux i ruuk' korik laj nimanik, ruuk' i holohik laj tijinik k'ahchi' kaat, chi je' re' hat manlik raj kamanoom i Jesucristo.", "7": "Eh manimaj aweh i hat taqe i yiib' wach k'utaaj imb'aan, re' taqe i xa memil laj q'orik. Chachop la' ak'ux chub'anariik iraaj i Dios.", "8": "Re' rutijiik i xa chib'ih k'o'nikaal xa reh i ti'jolal inkamanik. Raaj i rub'anariik iraaj i Dios reh i ruyeew qeh i suq laj k'acharik ayu', eh je' wo' chupaam i junch'iht chik chi k'acharik.", "9": "Re' wili xti korik, eh ajwaal wach chi chu'nchel naakinimaniik reh.", "10": "Ruum taqe re', inqakuy ransil i ti' chub'anariik i rukamaj i Dios, ruum qeht'al chi re' hoj ruuk' i k'achlik Dios ch'iklik reje qak'ux re' i Ko'len keh chu'nchel i tinamit, eh Ko'len wo' keh chi manlik i kinimanik reh.", "11": "<pb/>Re' taqe wili, ajwaal wach chi naa aq'orom, eh naa ak'uhtaam.", "12": "Mayeew q'ab' chi neenkiyeew chi re' chi ma' re' ak'ijolal. Chak'uhtaaj la' i holohik laj na'ojb'al chikiwach i aj nimaneel ruuk' aq'oral, ruuk' i na a'nam, ruuk' i k'axooj, ruuk' i nimanik, ruuk' i rusaqiil wach ak'achariik.", "13": "Noq komajaa'-oq kimponik i hin, re' hat chawilow paam i Santolaj huuj chi kixikin i taqe aj nimaneel. Chayeew rukowiil kik'ux, eh cha tijej taqe.", "14": "Eh maayeew chi re' chi ma' re' akooch ruye'em aweh i Dios noq xkiyeew i kiq'ab' cha naah parub'ihnaal i Dios taqe to'ool chi kixilak i komoon aj nimaneel.", "15": "Chachop ak'ux chub'anariik taqe re', reh chi chu'nchel naakikojwiik rehtaal chi k'ahchi' areqem ana'ojb'al chi manlik.", "16": "Chawik'raaj awiib' i hat cha wib'il awiib', je' wo' ruuk' i k'uhb'alinik naa a'nam, re' taqe re' naa a'nam. Wila' xa a'n taqe re', neetiko'ljik i hat, eh nee wo' kiko'ljik i neeki-ib'irinik reh i naa aq'orom."}