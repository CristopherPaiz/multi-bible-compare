{"1": "<pb/>Chupaam i huuj wili inqach'ob' taq reje rub'ehel aweh i Q'orik inye'wik k'acharik. Re' i xa wilik wo' chaloq noq komajaa' intz'uhreesjiik i wach ak'al. Re' hoj xqanab'eej wach, xqilow wach ruuk' naq'qawach. Xqatz'a'j ruuk' qaq'ab', xqib'iraj i ruQ'oral inye'wik juneliik k'acharik.", "2": "Re' reh ruuk' naq Ajaab'ees Dios wilik cho pampeet. Raaj i yu'naak, xk'ulik chik ruk'uhtaaj riib' qeh, eh xqanab'eej wach. Re' hoj xa aha' inqaq'or rib'iral, inqaq'or wo' rib'iral taq aweh i hat i juneliik k'acharik wili.", "3": "Re' hoj inqaq'or rib'iral taq aweh aha' wilik i qilom, qib'iram chaloq reh chi jinaj wach qak'ux taq awuuk', je' rukab' noq wilkooj i hoj pan jinaj wach k'uxliis ruuk' Ajaab'ees Dios je' wo' ruuk' i Rak'uun, re' i Jesucristo.", "4": "Re' taqe wili inqatz'ihb'aaj taq reje aweh, reh chi neemanlojik wach i rusuqkiil qak'ux taq awuuk'.", "5": "<pb/>Re' wili i k'uhb'aal xuk'uhtaaj qeh i Jesucristo, eh re' wo' re' inqaq'or rib'iral taq aweh i hat: Chi re' Dios i Saqum, eh ruuk' i reh ma' xta k'isinoq i q'equm.", "6": "<pb/>Eh wila' re' hoj inqaq'or chi wilkooj pan jinaj wach k'uxliis ruuk' i Dios, eh pan q'equm-oq wo' k'acharik inqa a'n, xachukuj q'orik i k'ahchi'kooj, ma' inqak'am ta naah i korik", "7": "Raaj wila' k'acharik inqa a'n pan saqum je' rukab' i Dios Saqum noq wilik, eh k'ul wilkooj pan jinaj wach k'uxliis chi qawach, re' rukik'eel i Jesucristo, i Ak'uunb'ees Dios, intz'ajwik i loq reh chu'nchel i qamahk.", "8": "<pb/>Eh wila' inqaq'or chi ma' xta k'isinoq qamahk, xa re' hoj k'ahchi' qajot'om qiib', chi je' re' ma' xtaj i korik quuk'.", "9": "Eh wila' inqapahqaaj kuyb'al qamahk reh i Dios, re' reh korik wach ruk'ux chi rukuyariik i taqe qamahk, eh nee risaj i loq chu'nchel i qayeb'ee wach na'ojb'al wilik pan q√°nima.", "10": "Wila' inqaq'or chi ma' xta mahk qa'nam chaloq, k'ahchi' qachukum chii' i Dios, eh xakomajaa' ta wo' inqanimaj i ruq'oral."}