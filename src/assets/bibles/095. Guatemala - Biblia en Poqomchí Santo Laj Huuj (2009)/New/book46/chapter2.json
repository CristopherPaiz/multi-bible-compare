{"1": "<pb/>Hermano, re' hin noq xponik nuq'or taq aweh i korik ma' eht'alimaj ta naq i ruyejaam cho wach i Dios, ma' ruuk' ta nimaq wach na'ojb'al xnuq'or taq aweh, eh ma' ruuk' ta wo' nimaq wach q'orik.", "2": "Eh noq xinwihik taq cho chaxilak, ma' xta chik jino'q i tokoom xwaaj nunab'eem, xa re' wo' hoq i Jesucristo xkimik wach kuruus xnuq'or taq rib'iral aweh.", "3": "Eh noq xinooj k'oloq taq chawach, xa ruk'ay chik i wooq nuq'ab', xa kinb'arb'otik chik ruum nuyo'jiik.", "4": "Eh noq xnuq'or taq aweh i ruk'uhb'aal i Dios, ma' re' ta ruuk' ruq'oral jino'q wilik runa'ojb'al xatnuq'o'reej taq wii'. Ruuk' la' i Santolaj Uxlab'al eh ruuk' i rajaawriik i Dios xnuq'or taq aweh.", "5": "Eh reh chi re' chik i rajaawriik i Dios q'oreel taq cha naah ruuk' taq animaniik, eh ma' re' ta chik i runa'ojb'al winaq wach ak'al taq i naa animam.", "6": "<pb/>Re' hoj korik noq ruuk' nimaq wach na'ojb'al inqaq'oreej taqe i kowjinaq chik kik'ux chi nimanik. Xa re' la' ma' re' ta wo' na'ojb'al ayu' wach ak'al. Eh ma' re' ta kina'ojb'al i wilik kajaawriik, ruum re' i kina'ojb'al i keh xa sahchik wach reh.", "7": "Re' inqaq'or wili re' i runa'ojb'al i Dios ma' eht'alimaj ta naq chaloq. Re' i ke'lik naq chaloq, re' i ruyejaam cho wach noq komajaa' i rutz'uhkrisaj chaloq i wach ak'al, reh chi ruuk' i re' naa ruye'em runimaal qawach.", "8": "Re' na'ojb'al wili, ma' jino'q keh i wilik kajaawriik chikinaah i tinamit wach ak'al xireqwik cho chi riij. Wi ta xkireq cho chi riij, ma' xkikansaj ta naq cho wach kuruus i QaJaaw Jesucristo, i wilik ruloq'il.", "9": "Je' rukab' i ruq'or i tz'ihb'amaj chaloq chi je' wili: <pb/><t>Re' taqe na'ojb'al wili ruyejaam cho wach i Dios</t> <t>chi keh i kik'axwik reh,</t> <t>re' i ma' awach ta ilwinaq ib'irinaq cho reh,</t> <t>eh ni xata kapeb'imaj chaloq, inki.</t>", "10": "<pb/>Ra'j taqe i na'ojb'al wili, xuyeew qeh chi naab'jik i Dios ruuk' i Santolaj Ruxlab'al. Re' Santolaj Ruxlab'al reh i rupech'ib'eej cho chu'nchel, reht'al nare' wo' hoq i ruchamiil paam i runa'ojb'al i Dios.", "11": "¿Mi wilik jino'q neenab'inik reh rukapaaj cho paránima i tokoom? Ma' awach taj. Xa re' wo' hoq i ránjel rut'iosil i reh i naab'inik reh chib'ih i rukapaaj. Je' wo' re' i Dios xa re' wo' i ruSantolaj Uxlab'al ineht'alinik reh chib'ih rukapaaj i reh.", "12": "Eh re' hoj, ma' re' taj i uxlab'al xa reh ayu' wach ak'al xqak'ul pan qánima. Re' la' i Santolaj Ruxlab'al i Dios xuyeew qeh xqak'ul pan qánima, reh chi neenqareq chi riij taqe i runa'ojb'al i Dios xuyeew qeh chi naab'jik.", "13": "<pb/>Re' hoj inqach'ob' rub'ehel taqe i na'ojb'al wili ruuk' taqe q'orik xuk'uhtaaj qeh i Santolaj Uxlab'al. Eh ma' ruuk' ta q'orik xa reh ayu' wach ak'al inqaq'or. Eh inqach'ob' rub'ehel taqe i ma' nilarik ta wach keh taqe i k'ahchi' kinimaniik panuxlab'al.", "14": "<pb/>Eh re' i ma' re' ta aj nimaneel ma' ruk'ul ta paránima taqe i na'ojb'al i ruyeew i Santolaj Uxlab'al, ruum xa memil laj na'ojb'al noq i rukapaaj. Eh ma' nee ta wo' rureq chi riij, ruum re' taqe wili, kore' i Santolaj Uxlab'al imb'anik toob'inik noq inreqarik chi riij.", "15": "Eh re' i wilik Ruxlab'al i Dios ruuk', chu'nchel i xa chib'ih jariik i wilik i rureq chi riij. Eh chib'ih jariik i wilik cho paránima i reh, ma' awach ta neenreqwik chi riij.", "16": "Pan santo laj huuj je' wili i ruq'or: ¿Mi wilik i naab'inik reh i rukapeew i Dios? ¿Mi wilik intijinik reh? inki. Raaj i hoj, i qohnimanik chik reh i Jesucristo, inqareq chik chi riij i rukapeew i reh."}