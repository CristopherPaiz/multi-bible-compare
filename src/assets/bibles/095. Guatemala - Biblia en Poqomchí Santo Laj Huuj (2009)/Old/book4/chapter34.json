{"1": "<pb/>Re' i QaJaaw Dios je' wili xuq'or reh i Moisés:", "2": "Re' hat cha q'or keh i aj Israel chi je' wili: Re' taq i hat xailook' taq chik ti okik chupaam i ye'aab' Canaán, re' i ye'aab' naa rukahniik taq chi aweh. Eh ayu' imponik taqe i ruk'ula'tiil chi junsuut.", "3": "<pb/>Pansak'aaj reh i rookb'aal q'iij, naa ruk'ula'teem reje i chiq yuuq wilik Zin paruyuq'ul i Edom. Eh naa rutoq'aam reje chi chii' i kamnaq palaw naa rojiik reje chi korik pantz'eet reh i rookb'aal i q'iij naa ruponiik reje parelb'aal i q'iij.", "4": "Naa ruponiik kowach yuuq' Acrabim, naa rik'iik ponoq Zin naa ruponiik Cades-barnea. Eh chi riij i re' naa rik'iik Hasar-adar, eh naa ruponiik ko Asmón.", "5": "Eh naa rik'iik reje Asmón, naa ruponiik chi chii' i nim ha' i nik'ik paruk'ula'tiil i ruyuq'ul i Egipto, ar naa rojiik kuxoq chi chii' i palaw Mediterráneo.", "6": "<pb/>Eh re' i ruk'ula'tiil panookb'al reje i q'iij, ar naa ruponiik chi chii' i palaw Mediterráneo.", "7": "<pb/>Eh re' ruk'ula'tiil pantz'eet reje reh i rookb'aal i q'iij, ar naa rutohq'iik reje chi chii' i palaw Mediterráneo, naa ruponiik chinaah i yuuq' Hor.", "8": "Eh naa rik'iik ponoq chinaah i yuuq' Hor, eh naa ruponiik ko Hamat, naa ruponiik ko Zadad.", "9": "Eh naa wo' chik rojiik i k'oq Zifrón, eh naa ruponiik Hazar-enán. Ar naa rojiik kuxoq i ruk'ula'tiil taq aye'aab' pantz'eet reje reh i rookb'aal q'iij.", "10": "<pb/>Eh re' ruk'ula'tiil parelb'aal reje reh i q'iij, ar naa reliik reje Hazar-enán, naa rik'iik ponoq Safam.", "11": "Eh naa rik'iik ponoq Sefam, naa wo' rik'iik ponoq Ribla re' i wilik reje parelb'aal q'iij reh i ye'aab' Aín rub'ihnaal chi riij i re', re' k'ula't naa ruqajiik qohoq parelb'aal q'iij reje reh i palaw kineret.", "12": "Eh naa wo' rojiik i k'oq ko chi chii' i nim ha' Jordán ko ar naa rojiik kuxoq wach i nk'uxik wii' wach i kamnaq palaw. <pb/>Re' taqe i ye'aab' wili, naa ruk'ula'teem chi junsuut i Canaán, re' taq aye'aab' i hat, inki.", "13": "<pb/>Re' i Moisés je' wili i xuq'or keh i aj Israel: Re' taqe i ye'aab' re' re' naa ruye'em taq aweh i QaJaaw Dios xa re' la' konaa taq asik'im chi riij aha' wilik i naa rehchaam i ju'jun ch'uq. Re' QaJaaw, xuq'or chi re' re' naa ruch'aqariik keh i b'elejeeb' ch'uq ruuk' yejaal i ch'uq chi aj Israel.", "14": "Ruum re' i junch'uq chi riih rumaam Rubén, re' i junch'uq chi riih rumaam Gad, je' wo' hoq i yejaal i ch'uq reh i riih rumaam Manasés xkik'ul chik i kiye'aab' i keh.", "15": "Re' taqe i ka'ch'uq ruuk' i yejaal i ch'uq re' re' xi kahnik chi chii' i nim ha' Jordán ar xkik'ul i kiye'aab', parelb'aal q'iij reje reh i nim ha' re' re'. Re' ye'aab' re' re' ar inkahnik chuwach i tinamit Jericó, inki.", "16": "<pb/>Eh re' i QaJaaw Dios je' wo' chik wili i xuq'or reh i Moisés:", "17": "Re' naakich'aqwiik i ye'aab' keh i aj Israel re' i Eleazar k'amal kib'eeh aj tiij, eh re' i Josué rak'uun Nun.", "18": "Eh naa wo' kiyuq'eem chikiij i ju'jun i kik'amwik b'eeh chi kixilak i ju'jun ch'uq chi aj Israel reh chi nee kitowik haa' chuch'aqariik i ye'aab',", "19": "Re' naakiyuq'ub'jiik haa' je' wili i kib'ihnaal: <pb/>Re' Caleb rak'uun i Jefone i k'amal b'eeh chi kixilak i junch'uq chi riih rumaam i Judá.", "20": "<pb/>Re' Semuel rak'uun i Amiud i k'amal kib'eeh i junch'uq chi riih rumaam Simeón.", "21": "<pb/>Re' Elidad rak'uun i Quislón i k'amal kib'eeh i junch'uq chi riih rumaam i Benjamín.", "22": "<pb/>Re' i Buqui rak'uun i Jogli i k'amal kib'eeh i junch'uq chi riih rumaam Dan.", "23": "<pb/>Re' i Haniel rak'uun i Efod i k'amal kib'eeh i junch'uq chi riih rumaam José, eh k'amal wo' kib'eeh i junch'uq chi riih rumaam i Manasés.", "24": "Re' i Kemuel rak'uun i Siftan i k'amal kib'eeh i junch'uq chi riih rumaam i Efraín.", "25": "<pb/>Re' i Elizafán rak'uun i Parnac i k'amal kib'eeh i junch'uq chi riih rumaam i Zabulón.", "26": "<pb/>Re' i Paltiel rak'uun i Azán i k'amal kib'eeh i junch'uq chi riih rumaam Isacar.", "27": "<pb/>Re' i Ahiud rak'uun i Selomi i k'amal kib'eeh i junch'uq chi riih rumaam Aser.", "28": "<pb/>Re' i Pedael rak'uun i Amiud i k'amal kib'eeh i junch'uq chi riih rumaam Neftalí.", "29": "<pb/>Re' aj taqe i winaq wili i xupab'aa' i QaJaaw Dios chi naa kich'aqam i ye'aab' Canaán keh i aj Israel."}