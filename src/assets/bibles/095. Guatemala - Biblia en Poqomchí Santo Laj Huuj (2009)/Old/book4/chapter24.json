{"1": "<pb/>Re' Balaam reht'al chi re' i QaJaaw Dios iraaj chi naa rukuxisam taqe i aj Israel, ma' xoj ta chik ruk'ul ruuk' i Dios chib'ih i naa ruq'orom, je' rukab' i xub'an pampeet, paruka'peech. Xusutej la' riib', xtz'ehtanik reje chupaam i ye'aab' chiq yuuq'.", "2": "Eh xrilow reje wach i ki-itz'ihy naah paat i aj Israel, chi ch'uhqaal wilkeeb'. Re' i Ruxlab'al i Dios xchalik chinaah i Balaam.", "3": "Je' re' noq xuq'or taqe q'orik wili parutz'uuy: <pb/><t>Re' hin i Balaam, hin rak'uun i Beor,</t> <t>je' naq tz'aplik i naq'nuwach, wilik i xk'uhtjik weh.</t>", "4": "<t>Eh xb'iraj i ruq'oral i Dios,</t> <t>wilik wo' xuk'uhtaaj weh panusaq wiriik ruuk' i runimaal i rajaawriik.</t> <t>Re' hin xnuloch' wiib' chuwach i QaJaaw,</t> <t>eh xuk'uhtaaj weh i korik.</t>", "5": "<t>Yohb'aal wach holwochiil taq aapaat itz'ihy naah,</t> <t>eh yohb'aal wach holwochiil i ye'aab' wilkaat taq wii' i hat taq aj Israel.</t>", "6": "<t>Eh xakilok'ik taq chik aapaat,</t> <t>xa je' chik inloh k'ik reje xaq ipak'.</t> <t>Eh xa je' chik inlohk'ik reje tik, chi chii' i rooq ha',</t> <t>xa je' chik inlohk'ik reje ink'ohnik laj chee',</t> <t>eh xa je' chik inlohk'ik reje chakaltee' chi chii' i ha'.</t>", "7": "<t>Eh re' taq i hat eliik taq naa ruwihiik ahaa',</t> <t>eh ruuk' i re' naa taq akojom ruha'iil atik.</t> <t>Re' taq aareey yohb'aal wach i rajaawriik,</t> <t>naa ruq'atam wach i rajaawriik i reey Agag,</t> <t>eh naa ruye'ariik runimaal wach i rajaawriik.</t>", "8": "<t>Re' taq aaDios x-esanik chaaweh Egipto,</t> <t>xuyeew taq aakowiil chi je' kowiil imas wakax wilik pan raxchee'.</t> <t>Ruum aj re' naa taq asacham kiwach i nimaq tinamit ki-ixowanik taq awach,</t> <t>naa taq atoqib'eem i kib'aqil.</t> <t>Eh naa taq aakutib'eem ruuk' taq aaflecha.</t>", "9": "<t>Noq ti okik taq chi hi'lik i hat aj Israel,</t> <t>je' rukab' noq inokik chi hi'lik i kaq b'ahlam ma' awach ta neenuksanik i koq reh.</t> <t>Re' ta naq i holohik chinaah awach impahqanik i holohik taq cha naah,</t> <t>eh re' ta naq i ma' holohik taj</t> <t>i chinaah awach impahqanik</t> <t>ma' holohik taj taq cha naah, inki, i Balaam.</t>", "10": "<pb/>Eh re' i reey Balac xchalik ruk'aah chinaah i Balaam, xupoq'potej paam i q'ab' je' wili xuq'or reh: <pb/>Re' hin xnutaq'aaj ak'amariik reh chi naa apahqaam i ma' holohik ta chikinaah i ki-ixowanik nuwach. Eh re' hat, oxpech chik xapahqaaj i holohik chikinaah.", "11": "Ruum aj re' i ruk'ul chi neetisutinik reje panapaat. Re' hin nuq'orom naq chi q'e' naa nuye'em runimaal awach, xa re' la' re' Dios ma' xuyeew ta q'ab' chi xak'ul i runimaal awach, inki.", "12": "<pb/>Eh re' i Balaam je' wili i chaq'wik xub'an: <pb/>Â¿Mi ma' je' wili re' i xnuq'or keh i awaj taqareel xataq'aaj taqe chi nuk'amariik?", "13": "Chi atoob' ta naq nee ruyeew weh chu'nchel i oro i plata wilik parupaat. Re' hin xama' naa ta wo' nuq'atam wach i nee ruq'or weh i QaJaaw, eh chi ma' jino'q i holohik, eh ma' jino'q i yiib' wach neenub'an xa chi wib'il wiib'. Eh xnuq'or chi aha' wilik i naa ruq'orom weh i QaJaaw xa re' wo' naa nuq'orom.", "14": "Ma' xta reet, re' hin naa nusutiniik reje panutinamiit, xa re' kopeet naa nuq'orom chib'ih i naa rub'anam, na'chub'an i tinamit Israel ruuk' aatinamiit i hat.", "15": "<pb/>Re' Balaam xuq'or taqe i q'orik wili parutz'uuy: <pb/><t>Re' hin i Balaam hin rak'uun i Beor,</t> <t>re' hin je' naq tz'aplik i naq'nuwach.</t>", "16": "<t>Eh xb'iraj i ruq'oral i Dios,</t> <t>eh wilik xuk'uhtaaj weh panusaq wiriik</t> <t>ruuk' i runimaal i rajaawriik.</t> <t>Re' hin xnuloch' wiib' chuwach i QaJaaw, eh xuk'uhtaaj weh i korik.</t>", "17": "<t>Re' hin xwilow panusaq wiriik</t> <t>chib'ih i naa rub'aan kuuk' i aj Israel,</t> <t>taqe i riih rumaam i Jacob,</t> <t>naa ruponiik i q'iij noq chi kixilak</t> <t>naa reliik chaloq i jinaj i reey kow naa rutaaq'aniik,</t> <t>je' rukab' i rusaqumaal i ch'umiil.</t> <t>Eh re' reh naa rusacham wach i tinamit Moab,</t> <t>eh je' wo' taqe i riih rumaam i Set.</t>", "18": "<t>Re' taqe i aj Israel naa kichopom naah i tinamit Edom,</t> <t>eh je' wo' i tinamit Seir re' i nixowanik kiwach,</t> <t>eh xti naa ruwihiik kajaawriik.</t>", "19": "<t>Jinaj i xti nim rajaawriik naa ruwihiik, re' ruuk' i riih rumaam i Jacob.</t> <t>Re' re' i naa rusachwiik wach i tinamit</t> <t>nik' nimaal i konaakikahniik chi k'achalkeeb', inki.</t>", "20": "<pb/>Eh chi riij i re' xrilow wach i tinamit Amalec, je' wili i xuq'or parutz'uuy: <pb/><t>Re' Amalec xti xiik' wo' naq naah nimaal i rajaawriik chi kixilak i tinamit,</t> <t>xa re' la' xanaa wo' rusahchiik wach chi jumpech, inki.</t>", "21": "<pb/>Eh re' Balaam noq xrilow wach i tinamit i Ceneo je' wili i xuq'or parutz'uuy: <pb/><t>Re' i aj Ceneo xti xiik' wo' naq naah kikowiil</t> <t>xkiyejaa' wo' naq i kiye'aab' chupaam taqe i paat ab'aj.</t>", "22": "<t>Xa re' la' noq naa kichaliik i aj Asiria</t> <t>naa ruq'atariik wach i kajaawriik naa kik'amariik</t> <t>reje pan tokoom tinamit, inki.</t>", "23": "<pb/>Eh je' wo' chik wili i xuq'or parutz'uuy i Balaam: <pb/><t>Noq naa rub'anam i QaJaaw Dios taqe re' q'eq ti' i naakik'ulum,</t> <t>ma' jino'q chik i naa kikahniik chi k'achalkeeb'.</t>", "24": "<t>Eh wilik i naa kichaliik pan barco chupaam i chiq yuuq' Quitim.</t> <t>Naa kisacham wach i aj Asiria.</t> <t>Eh naa rusachariik kiwach i aj Heber.</t> <t>Eh re' taqe i aj Quitim naa wo' rusachariik kiwach noq naa rojiik kuxoq, inki.</t>", "25": "<pb/>Eh chi riij taqe re', re' Balaam xichop reje i rub'eeh xsutinik wo' chik reje parutinamiit. Eh re' reey Balac xooj wo' reje parupaat."}