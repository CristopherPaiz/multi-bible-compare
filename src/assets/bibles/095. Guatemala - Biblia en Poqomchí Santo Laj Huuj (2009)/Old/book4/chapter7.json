{"1": "<pb/>Eh noq xukohlaaj rukorb'eesjiik i santo laj itz'ihy naah paat i Moisés xukuxisaj ruuk' aseite, xukuxisaj wo' taqe chu'nchel i wilkeeb' chupaam. Eh xukuxisaj wo' ruuk' i aseite i artaal, ruch'ihil taqe i kulk inkamanik ar.", "2": "Eh re' taqe i k'amal kib'eeh i ju'jun ch'uq chi aj Israel, re' taqe i xitowik haa' chi tz'ihb' noq xb'aan i ajlanik xponik kiq'asaj i kimayiij chuwach i QaJaaw Dios.", "3": "Re' kimayiij xkiq'asaj waqiib' chi kareta tz'aplik naah, eh kab'laj i b'ooyax, ju'jun chi kareta i xkiq'asaj i kiib' chi k'amal b'eeh. Eh ju'jun i b'ooyax xkiq'asaj chi kiju'junaal, ar xkiq'asaj chi kimayiij chuwach i santo laj itz'ihy naah paat.", "4": "<pb/>Chi riij i re', re' i QaJaaw Dios je' wili i xuq'or reh i Moisés:", "5": "Chak'ul keh taqe i kareta taqe b'ooyax reh chi neen kamanik chi k'amb'al reje reh i ruche'el i santo laj itz'ihy naah paat molb'al iib'. Eh nee nach'aq chikinaah i aj Levíta, re' q'oreel chib'ih i ihq naa kik'amam reje, inki.", "6": "<pb/>Eh re' i Moisés xuk'ul wo' taqe i kareta, taqe i b'ooyax, eh xuch'aq keh i aj Levíta.", "7": "Re' i Moisés kiib' i kareta, kijib' i b'ooyax xuyeew keh i riih rumaam Gersón. Re' i ajwaal wach chi keh reh i kikamaj.", "8": "Eh kijib' wo' i kareta, eh waxiqiib' i b'ooyax xuyeew keh i riih rumaam Merari re' i ajwaal wach chi keh reh i kikamaj. Eh re' intaaq'anik keh, re' i Tamar rak'uun i Aarón i k'amal kib'eeh aj tiij.", "9": "Eh re' taqe i riih rumaam Coat ma' xye'arik ta kikareta, je' wo' kib'ooyax chi k'amb'al kihq xa nah kitileb' xkik'am reje ruum wilik rusantohiil i kik'amooj.", "10": "<pb/>Eh re' taqe i k'amal kib'eeh i ju'jun ch'uq chi aj Israel noq xkuxeesjik i artaal ruuk' aseite xkik'am reje i kimayiij xponik kiyeew chinaah i artaal.", "11": "Re' i QaJaaw Dios je' wili i xuq'or reh i Moisés: Re' ju'jun chi q'iij, ju'jun chi k'amal kib'eeh i ju'jun ch'uq chi aj Israel naa ruchaliik chuye'ariik i rumayiij kuxesb'al reh i artaal, inki.", "12": "<pb/>Pan peet q'iij re' i Naasón rak'uun i Aminadab xuq'asaj i rumayiij re' k'amal kib'eeh i jun ch'uq chi tinamit riih rumaam Judá.", "13": "Re' i mayiij xuq'asaj jinaj i nimlaj pulato re' ruuk' i plata ik'inaq ixib' libra rahliil. Eh jinaj i nimlaj kulk re' ruuk' i plata achk'isiin ma' kiib' libra rahliil, je' rukab' i pajooj imb'aan chupaam i santo laj itz'ihy naah paat. Eh kab'chel i re' nujinaq chi holohik laj arina xilakimaj ruuk' aseite reh mayiij.", "14": "Eh xuq'asaj wo' chi rumayiij jinaj cucharo oro kijib' onse rahliil nujinaq chi insensia.", "15": "Xuq'asaj wo' hoq chi k'atoj mayiij jinaj i k'isa imas wakax, jinaj imas tentzun, eh jinaj i tentzun jinaj haab' i wilik reh.", "16": "Eh xuq'asaj wo' hoq i jinaj imas kaprax pahqb'al kuyb'al mahk.", "17": "Eh pantz'apaab' wach xuq'asaj i mayiij k'amb'al iib' panotob'il ruuk' i Dios kiib' i b'ooyax ho'oob' imas tentzun, ho'oob' imas kaprax, eh ho'oob' i tentzun ju'jun haab' i wilik ke. Re' taqe wili i mayiij xuq'asaj i Naasón rak'uun i Aminadab.", "18": "<pb/>Eh parukab' q'iij re' i Natanael rak'uun i Zuar xuq'asaj i rumayiij re' k'amal kib'eeh i ju'jun ch'uq chi tinamit riih rumaam Isacar.", "19": "Re' i xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahlil, eh jinaj i nimlaj kulk re' ruuk' i plata k'isiin ma' kiib' libra i rahlil, je' rukab' i pajooj imb'aan chupaam i santo laj itz'ihy naah paat. Eh kab'chel i re' nujinaq chi holohik laj arina reh mayiij xilakimaj ruuk' aseite.", "20": "Eh xuq'asaj chi rumayiij jinaj i nimlaj cucharo re' ruuk' i oro kijib' onse rahliil nujinaq chi insensia.", "21": "Xuq'asaj chi k'atoj mayiij i jinaj i k'isa imas wakax, jinaj imas tentzun, eh jinaj i tentzun jinaj haab' i wilik reh.", "22": "Eh xuq'asaj wo' i jinaj imas kaprax pahqb'al kuyb'al mahk.", "23": "Eh pantz'apaab' wach xuq'asaj i mayiij k'amb'al iib' panotob'il ruuk' i Dios kiib' i b'ooyax, ho'oob' imas tentzun, eh ho'oob' imas kaprax, ho'oob' tentzun ju'jun haab' i wilik keh. Re' taqe i wili mayiij xuq'asaj i Natanael rak'uun i Zuar.", "24": "<pb/>Eh paroox q'iij re' i Eliab rak'uun i Helón xuq'asaj i rumayiij re' i k'amal kib'eeh i jun ch'uq chi riih rumaam Zabulón.", "25": "Re' xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahlil. Eh jinaj i nimlaj kulk re' ruuk' i plata k'isiin ma' kiib' libra rahliil je' rukab' i pajooj imb'aan pan santo laj itz'ihy naah paat. Eh kab'chel i re' nujinaq chi holohik arina reh mayiij xilakimaj ruuk' aseite.", "26": "Eh xuq'asaj wo' chi mayiij jinaj i nimlaj cucharo re' ruuk' i oro kijib' libra rahliil nujinaq chi insensia.", "27": "Eh xuq'asaj wo' chi k'atoj mayiij i jinaj i k'isa imas wakax, jinaj imas tentzun, eh jinaj i tentzun jinaj haab' i wilik reh.", "28": "Eh xuq'asaj wo' jinaj imas kaprax chi mayiij pahqb'al kuyb'al mahk.", "29": "Eh pantz'apaab' wach xuq'asaj i mayiij i k'amb'al iib' panotob'il ruuk' i QaJaaw Dios kiib' i b'ooyax, ho'oob' imas tentzun, eh ho'oob' imas kaprax, ho'oob' tentzun ju'jun haab' i wilik keh. Re' taqe wili i xuq'asaj chi rumayiij i Eliab rak'uun i Helón.", "30": "<pb/>Eh parukaaj q'iij re' i Elisur rak'uun i Sedeur xuq'asaj i rumayiij re' i k'amal kib'eeh i jun ch'uq chi riih rumaam Rubén.", "31": "Re' xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahlil, jinaj i nimlaj kulk re' ruuk' i plata k'isiin ma' kiib' libra rahlil, je' rukab' i pajooj imb'aan pan santo laj itz'ihy naah paat. Eh kab'chel i re' nujinaq chi holohik laj arina reh mayiij xilakimaj ruuk' aseite.", "32": "Eh xuq'asaj chi rumayiij jinaj i nimlaj cucharo re' ruuk' i oro kijib' libra i rahliil nujinaq chi insensia.", "33": "Eh xuq'asaj chi k'atoj mayiij jinaj i k'isa imas wakax, jinaj imas tentzun, eh jinaj i tentzun jinaj haab' i wilik reh.", "34": "Eh xuq'asaj wo' hoq i jinaj imas kaprax chi mayiij pahqb'al kuyb'al mahk.", "35": "Eh pantz'apaab' wach xuq'asaj i mayiij i k'amal iib' panotob'il ruuk' i QaJaaw Dios, kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe i wili xuq'asaj chi rumayiij i Elisur rak'uun i Sedeur.", "36": "<pb/>Eh paroo' q'iij re' i Selumiel rak'uun i Zurisadai xuq'asaj i rumayiij re' i k'amal kib'eeh i junch'uq chi riih rumaam i Simeón.", "37": "Re' i xuq'asaj chi rumayiij jinaj i nimlaj pulato re' ruuk' i plata, ik'inaq ixib' libra rahlil, jinaj i nimlaj kulk re' ruuk' i plata k'isiin ma' kiib' libra rahlil, je' rukab' i pajooj imb'aan pan santo laj itz'ihy naah paat. Eh kab'chel i re' nujinaq taqe chi holohik laj arina reh i mayiij xilakimaj ruuk' aseite.", "38": "Eh xuq'asaj wo' chi rumayiij i jinaj i nimlaj cucharo re' ruuk' i oro kijib' libra rahliil nujinaq chi insensia.", "39": "Eh xuq'asaj wo' chi k'atoj mayiij jinaj i k'isa imas wakax, jinaj imas tentzun, eh jinaj i tentzun jinaj i haab' wilik reh.", "40": "Eh xuq'asaj wo' hoq jinaj imas kaprax chi mayiij pahqb'al kuyb'al mahk.", "41": "Eh xuq'asaj i mayiij k'amb'al iib' panotob'il ruuk' i QaJaaw Dios kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe wili xuq'asaj chi rumayiij i Selumiel rak'uun i Zurisadai.", "42": "<pb/>Paruwaaq q'iij re' Eliasaf rak'uun i Deuel xuq'asaj i rumayiij, re' i k'amal kib'eeh i junch'uq chi riih rumaam Gad.", "43": "Re' xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahlil, jinaj i nimlaj kulk re' ruuk' i plata k'isiin ma' kiib' libra rahlil, je' rukab' i pajooj imb'aan chupaam i rusanto laj itz'ihy naah paat i QaJaaw Dios. Eh kab'chel i re' nujinaq chi holohik laj arina reh mayiij xilakimaj ruuk' aseite.", "44": "Eh xuq'asaj wo' chi rumayiij jinaj i nimlaj cucharo re' ruuk' i oro kijib' libra rahliil nujinaq chi insensia.", "45": "Eh xuq'asaj wo' chi rumayiij jinaj i k'isa imas wakax, jinaj imas tentzun, eh jinaj i tentzun jinaj haab' i wilik reh.", "46": "Eh xuq'asaj wo' hoq jinaj imas kaprax chi mayiij pahqb'al kuyb'al chi riij i mahk.", "47": "Eh xuq'asaj i mayiij k'amal iib' panotob'il ruuk' i QaJaaw Dios, kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe wili xuq'asaj chi rumayiij i Eliasaf rak'uun i Deuel.", "48": "<pb/>Eh paruwuuq q'iij, re' i Eliasama rak'uun i Amiud xuq'asaj i rumayiij re' i k'amal kib'eeh i jun ch'uq chi riih rumaam Efraín.", "49": "Re' i xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahliil, jinaj i nimlaj kulk re' ruuk' i plata k'isiin ma' kiib' libra rahliil, je' rukab' i pajooj imb'aan chupaam i santo laj itz'ihy naah paat. Eh kab'chel i re' nujinaq chi holohik arina reh mayiij xilakimaj ruuk' aseite.", "50": "Eh xuq'asaj chi rumayiij jinaj i nimlaj cucharo re' ruuk' i oro kijib' onse rahliil, nujinaq chi insensia.", "51": "Xuq'asaj wo' chi k'atoj mayiij i k'isa imas wakax, jinaj imas tentzun, jinaj tentzun, jinaj haab' i wilik reh.", "52": "Eh xuq'asaj wo' hoq jinaj imas kaprax chi mayiij pahqb'al kuyb'al mahk.", "53": "Eh xuq'asaj i mayiij k'amb'al iib' panotob'il ruuk' i QaJaaw Dios, kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe i re' xuq'asaj chi rumayiij i Elisama rak'uun i Amiud.", "54": "<pb/>Eh paruwaxaaq q'iij re' i Gamaliel rak'uun i Pedasur xuq'asaj i rumayiij re' i k'amal kib'eeh i junch'uq chi riih rumaam Manasés.", "55": "Re' xuq'asaj chi rumayiij, jinaj i nimlaj pulato re' ruuk' i plata ik'inaq ixib' libra rahliil, jinaj i nimlaj kulk re' ruuk' i plata k'isiin ma' kiib' libra rahliil, je' rukab' i pajooj imb'aan chupaam santo laj itz'ihy naah paat. Eh kab'chel i re' nujinaq chi holohik arina reh mayiij xilakimaj ruuk' aseite reh mayiij.", "56": "Eh xuq'asaj wo' chi rumayiij jinaj i nimlaj cucharo re' ruuk' i oro kijib' onse rahliil, nujinaq chi insensia.", "57": "Eh xuq'asaj wo' chi k'atoj mayiij jinaj i k'isa imas wakax, jinaj imas tentzun, eh jinaj i tentzun jinaj haab' i wilik reh.", "58": "Eh xuq'asaj jinaj imas kaprax chi mayiij pahqb'al kuyb'al mahk.", "59": "Eh xuq'asaj i mayiij k'amb'al iib' panotob'il ruuk' i QaJaaw Dios, kiib' i b'ooyax, ho'oob' imas tentzun, ho'oob' imas kaprax ho'oob' tentzun, ju'jun haab' i wilik keh. Re' taqe wili i xuyeew chi rumayiij i Gamaliel rak'uun i Pedasur.", "60": "<pb/>Eh parub'eleej q'iij re' i Abidán rak'uun i Gedioni xuq'asaj i rumayiij re' i k'amal kib'eeh i jun ch'uq chi riih rumaam Benjamín.", "61": "Re' i xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahliil, jinaj i nimlaj kulk re' ruuk' i plata k'isiin ma' kiib' libra rahliil, je' rukab' i pajooj imb'aan chupaam santo laj itz'ihy naah paat. Eh kab'chel i re' nujinaq chi holohik arina reh mayiij xilakimaj ruuk' aseite.", "62": "Eh xuq'asaj chi rumayiij jinaj i nimlaj cucharo re' ruuk' i oro kijib' onse rahliil nujinaq chi insensia.", "63": "Eh xuq'asaj wo' chi k'atoj mayiij jinaj k'isa imas wakax, jinaj imas tentzun, jinaj tentzun jinaj haab' i wilik reh.", "64": "Eh xuq'asaj i jinaj imas kaprax chi mayiij pahqb'al kuyb'al mahk.", "65": "Eh xuq'asaj i mayiij k'amb'al iib' panotob'il ruuk' i QaJaaw Dios, kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe wili xuq'asaj chi rumayiij i Abidán rak'uun i Gedioni.", "66": "<pb/>Eh parulajeeb' q'iij re' i Ahiezer rak'uun i Amisadai xuq'asaj i rumayiij, re' k'amal kib'eeh i jun ch'uq chi riih rumaam Dan.", "67": "Re' xuq'asaj chi rumayiij jinaj i nimlaj pulato re' ruuk' i plata ik'inaq ixib' libra rahliil jinaj i nimlaj kulk re' ruuk' i plata k'isiin ma' kiib' libra rahliil, je' rukab' i pajooj imb'aan chupaam i santo laj itz'ihy naah paat. Eh kab'chel i re' nujinaq taqe chi holohik arina reh mayiij xilakimaj ruuk' aseite.", "68": "Eh xuq'asaj wo' chi rumayiij jinaj i nimlaj cucharo re' ruuk' i oro kijib' onse rahliil nujinaq chi insensia.", "69": "Eh xuq'asaj wo' chi k'atoj mayiij jinaj i k'isa imas wakax, jinaj imas tentzun, eh jinaj tentzun jinaj haab' wilik reh.", "70": "Eh xuq'asaj wo' hoq jinaj imas kaprax chi mayiij pahqb'al kuyb'al i mahk.", "71": "Eh xuq'asaj i mayiij k'amb'al iib' panotob'il ruuk' i Dios, kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe wili xuyeew chi rumayiij i Ahiezer rak'uun i Amisadai.", "72": "<pb/>Eh pan rujunlaaj q'iij re' i Pagiel rak'uun Ocrán xuq'asaj i rumayiij, re' i k'amal kib'eeh i jun ch'uq chi riih rumaam Aser.", "73": "Re' xuq'asaj chi rumayiij jinaj i nimlaj pulato. Re' ruuk' i plata ik'inaq ixib' libra rahliil, jinaj i nimlaj kulk re' ruuk' i plata k'isiin ma' kiib' libra rahliil, je' rukab' i pajooj imb'aan chupaam i Santo laj itz'ihy naah paat. Eh kab'chel i re' nujinaq chi holohik arina reh mayiij xilakimaj ruuk' aseite.", "74": "Eh xuq'asaj chi rumayiij jinaj i nimlaj cucharo re' ruuk' i oro kijib' onse rahliil nujinaq chi insensia.", "75": "Eh xuq'asaj wo' chi k'atoj mayiij jinaj imas wakax, jinaj imas tentzun, eh jinaj tentzun jinaj haab' i wilik reh.", "76": "Eh xuq'asaj wo' hoq jinaj imas kaprax chi mayiij pahqb'al kuyb'al mahk.", "77": "Eh xuq'asaj chi mayiij k'amb'al iib' panotob'il ruuk' i Dios kiib' i b'ooyax, ho'oob' imas tentzun, ho'oob' imas kaprax, eh ho'oob' tentzun, ju'jun haab' i wilik keh. Re' taqe wili i xuq'asaj chi rumayiij i Pagiel rak'uun Ocrán.", "78": "<pb/>Eh parukab'laaj q'iij re' i Ahira rak'uun i Enán xuq'asaj i rumayiij, re' i k'amal kib'eeh i junch'uq chi riih rumaam Neftalí.", "79": "Re' xuyeew chi rumayiij jinaj i nimlaj pulato re' ruuk' i plata ik'inaq ixib' libra rahliil, jinaj i nimlaj kulk re' ruuk' i plata k'isiin ma' kiib' libra rahliil, je' rukab' i pajooj imb'aan chupaam i santo laj itz'ihy naah paat. Eh kab'chel i re' nujinaq chi holohik laj arina reh i mayiij xilakimaj ruuk' aseite.", "80": "Eh xuq'asaj wo' chi rumayiij jinaj i nimlaj cucharo re' ruuk' i oro kijib' onse rahliil nujinaq chi insensia.", "81": "Eh xuq'asaj chi k'atoj mayiij jinaj imas wakax, jinaj imas tentzun, jinaj tentzun jinaj haab' i wilik reh.", "82": "Eh xuq'asaj wo' hoq jinaj imas kaprax chi mayiij pahqb'al kuyb'al mahk.", "83": "Eh xuq'asaj i mayiij k'amb'al iib' panotob'il ruuk' i QaJaaw Dios, kiib' i b'ooyax, ho'oob' imas tentzun, ho'oob' imas kaprax, ho'oob' tentzun, ju'jun haab' i wilik keh. Re' taqe wili xuq'asaj chi rumayiij i Ahira rak'uun i Enán.", "84": "<pb/>Je' wili k'ihaal i mayiij xkiq'asaj k'amal kib'eeh i aj Israel kab'laj ch'uq noq kuxesjik ruuk' aseite i artaal, noq xq'ahtesjik pan q'ab' i QaJaaw Dios, kab'laj i nimaq pulato re' ruuk' i plata. Kab'laj i nimaq kulk re' ruuk' i plata, kab'laj i nimaq cucharo re' ruuk' i oro.", "85": "Eh re' nimaq pulato re' ruuk' i plata ik'inaq ixib' libra rahliil i ju'jun. Eh re' i nimaq kulk plata k'isiin ma' kiib' libra rahliil i ju'jun. Re' chu'nchel i korjinaq ruuk' plata ik'inaq lajeeb' roxk'ahl libra rahliil, je' rukab' i pajooj imb'aan chupaam i santo laj itz'ihy naah paat.", "86": "Eh kiq'asaj i kab'laj i nimaq cucharo re' ruuk' i oro, nujinaq chi insensia kijib' onse rahliil i ju'jun, je' rukab' i pajooj imb'aan chupaam i santo laj itz'ihy naah paat, chu'nchel i nimaq cucharo oro ixib' libra rahliil.", "87": "<pb/>Eh re' chikop xkiq'asaj chi k'atoj mayiij kab'laj imas wakax kab'laj imas tentzun, kab'laj tentzun ju'jun haab' i wilik keh ruch'ihil i holohik arina. Eh kab'laj imas kaprax pahqb'al kuyb'al mahk.", "88": "Re' i chikop xkiyeew chi mayiij k'amb'al iib' panotob'il ruuk' i QaJaaw Dios je' wili i kik'ihaal kijib' ru ka'winaq i b'ooyax, oxk'ahl imas tentzun, oxk'ahl imas kaprax, oxk'ahl i tentzun ju'jun haab' i wilik keh. Re' wili i kimayiij xkiq'asaj noq kuxesjik ruuk' aseite i artaal noq xye'arik pan q'ab' i QaJaaw Dios.", "89": "<pb/>Eh noq re' i Moisés xokik chupaam i santo laj itz'ihy naah paat molb'al iib', chi q'orob'jiik i QaJaaw Dios, eh xrib'iraj chi xq'orob'jik cho ruum i QaJaaw Dios, pankiyejaal i kiib' chi k'achaach wilik kixiik' wilkeeb' chinaah i tz'apb'al naah i loq'laj kaxa i molarik wii' i ruk'uhb'aal i Dios."}