{"1": "<pb/><t>Re' taq i hat aj Jerusaleem ponik reh i q'iij chuwach i QaJaaw Dios,</t> <t>chi panaq'awach taq i hat naa ruye'em keh i tokoom i chib'ih taq aweh.</t>", "2": "<t>Re' i QaJaaw Dios naa ruk'amam taqe chaloq i tokoom tinamit</t> <t>chi peleto taq awuuk' i hat, hat taq aj Jerusaleem.</t> <t>Eh naa kichopom naah aatinamiit, naa kelq'aam taq paam apaat,</t> <t>eh naa kichopom taq awehk'een.</t> <t>Eh yejaal taq aatinamiit naa kik'amam reje pan tokoom tinamit,</t> <t>xa re' chik i ruqox naa kikanaam taq panatinamiit.</t>", "3": "<t>Xa re' la' re' i QaJaaw Dios jumehq'iil naa rutoq'aam peleto kuuk' i tinamit re' re'.</t> <t>Naa rub'anam i je' rukab' i rub'an paruq'ijil i q'aq'inik.</t>", "4": "<t>Eh chupaam i q'iij re' re', re' i QaJaaw Dios naa ruk'uliik qajoq chinaah i yuuq' olivo,</t> <t>re' i wilik reje parelb'aal q'iij chuk'ulwaach i Jerusaleem.</t> <pb/>Re' i yuuq' re' re', naa ruch'aqiik panyejaal, naa rutik'am cho chi korkiil ireelb'aalq'iij i naa ruponiik chi korkiil i rookb'aal q'iij. Eh jinaj i k'ixkaab' naa ruye'em riib' panyejaal, yejaal i yuuq' naa rojiik pantz'eet reh i rookb'aal q'iij, yejaal i naa rojiik pansak'aaj reh i rookb'aal q'iij.", "5": "Eh re' taq i hat naa taq amolom chi elik wach i k'ixkaab' naa ruwihiik chi kixilak i kiib' chi yuuq', naa ruponiik kopan i ye'aab' Azal. <pb/><t>Eh naa taq amolom chi elik,</t> <t>je' rukab' i xkian taq aamaam awati't, noq xub'an jinaj i yihk,</t> <t>noq xwihik cho chi reyil i Uzías Judá.</t> <t>Naa aj ruk'uliik iloq re' i waJaaw i nuDios,</t> <t>ruch'ihil taqe i rusantolaj ánjel.</t>", "6": "<pb/><t>Eh chupaam i q'iij re' re', ma' naa ta chik rusihq'iniik i q'iij,</t> <t>ma' naa ta chik ruye'em i k'uxik.</t>", "7": "<t>Eh ma' naa ta chik rusihq'iniik i q'iij,</t> <t>eh ma' naa ta chik rilariik wach i q'equm aq'ab',</t> <t>ruum noq ru orahiil naq chik i q'equm aq'ab' xasaqum wo' naa rukahniik.</t> <t>Eh xa re' wo' Dios i nab'inik reh nik' wach noq naa rub'anam i re'.</t>", "8": "<pb/><t>Eh jinaj k'achlik rooq ha' naa ruwihiik Jerusaleem,</t> <t>naa rub'eeh rooq paruq'ijil jab', je' wo' pansiq'jil.</t> <t>Eh yejaal i rooq narojiik chupaam i kamnaq palaw,</t> <t>wilik reje pareelb'aal i q'iij.</t> <t>Eh yejaal i naa rojiik chupaam i palaw Mediterráneo,</t> <t>wilik reje parookb'aal q'iij.</t>", "9": "<t>Eh chupaam i q'iij re' re',</t> <t>re' i QaJaaw Dios naa ruwihiik chi reyil chinaah chu'nchel i tinamit sut i wach ak'al.</t> <t>Xti xa re' wo' reh naa ruye'ariik runimaal wach i rub'ihnaal.</t>", "10": "<t>Eh naa rukahniik chi xa k'ixkaab' chik i yuuq', naa rutohq'iik reje Geba,</t> <t>naa ruponiik Rimón wilik pansak'aaj reh i Jerusaleem.</t> <t>Re' i Jerusaleem naa ruwihiik chinaah i yuuq',</t> <t>naa ruwihiik runimaal wach, eh wilik inaakipatiniik ar.</t> <t>Ar naa rutohq'iik reje pan i ookb'al Benjamín rub'ihnaal,</t> <t>naa ruponiik pan i ookb'al wilik pantz'u'k,</t> <t>re' i xwihik cho wii' ookb'al reh najt naah tz'aq wilik Hananeel,</t> <t>naa ruponiik inyitz'arik wii' i ru-uuva i reey.</t>", "11": "<t>Eh noq naa wo' chik kitoq'aam k'achariik i tinamit ar Jerusaleem</t> <t>ma' naa ta chik rusachariik kiwach kuum i aj ixowaal,</t> <t>ma' xta chik naa kuuchjiik.</t>", "12": "<pb/>Re' i QaJaaw Dios naa ruye'em i ti' k'axik chikinaah chu'nchel i nimaq tinamit naa kichaliik chi peleto kuuk' i aj Jerusaleem. Atoob' ta kok'achalkeeb' wo' naq taqe i aj ixowaal re' re', naa ruq'ahiik i kiti'jolal, je' wo' naq' kiwach, je' wo' i kaaq'.", "13": "<pb/><t>Eh chupaam i q'iij re' re',</t> <t>re' i QaJaaw Dios naa ruye'em i runimaal yo'jik chikinaah,</t> <t>xama' keht'al ta chik i naa kianam,</t> <t>k'ul naa kitoq'aam peleto chikiwach.</t>", "14": "<t>Re' taqe i aj Judá naakik'ulb'ilem taqe i aj ixowaal ar Jerusaleem,</t> <t>naa kiq'uchum chib'ih jariik i naa kik'amam chaloq i tinamit</t> <t>naa kichaliik chi kika'jaah naa kiq'uchum i ki plata, i ki oro, i kiholohaq so'.</t>", "15": "<pb/>Eh re' ti' k'axik naa ruchaliik chikinaah i tinamit naa wo' ruchaliik chikinaah i kikawayu, i kib'uruux, i kicameyo. Eh naa wo' ruchaliik chikinaah i kichikoop naa rukamaniik keh panq'aq'inik i aj ixowaal.", "16": "<pb/><t>Eh nik' kik'ihaal i naakiko'leem kiib' panq'aq'inik kuuk' i aj Jerusaleem,</t> <t>rajlaal i haab' naa kojiik ar Jerusaleem chi looq'jiik i xti manlik Reey,</t> <t>re' wo' hoq i QaJaaw Dios nim rajaawriik.</t> <t>Ar naa rojiik kininq'ijeem i kok' perpat.</t>", "17": "<pb/>Eh wila' wilik junch'uq-oq keh i tinamit re' re' ma' ta nakojiik Jerusaleem chi looq'jiik i QaJaaw Dios nim rajaawriik, re' xti manlik Reey, re' i QaJaaw Dios ma' naa ta chik ruye'em i jab' chinaah i kitik.", "18": "Wila' ma' xiooj i aj Egipto Jerusaleem chi looq'jiik i QaJaaw Dios rajlaal i haab', ma' naa ta chik ruye'em chee jab' chikinaah, naa ruye'em i ti' k'axik chikinaah, je' rukab' naa ruye'em chikinaah i nimaq tinamit ma' naa ta rojiik kininq'ijeem i kok' perpat.", "19": "Re' i aj taqe i ti' k'axik wili naa ruchaliik chikinaah i aj Egipto, je' wo' chikinaah i nimaq tinamit ma' naa ta kojiik chuninq'ijiik i kok' perpat.", "20": "<pb/>Eh chupaam i q'iij re' re', re' taqe i kok' kampano chi kalaq i kawáyu je' wili i naa rutz'ihb'jiik chikiwach: Re' wili q'asamaj chik pan q'ab' i QaJaaw Dios inko'q. Eh q'asamaj wo' pan q'ab' i QaJaaw Dios i nimaq xun inkamanik parupaat i Dios. Je' wo' i nimaq kulk kikamanik wach artaal.", "21": "Eh chu'nchel i nimaq xun wilkeeb' Jerusaleem, wilkeeb' Judá q'asamaj pan q'ab' i QaJaaw Dios nim rajaawriik, reh chi chupaam taqe i xun re' re', naakichaq'sam taqe i chikop naa kik'amam cho chi mayiij i tinamit. Eh chupaam taqe i q'iij re' re', ma' naa ta chik rub'aan i k'aay chupaam i rupaat i QaJaaw Dios nim rajaawriik."}