{"1": "<pb/>Re' i QaJaaw Dios nim rajaawriik je' wili i xuq'or weh:", "2": "<pb/><t>Re' i tinamit wilkeeb' Sión</t> <t>q'e' nim kiwach chi weh hin, ruum i re' ma' k'isiin ta xchalik nujosq'iil</t> <t>chikinaah inixowanik kiwach.</t>", "3": "<pb/>Re' hin naa wo' chik wojiik chi wihik ar Jerusaleem, <pb/><t>re' i tinamit re' re', korik wach ruk'ux naa kiq'orom reh.</t> <t>Eh re' naa ruwihiik wii' i nuloq'laj paat i hin santo laj yuuq'</t> <t>i naa kiq'orom reh, nim rajaawriik.</t>", "4": "<pb/>Re' taqe mama' winaq, taqe i ati't ixoq, <pb/><t>naa wo' chik kitzunaam kiib' chupaam taqe i b'eeh reh i tinamit Jerusaleem.</t> <t>Re' keh xa ruuk' chik kikarote naakitoob'eem kiib',</t> <t>ruum korehtaal kiponik chi ma' naa ta chik kikuyum i b'ehik.</t>", "5": "<t>Je' wo' taqe i kok' ak'un, i kok' xq'un,</t> <t>naa wo' kinujisam paam i b'eeh, eh naa kia'nam kik'onik ar.</t>", "6": "<pb/>Eh na' ponoq i q'iij re' re', <pb/><t>re' taq i hat nik' taq k'ihaal i naa taq ako'leem awiib' i hat taq nutinamiit,</t> <t>ma' k'isiin ta k'axkiil rub'aan taqe re' naa awilom.</t> <t>Xa re' la' chi nuwach i hin, i hin Dios nim wajaawriik,</t> <t>ma' k'axik ta noq naa nub'anam.</t>", "7": "<pb/>Re' hin naa nuko'leem taqe i nutinamiit pan kiq'ab' i tinamit wilkeeb' reje parelb'aal q'iij, <pb/><t>naa wo' nuko'leem pan kiq'ab' i nimaq</t> <t>tinamit wilkeeb' reje panrookb'aal q'iij.</t>", "8": "<t>Eh naa wo' chik nuk'amam taqe chaloq chi patinik Jerusaleem,</t> <t>naa wo' chik kikahniik chi nutinamiit.</t> <t>Re' hin naa nukahniik chi ki Dios,</t> <t>eh re' rukorkiil, re' rub'ehel naa nub'anam kuuk', inki i QaJaaw Dios.</t>", "9": "<pb/>Re' i QaJaaw Dios nim rajaawriik je' wili i xuq'or: <pb/><t>Re' taq i hat chakowej taq awiib' chi rutinamiit i paat,</t> <t>chab'iraj taq chib'ih jariik i xiik' naah</t> <t>loq'il kiq'orom chaloq taqe i jalal nuq'oral</t> <t>xa re' wo' noq xtohq'ik cho rokiik i peet ab'aj reh raa' i nupaat.</t>", "10": "<t>Eh noq majaa' inkitoq'aa' cho rukorb'eesjiik i nupaat,</t> <t>ma' intojarik ta naq kikamaj taqe i winaq.</t> <t>Ma' intojarik ta wo' naq i riij i kikamaj taqe i kawáyu.</t> <t>Re' taqe i tinamit ma' xta naq rusuqkiil</t> <t>kik'ux chikiwach, kuum taqe i nixowanik</t> <t>kiwach, xa re' la' re' wo' hin xin ye'wik</t> <t>q'ab' chi k'ul ma' nkaaj ta kiwach.</t>", "11": "<t>Re' hin je' re' i xnub'an kuuk' i aj Israel noq xub'an,</t> <t>xa re' la' yu'naak ma' je' ta chik re' i naa nub'anam kuuk' nik' k'ihaal i koxikahnik,</t> <t>inki QaJaaw Dios nim wajaawriik.</t>", "12": "<t>Re' hin naa nuye'em i suq kiil k'uxliis chi kixilak,</t> <t>re' i ki uuva naa ruwachiniik,</t> <t>naa ruwachiniik i chib'ih keh naakitikiim,</t> <t>naa nuye'em i jab' chinaah.</t> <t>Re' hin naa nuye'em keh chu'nchel</t> <t>i re' i ruqox i nutinamiit koxikahnik.</t>", "13": "<t>Re' taq i hat aj Judá, i aj Israel,</t> <t>xkian taq ti' k'axik aweh, i nimaq tinamit.</t> <t>Eh re' hin naa taq kaat nuko'leem,</t> <t>eh awuum taq i hat naa nuye'em i wotob'il chikinaah</t> <t>i tokoom tinamit, mat yo'jik taq, cha chop taq ak'ux.</t>", "14": "<pb/>Re' i QaJaaw Dios nim rajaawriik je' wili i xuq'or: Noq xkuksaj cho wach i nujosq'iil taq aamaam awati't najtir q'iij xnuq'or chi naa nuye'em taqe chutojariik i kimahk, eh xnub'an wo' hoq ma' xnusutej ta chi riij i nuq'oral.", "15": "Raaj i yu'naak xchalik panuk'ux chi naa nub'anam otob'il aweh taq i hat aj Judá, aj Jerusaleem, ruum aj re' mat yo'jik taq.", "16": "Re' taq i hat je' wili i ruk'ul chi naa taq a'nam: Re' chi k'ul taq naa aq'orom i korik chawach, eh re' taqe i q'atal q'orik kiq'at i q'orik parub'ehel, ma' toq'aa' wo' taq peleto kuuk' taqe i q'atal q'orik pan kiye'aab'.", "17": "Eh ma' ruk'ul taj chi awach taq aweh i neerukapaaj rujot'ariik i ras ruchaaq', eh ma' awach ta taq aweh i nee ruq'or i korik wila' ma' korik wo' hoq ruum re' taqe re' ma' imponik ta chi nuwach i hin, inki i QaJaaw Dios nim rajaawriik.", "18": "<pb/>Re' i QaJaaw Dios nim rajaawriik je' wili i xuq'or weh:", "19": "Re' taqe i tiij imb'aan rajlaal haab' chi ma' b'anooj ta wi'k haa', re' imb'aan chupaam i rukaaj poh, chupaam i roo' poh, eh chupaam i ruwuuq poh, chupaam i ru lajeeb' poh, naa rusutiniik chi jinaj rusuqkiil k'uxliis. Jinaj ninq'iij taq cha weh i hat taq aj Judá. Chak'ax taq i korik, i suq kiil k'uxliis, inki.", "20": "<pb/>Re' i QaJaaw Dios nim rajaawriik je' wili i xuq'or: <pb/><t>Naa ruponiik i q'iij chi ma' k'isiin tokoom</t> <t>tinamit naa kichaliik ayu' chupaam taq aatinamiit.</t>", "21": "<t>Re' taqe i tokoom tinamit k'ul naa kiq'orom chikiwach chi je' wili:</t> <t>Taq taq qapahqaaj i rotob'il i QaJaaw Dios nim rajaawriik, inko'q taqe.</t> <t>Eh re' taqe junch'uq je' wili i naa kiq'orom:</t> <t>Naa wo' rojiik qasik'im i hoj, inko'q taqe.</t>", "22": "<t>Eh ma' k'isiin wo' taqe i naa kichaliik</t> <t>pankok' tinamit, pantaq nimaq tinamit,</t> <t>naa kichaliik ayu' Jerusaleem chupahqaljiik i wotob'il i hin.</t>", "23": "<pb/>Chupaam taqe ponoq i q'iij re' re', laj taq chi winaq reh reh wach kitinamitaal naa kichopom chi ruso' jino'q i aj Judío, je' wili i naa kiq'orom: Re' hoj ma' k'isiin ta nqaaj ojik taq chawiij ruum xqib'iraj rib'iral chi ar wilik i k'achlik Dios, inko'q taqe, inki i Dios."}