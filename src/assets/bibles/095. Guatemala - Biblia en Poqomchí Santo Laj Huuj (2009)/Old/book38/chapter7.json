{"1": "<pb/>Noq kijib' chik haab'rokiik chi reyil i Dario, pan kijib' rub'eeh i rub'eleej poh Quisleu, re' i QaJaaw Dios wilik i ruk'uhb'aal xuq'or reh i Zacarías.", "2": "Eh chupaam i q'iij re' re', re' i wilkeeb' pan tinamit Bet-el kitaq'aam chik reje i Sarezer, ruch'ihil i Regem-melec, eh k'ih i winaq xooj chikiij, chupahqaljiik i rotob'il i QaJaaw Dios.", "3": "Re' keh je' wili i xkiq'or keh i jalal ruq'oral i Dios, keh i k'amal kib'eeh aj tiij, kikamanik parupaat i QaJaaw Dios nim rajaawriik: ¿Kojaruuj inqakanaa' rukojariik i qa q'eq so'? ¿Kojaruuj inqakanaa' rub'aan i qatiij chi ma' qa'nam ta qawa' qahaa' inqa a'n chupaam i roo' poh reh i ju'jun chi haab'? inki taqe.", "4": "<pb/>Je' re' noq re' i QaJaaw nim rajaawriik, je' wili i xuq'or weh:", "5": "<pb/><t>Chaq'or keh i tinamit i wilkeeb' ayu',</t> <t>keh i k'amal kib'eeh aj tiij chi re' hin je' wili i xnuq'or:</t> <t>Re' taq i hat i na a'n taq aatiij chi ma' a'nam ta taq awa' ahaa',</t> <t>eh xtib'ik taq ak'ux, chupaam i roo' poh, i ruwuuq poh reh i ju'jun chi haab',</t> <t>chuwach lajeeb' ru kajwinaq haab'. ¿Mi loq'oomb'al weh taq i na a'n re'?</t>", "6": "<t>Eh noq i na a'n taq awa' ahaa',</t> <t>mi ma' xa re' wo' taq re' hat inanujisaj taq awiib'.</t> <t>¿Mi ma' xa aweh wo' taq re' hat inkamanik? inki, tiko'q taq keh.</t>", "7": "<pb/>¿Mi ma' re' wo' taqe re' i q'orik wili xuq'or i QaJaaw Dios najtir q'iij ruuk' kichii' i jalal ruq'oral noq re' taqe i aj Jerusaleem ko wilkeeb' cho pansuqkiil k'uxliis, noq ko wilik naq patineel chupaam, noq ko wilik patineel chupaam taqe ye'aab' wili chi junsuut, je' wo' hoq i ye'aab' Neguev, i ye'aab' wilik wach k'ixkaab'?", "8": "<pb/>Re' i QaJaaw Dios je' wili i xuq'or reh i Zacarías jalal ruq'oral:", "9": "<pb/><t>Re' taqe i wili i nuq'or i hin chi naa taq a'nam:</t> <t>Korik-oq taq wach ak'ux, eh xa hat-oq taq atoob',</t> <t>k'ul taq chaketelaaj awach.</t>", "10": "<t>Maa a'n taq ti' k'axik keh ixoq kamnaq kib'ahiil,</t> <t>i ma' xta kituut kajaaw, taqe i tokoom tinamit wilkeeb' taq chaxilak.</t> <t>Maa kapaaj taq chi neena a'n i ti' k'axik keh aawas achaaq', inki Dios.</t>", "11": "<pb/>Xa re' la' re' taqe i tinamit ma' xkaaj ta rub'aan, xkiq'eb' chi riij kik'ux rub'aan, xa je' ti chik ma' xkib'iraj xkian kiib'.", "12": "Eh xkikowb'isaj i kánima, xa je' chik kowiil ab'aj diamante, re' xkaaj chi ma' xkib'iraj taj i kitijiik xb'aan, je' wo' hoq i ruq'or i ruk'uhb'aal QaJaaw Dios nim rajaawriik re' xuq'or rib'iral ruuk' i ruxlab'al, eh ruuk' kichii' taqe i jalal ruq'oral i wihinaq taqe chaloq pampeet. <pb/>Ruum aj re', re' i QaJaaw Dios ma' k'isiin ta xchalik rujosq'iil.", "13": "Je' wili i xuq'or: Nik' wach noq ma' xinkinimaj i keh noq xnuk'uhb'alej taqe, je' wo' re' i hin ma' naa ta wo' b'iram taqe noq naa kipahqaam i wotob'il.", "14": "Xnutukej la' kiwach xa aha' pantaq tokoom tinamit ma' keht'al ta naq. Eh re' i tinamit xi elik reje wii' xkahnik chi ma' xta wilik chupaam. Xa je' chik jinaj chiq yuuq' ma' jino'q chik patineel chupaam tinamit re' re' xiik' naq naah howochiil, eh re' keh xkikanaa' chi xan tz'irik chik paam, inki i QaJaaw Dios nim rajaawriik."}