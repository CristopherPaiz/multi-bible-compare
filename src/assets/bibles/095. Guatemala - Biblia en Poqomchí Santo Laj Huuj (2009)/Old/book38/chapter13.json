{"1": "<pb/>Chupaam i q'iij re' re', naa ruwihiik i je' jinaj k'achlik rooq ha', eh re' re' naa rutz'ajwiik reh i kimahk i kiyiib' wach na'ojb'al taqe i xikin riih rumaam i reey David, je' wo' taqe i aj Jerusaleem.", "2": "Eh chupaam i tinamit Israel naa nusacham kiwach chu'nchel i tiyoox, ma' naa ta chik ruq'orariik kib'iral. Eh naa wesam taqe i jalal nuq'oral inki a'n kiib', ma' holohik taj i kina'ojb'al, naa wesam chu'nchel i ma' holohik taj imb'aan chi kixilak i nutinamiit.", "3": "<pb/>Wila' ko wilik i xraaj rik'sam riib' chi jalal nuq'oral, neeruk'uhb'alej irutuutrajaaw, i ruk'ul chi je' wili ineenq'orarik reh: Re' hat naa akimiik ruum k'ahchi' achukum i q'orik, ruq'oral tii chik i Dios i naa q'or i naa a'n awiib' inuchjoq. Xa re' wo' taqe i rutuut rajaaw naa rukansaniik reh noq naa rik'sam riib' chi q'orol nuq'oral.", "4": "Eh re' taqe i jalal nuq'oral inki a'n kiib' naa ruchaliik kik'ixiik noq naa kiq'orom inaakilom pan kisaq wiriik. Atoob' ta wo' naq inche kikoj chikiij i re' ruuk' i kiso' taqe i jalal nuq'oral.", "5": "Je' la' wili i naa kiq'orom chi kiju'junaal: Re' hin ma' hin ta jalal ruq'oral i Dios, re' hin xa hin wo' cho ab'ixoom panuk'isinal, inko'q taqe.", "6": "Eh naa rupahqaljiik reh chi je' wili: Wila' je' re' Â¿chib'ih reet noq yok'k'eel aq'ab'? inuchjoq. Re' reh je' wili i naa ruq'orom: Re' wili chupaam i rupaat i jinaj i wamigo xkian cho weh, inko'q, inki Dios.", "7": "<pb/><t>Eh je' wo' chik wili i xuq'or:</t> <t>Re' hin naa nuye'em q'ab' chi naa rukanteesjiik i cha'jen keh i nutentzuun,</t> <t>naa nuq'asam pankimik intowik weh.</t> <t>Naakikansam incha'jinik keh inutentzuun.</t> <t>Eh re' keh naa kitukem kiib' re' hin</t> <t>naa wo' nuk'uhtaam i nujosq'iil chikinaah i nutentzuun.</t>", "8": "<t>Eh je' wili i naa ruk'ulariik chupaam i tinamit re' re'</t> <t>ik'inaq chi yejaal i tinamit naa kikanteesjiik,</t> <t>ma' manlik ta chik yejaal i naa kikahniik, inki i QaJaaw Dios.</t>", "9": "<t>Eh nik' chik k'ihaal i naa kikahniik,</t> <t>naa wik'sam taqe pan q'aaq' je' rukab' noq i nik'ib'jik ruuk' q'aaq' i plata, i oro.</t> <t>Noq naa kiin kiq'oreem re' hin naab'iram taqe, eh je' wili i naa nuq'orom keh:</t> <t>Re' taq i hat, hat taq nutinamiit kinko'q keh.</t> <t>Eh re' keh je' wili i naa kiq'orom:</t> <t>Re' i k'achlik Dios i QaJaaw inko'q taqe chi wiij, inki i Dios.</t>"}