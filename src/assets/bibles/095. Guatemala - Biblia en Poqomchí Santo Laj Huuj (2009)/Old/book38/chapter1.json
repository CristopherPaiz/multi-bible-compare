{"1": "<pb/>Chupaam i ruwaxaaq poh ree rukab' haab' rokiik chi reyil ar Persia i Dario, xq'orob'jik ruum i Dios i Zacarías rak'uun i Berequías, eh riih i Iddo, eh je' wili i xq'orarik reh:", "2": "<pb/>Re' hin i Dios ma' k'isiin ta xchalik nujosq'iil chikinaah taq aamaam awati't.", "3": "Je' wili cha q'or taq keh i tinamit: <pb/><t>Re' i QaJaaw Dios nim rajaawriik,</t> <t>je' wili xuq'or: chi kiyot' i kik'ux,</t> <t>kinkinimaj wo' chik ruka'peech,</t> <t>re' hin nee wo' chik i nutob'eej taqe,</t> <t>inki i Dios.</t>", "4": "<pb/>Mo'-oq je' taq akab' aamaam awati't. Re' keh je' wo' naq wili i xq'orarik keh kuum taqe i jalal nuq'oral: Re' i QaJaaw Dios nim rajaawriik je' wili i ruq'or, chajal taq wach ana'ojb'al cha kanaa' taq rub'aan chu'nchel i ma' holohik taj, inki. Eh re' keh xama' xkaaj ta wo' kib'iram i xnuq'or keh, inki i QaJaaw Dios.", "5": "<pb/><t>Eh re' taq aamaam awati't,</t> <t>ruch'ihil taqe i jalal nuq'oral wihinaq taqe chaloq re' re',</t> <t>xa xikimik wo' reje, ma' k'achalkeeb' ta chik yu'naak.</t>", "6": "<t>Eh re' i nuk'uhb'aal i nuq'oral</t> <t>i xnuq'or keh taqe i waj kamanoom wihinaq taqe chaloq najtir,</t> <t>xkiq'or wo' cho keh taq aamaam awati't.</t> <pb/>Awach i xi k'amwik naah xintohq'ik wo' chik kinimam, ruum xkireq chi riij chi re' hin i Dios nim wajaawriik, eh xnuq'o'reej wo' taqe chi korik ruuk' inki a'n ruuk' inkiq'or, inki i QaJaaw Dios.", "7": "<pb/>Re' i Zacarías i jalal ruq'oral i Dios rak'uun i Berequías, riih i Iddo. Eh pan kijib' ru ka'winaq rub'eeh i rujunlaaj poh ree rukab' haab' rokiik chi reyil i Dario noq re' i QaJaaw Dios xuq'oreej parusaq wiriik i Zacarías.", "8": "Eh re' Zacarías je' wili i xuq'or: Re' QaJaaw Dios xuk'uhtaaj weh panusaq wiriik, jinaj i winaq iqlik chi riij i kawáyu kaq riij, ar pa'lik wach k'ixkaab' chi kixilak i chee' wahut. Eh wilik taqe i kawáyu pa'alkeeb' cho chi riij, wilik i kaq kiij, wilik rep rep paam i kiij, eh wilik i saq kiij.", "9": "Eh re' hin xnupaqaaj b'ila' chik reh i chi je' wili ánjel k'utaaj i rub'an wuuk': <pb/>Jaaw ¿Chib'ih rub'anam taqe i k'ahchi' wilom kiwach wili? kinki. <pb/>Eh re' ánjel je' wili i xuq'or weh: <pb/>Re' hin neenuq'or aweh chib'ih rub'anam taqe i re', inki.", "10": "<pb/>Eh re' i winaq iqlik chi riij i kawáyu wilik chi kixilak i chee' wahut, je' wili i xuq'or cho weh: <pb/>Re' taqe i k'ahchi' awilom kiwach wili re' i QaJaaw Dios xtaaq'anik cho keh, reh chi naa kib'ehum naah chu'nchel i wach ak'al.", "11": "<pb/>Chu'nchel i iqilkeeb' chi riij i kawáyu je' wili i xkiq'or cho reh i ánjel: <pb/>Re' hoj xqab'ehuj chik cho naah chu'nchel i wach ak'al, eh chu'nchel i tinamit k'acharik inki a'n parukorkiil, pansuqkiil k'uxliis, inki taqe.", "12": "<pb/>Eh re' i ruánjel i QaJaaw Dios je' wili xuq'or: <pb/>QaJaaw Dios, re' hat lajeeb' ru kajwinaq haab' chik rutohq'iik cho aye'em aajosq'iil chikinaah i aj Jerusaleem, i aj Judá. ¿Kojaruuj i naawisaj aajosq'iil chikinaah, eh kojaruuj inaketelaaj cho kiwach? inki.", "13": "<pb/>Re' i QaJaaw Dios ruuk' holohik laj q'orik xuq'oreej i ánjel k'utaaj i rub'an wuuk', suuqb'ik ruk'ux ruuk' taqe i xuq'or i QaJaaw Dios.", "14": "Chi riij i re' xuq'or weh i ánjel i hin chi naa nuq'orom rib'iral i xuq'or i Dios q'e' nim rajaawriik. Chaq'or keh chi je' wili i xuq'or i Dios: <pb/><t>Re' hin ma' k'isiin ta nuk'ax taqe i aj Jerusaleem,</t> <t>je' wo' taqe i aj Sión, tiko'q keh, inki.</t>", "15": "<t>Re' hin chikinaah chik i tokoom tinamit, ma' xinkinimaj taj yohb'aal wach i nujosq'iil,</t> <t>ruum noq xa k'isiin wo' naq i nujosq'iil chikinaah</t> <t>i nutinamiit. Re' chik i keh xiqopwik wach i nujosq'iil,</t> <t>ruuk' i kiyiib' wach na'ojb'al, inki.</t>", "16": "<t>Je' aj re', noq re' i QaJaaw Dios je' wili i xuq'or:</t> <t>Re' hin naa wo' chik nuketelaam kiwach i aj Jerusaleem,</t> <t>naa wo' nuye'em q'ab' chi naa rukorjiik i kitinamiit,</t> <t>eh chi naa rukorjiik aha' wilik taqe i yojinaq reh i nupaat, inki.</t>", "17": "<pb/><t>Eh re' i ánjel je' wili i xuq'or weh:</t> <t>Re' hat cha q'or rib'iral i xuq'or i QaJaaw Dios chi je' wili:</t> <t>Re' hin naa wo' chik nuye'em chib'ih keh i nutinamiit.</t> <t>Eh naa wo' chik nuye'em rukowiil kik'ux i aj Sión,</t> <t>eh naa wo' chik nuq'orom chi re' taqe i aj Jerusaleem</t> <t>nusik'im cho kiwach chi nutinamiit taqe, inki.</t>", "18": "<pb/>Re' hin wilik wo' chik i xk'uhtjik weh panusaq wiriik, xwilow chik inche wach i kijib' chi ruk'aa' chikop.", "19": "Re' hin xnupahqaaj b'ila' reh i ánjel k'utaaj i rub'an wuuk' chi je' wili: <pb/>¿Chib'ih rub'anam i kijib' chi uk'aa' re' re'? kinki reh. <pb/>Eh je' wili i xuq'or weh: <pb/>Re' taqe i kijib' chi uk'aa' re' re' kijalwaach i kijib' chi tinamit kow kiib'. Re' i xtukinik kiwach i rutinamiit i Dios, re' taqe i aj Judá, aj Israel, aj Jerusaleem, inki.", "20": "<pb/>Eh re' i QaJaaw Dios i kijib' chik aj sehk xuk'uhtaaj weh panusaq wiriik.", "21": "Re' hin xnupahqaaj b'ila' reh i ánjel chi je' wili: <pb/>¿Chib'ih i xchalik kian i kijib' chi aj sehk re' re'? kinki reh. <pb/>Eh je' wili i xuq'or weh: <pb/>Re' kijib' chi uk'aa' xawilow kiwach kijal waach i kijib' chi tinamit xtukinik kiwach i nutinamiit korehtaal xkian reh. Eh re' taqe i kijib' chi aj sehk re' re', kijalwaach i naa ruchaliik chi kiyohb'eesjiik chi rusachariik kiwach i kijib' chi tinamit re' re', ruum re' keh je' naa ruuk' uk'aa' xkitukej wach i nutinamiit, Judá, inki i QaJaaw Dios."}