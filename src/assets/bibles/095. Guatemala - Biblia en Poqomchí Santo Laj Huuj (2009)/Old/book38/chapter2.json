{"1": "<pb/>Jinaj wo' chik i xk'uhtjik weh panusaq wiriik, jinaj chik winaq xwilow wach ruyohq'eem jinaj i pajb'al k'ahaam.", "2": "¿Aha' tiooj i hat? kinki reh. <pb/>Re' reh je' wili xuq'or weh: <pb/>Re' hin ojik i nub'an chupajariik i tinamit Jerusaleem, nab'al reh nik' nimaal rooq, eh nik' nimaal wach, inki.", "3": "<pb/>Eh re' i ánjel k'utaaj i rub'an wuuk' xooj reje, eh jinaj chik i ánjel xk'ulik k'ulwoq reh.", "4": "Je' wili i xuq'or: <pb/><t>Hiy chi jumehq'iil chareq wach b'eeh ak'un</t> <t>ruyohq'eem i pajb'al k'ahaam, je' wili i neenaq'or reh:</t> <t>Re' i Jerusaleem, ma' k'isa i tinamit,</t> <t>ma' k'isa i kichikoop naa ruwihiik chupaam,</t> <t>ruum i re' ma' naa ta chik ruwihiik koraal tz'aq chi junsuut.</t>", "5": "<t>Re' i QaJaaw Dios je' wili i ruq'or:</t> <t>Re' hin, je' naa hin q'aaq' chi junsuut i Jerusaleem,</t> <t>eh chupaam i tinamit re' re' naa nuk'uhtaam i runimaal nuwach inki i Dios, inki ánjel.</t>", "6": "<pb/><t>Re' i QaJaaw Dios je' wili i xuq'or keh i tinamit:</t> <t>Re' hin xnutukej taq awach xa aha' yuuq'.</t> <t>Eh yu'naak eleen taq chaloq chupaam i ye'aab' wilik pantz'eet reh i rookb'aal q'iij.</t>", "7": "<t>Re' taq i hat aj Sión wilkaat taq ponoq Babilonia</t> <t>eleen taq chaloq ti sutinoq taq chaloq pana ye'aab', inki.</t>", "8": "<pb/>Re' i QaJaaw Dios nim rajaawriik, i xtaaq'anik weh chuq'orariik taq aweh chib'ih i naakik'ulum i nimaq taq tinamit xiq'uchwik i chib'ih taq aweh, je' wili xuq'or: <pb/><t>Awach imb'anik ti' k'axik taq aweh i hat</t> <t>je' naa re' i rutiyoxil naq'nuwach inki a'n ti' k'axik reh.</t>", "9": "<t>Re' hin naa nuye'em i ti' k'axik chikinaah,</t> <t>eh re' chik kimoso naa rutaaq'aniik keh, inki</t> <t>Ruuk' i re' nee taq i nanaab'eej chi re' i QaJaaw Dios</t> <t>nim rajaawriik xtaaq'anik cho weh.</t>", "10": "<pb/><t>Re' i QaJaaw Dios je' wilik i xuq'or:</t> <t>Re' taq i hat aj Jerusaleem ti tz'uyinoq taq ruum i rusuqkiil taq ak'ux,</t> <t>ruum re' i hin naa nuchaliik taq chi wihik chaxilak, inki.</t>", "11": "<t>Eh chupaam taqe i q'iij re' re',</t> <t>ma' k'isiin i tinamit naakinimaniik reh i QaJaaw Dios,</t> <t>je' wili i naa ruq'orom keh:</t> <t>Re' taq i hat naa akahniik taq chi nutinamiit, inko'q keh.</t> <t>Chi je' re' nee taq i nanaab'eej chi re' i QaJaaw Dios</t> <t>nim rajaawriik xtaaq'anik cho weh i hin.</t>", "12": "<t>Re' i QaJaaw Dios, naa wo' chik ruchopom naah i tinamit Judá,</t> <t>eh naa rukahniik chupaam i rusantolaj ye'aab',</t> <t>Eh naa wo' chik rusik'im wach i Jerusaleem.</t>", "13": "<t>Chu'nchel ta naq i tinamit neentz'aplojik i kichii' chuwach QaJaaw Dios,</t> <t>ruum re' reh naa rukanaam chaloq i rusantolaj ye'aab',</t> <t>eh naa ruchaliik chi wihik panqaxilak, inki.</t>"}