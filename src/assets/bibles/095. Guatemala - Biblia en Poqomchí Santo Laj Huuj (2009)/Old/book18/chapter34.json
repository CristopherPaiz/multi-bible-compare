{"1": "<pb/>Re' Eliú je' wo' chik wili xuq'or:", "2": "<pb/><t>Chab'iraj taq i nuq'oral i hat wilik taq ana'ojb'al.</t> <t>Re' taq i hat atijem taq awiib' chakoj taq rehtaal chib'ih i naa nuq'orom.</t>", "3": "<t>Re' qaxikin i rib'iraj mi holohik i q'orik,</t> <t>je' rukab' noq inqa a'n rusuqkiil pan qachii' chib'ih inqak'ux.</t>", "4": "<t>Qasik' wach aha' wilik i holohik,</t> <t>eh qakoj rehtaal aha' wilik i korik.</t>", "5": "<t>Re' Job je' wili i xuq'or: Re' hin korik wach nuk'ux,</t> <t>re' Dios ma' parub'ehel ta ruq'at i q'orik chi nunaah.</t>", "6": "<t>¿Mi neenuchuk re' q'orik? ¿Mi wilik numahk re'?</t> <t>Re' hin k'ahchi' nuk'ulum i ti' k'axik chi ma' xta numahk, inki.</t>", "7": "<t>¿Mi wilik jino'q i winaq chi je' rukab' i Job?</t> <t>i rukaqse'laaj i Dios. Eh i rukoj panaah i Dios i ti' k'axik k'ahchi' ruk'ulum.</t>", "8": "<t>Re' reh ruk'am riib' panotob'il kuuk' i yiib' wach kina'ojb'al,</t> <t>eh i rub'an reh inki a'n i aj mahk.</t>", "9": "<t>Re' Job je' wili i ruq'or:</t> <t>Re' winaq ma' xta i neeruk'ax wila' xub'an iraaj i Dios, inki.</t>", "10": "<pb/><t>Re' taq i hat wilik ana'ojb'al chab'iraj taq i naa nuq'orom wili:</t> <t>Re' hin weht'al chi re' Dios nim rajaawriik ma' jaruuj neerub'an i ma' holohik taj.</t> <t>Eh parub'ehel inq'atwik q'orik.</t>", "11": "<t>Re' reh i ruyeew i rutojb'aal i ju'jun re' q'oreel chib'ih i xub'an,</t> <t>i xuq'or, i ruyeew rujilob'aal keh re' q'oreel nik' wach kina'ojb'al.</t>", "12": "<t>Xti korik wo' hoq chi re' Dios nim rajaawriik ma' jaruuj</t> <t>neerub'an i ma' holohik taj, parub'ehel la' inq'atwik q'orik.</t>", "13": "<t>¿Mi wilik jino'q xye'wik rajaawriik,</t> <t>reh chi xokik chi taaq'anik chinaah chu'nchel i wach ak'al?</t>", "14": "<t>Wita re' Dios neeresaj i ruxlab'al i winaq,</t>", "15": "<t>chu'nchel naq neekikimiik,</t> <t>nee wo' naq chik kisutinik chi pooq ak'al.</t>", "16": "<pb/><t>Re' hat Job wila' wilik ana'ojb'al</t> <t>chab'iraj i naa nuq'orom yu'naak.</t>", "17": "<t>¿Mi neerub'an taaq'anik chinaah i wach ak'al i Dios, wila' ma' imponik chuwach i korik?</t> <t>¿Chib'ih reet noq inakoj panaah i Dios i mahk wili? ¿Mi ma' korik wach ruk'ux re' Dios?</t>", "18": "<t>¿Mi ma' xa re' wo' re' i Dios inq'orik keh i reey,</t> <t>je' wo' keh i q'atal q'orik chi ma' holohik taj inki a'n?</t>", "19": "<t>Re' i Dios ma' rusik' ta wach i ruk'ax.</t> <t>Eliik wach kilariik taqe i reey i rub'an, je' wo' hoq i b'ehoom ruuk' i neb'aa'.</t> <t>Ruum chu'nchel i re', re' wo' reh xtz'uhkrisanik cho keh.</t>", "20": "<t>Eh wila' xraaj i Dios xa chi jumehq'iil neerusach kiwach tinamit.</t> <t>Atoob' ta yejal aq'ab' nee rutaq'aaj chee ti' k'axik,</t> <t>ma' re' ta jino'q winaq naa rusachwiik wach i nim rajaawriik, re' la' i Dios.</t>", "21": "<t>Re' i QaJaaw Dios k'ahchi' rilom chu'nchel i rub'an i winaq,</t> <t>eh reht'al chu'nchel.</t>", "22": "<t>Chuwach i Dios ma' xta jino'q i ye'aab' xiik' naah q'equmaal paam</t> <t>chi nee ta nkikeb'aa' kiib' i yiib' wach kina'ojb'al.</t>", "23": "<t>Re' i QaJaaw Dios ma' kota ruq'at riij i q'iij reh i winaq</t> <t>chi nenooj pa'lojoq chuwach i reh, reh chi nee ruq'at i q'orik chinaah.</t>", "24": "<t>Re' reh i resaj taqe pan kiye'aab' nim kajaawriik</t> <t>ma' kota ruman i rusik' chi riij i kimahk, eh tokoom chik i rukoj chi kijilow.</t>", "25": "<t>Re' reh naa rusacham kiwach, atoob' ta chaq'ab'.</t> <t>Naa rub'anam ti' k'axik keh ruum reht'al chi yiib' wach i kina'ojb'al.</t>", "26": "<t>Ruum chi yiib' wach i kina'ojb'al,</t> <t>naa rub'anam ti' k'axik keh chikiwach chu'nchel i tinamit.</t>", "27": "<t>Re' taqe re' xkiq'eb' chi riij kik'ux i Dios,</t> <t>ma' kaaj ta kik'amam i rub'eeh.</t>", "28": "<t>Re' keh xkian ti' k'axik keh i neb'aa', je' wo' taqe i ti' wilkeeb'.</t> <t>Re' Dios xrib'iraj i koq'iim ruum i ti' k'axik xkik'ul.</t>", "29": "<t>Wila' re' Dios ma' xuyeew ta taqe chutojariik i kimahk. ¿Awach chik neemb'anik reh?</t> <t>Eh wila' ma' xrilow chib'ih i k'ahchi' keeb'. ¿Awach chik nenilwik reh?</t> <t>Re' wo' reh inilwik keh i tinamit, je' wo' hoq i ju'jun chi winaq,</t>", "30": "<t>reh chi ma' neetanokik chi ajaab'esil</t> <t>chinaah i tinamit i yiib' wach runa'ojb'al reh chi ma' nee ta rujot' taqe.</t>", "31": "<pb/><t>Re' hat Job</t> <t>¿Mi xaq'or reh re' i Dios chi xak'ul chik i ti' k'axik,</t> <t>eh chi ma' naa ta chik amahkuniik?</t>", "32": "<t>¿Mi xaq'or reh re' chi chuk'uhtaaj aweh amahk</t> <t>komajaa' inakoj rehtaal?</t> <t>¿Mi xaq'or reh chi wila' ma' holohik</t> <t>i xa a'n ma' naa ta chik a'nam?</t>", "33": "<t>¿Mi nawaaj re' hat chi nee ruyeew atojb'aal i Dios</t> <t>je' rukab' inawaaj i hat atoob' ta re' hat ma' nawaaj ta wach i reh?</t> <t>Re' hat aweht'al chib'ih i naa a'nam, ma' re' tee hin.</t> <t>Chaq'or qeh chib'ih inawaaj a'nam.</t>", "34": "<t>Re' taqe winaq wilik kina'ojb'al</t> <t>i kow kik'ux je' wili neenkiq'or:</t>", "35": "<t>Re' Job ma' xta runa'ojb'al ruum aj re'</t> <t>je' re' inq'orik xama' xta rub'ehel i ruq'oral.</t>", "36": "<t>Ruum aj re' ma' xta reet chi neensik'arik chi riij nik' wach noq wilik i Job,</t> <t>ruum re' chaq'wik i rub'an je' inchaq'wik jino'q i yiib' wach runa'ojb'al.</t>", "37": "<t>Re' reh ma' xata re' mahk i rub'an, i ruq'etwachej la' wo' i Dios.</t> <t>Eh chi qawach i hoj ma' holohik ta inq'orik chi riij i Dios,</t> <t>eh i ruwech'uj i Dios, inki taqe.</t>"}