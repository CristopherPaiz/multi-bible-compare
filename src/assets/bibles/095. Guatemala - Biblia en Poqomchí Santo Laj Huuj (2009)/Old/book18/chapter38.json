{"1": "<pb/>Re' Dios xuq'il i Job je' wili i xuq'or cho reh chupaam i runimaal kaq suut teew:", "2": "<pb/><t>¿Chib'ih a'nam i hat chi nawech'uj riij taqe i nub'an?</t> <t>Re' hat ti q'orik chi je' re' ruum ma' xta ana'ojb'al.</t>", "3": "<t>Yu'naak cha yejaa' awiib' chakuhtaaj aakowiil,</t> <t>neenachaq'weej weh i naa nupahqaam aweh.</t>", "4": "<pb/><t>¿Mi wilkaat chik re' i hat noq xnuyejaa' paruye'aab' i wach ak'al?</t> <t>Wila' xti wilik ana'ojb'al, cha q'or weh.</t>", "5": "<t>¿Mi aweht'al i hat awach xq'orik reh nik' nimaal i wach ak'al xb'aan?</t> <t>¿Wila' aweht'al cha q'or weh awach i xpajwik reh?</t>", "6": "<t>¿Chaq'or weh nik' wach noq ch'iklik paruye'aab' i wach ak'al?</t> <t>¿Eh awach i xkojwik reh taqe i kowlaj ch'ikaab' reh?</t>", "7": "<t>Noq kisihq'inik chaloq taqe i ch'umiil pan taxaaj</t> <t>kowahq'eq xasuq chik kik'ux chi loq'inik taqe i nuánjel.</t>", "8": "<pb/><t>Eh noq x-aasjik chee palaw panak'al</t> <t>¿Awach xkojwik q'atb'al reh, chi ma' xupuhkaaj ta reje riib'?</t>", "9": "<t>Re' hin xinkojwik i suutz' chib'urb'al naah i palaw,</t> <t>reh chi xkahnik panq'equm.</t>", "10": "<t>Eh re' hin xinq'orik reh i palaw aha'</t> <t>naa rik'iik xnukoj tz'apb'al reh xnukoj pan laweh.</t>", "11": "<t>Eh je' wili xnuq'or reh xa ayu' naa aponiik, ma' naa ta chik awojiik reje chuwach,</t> <t>xa ayu' naakipahiik taqe aab'ohl, kinki reh.</t>", "12": "<t>Raaj i hat Job, ¿Mi ataq'aam junriim-oq pan achachariik chi naa ruwihiik i wahq'eq?</t> <t>¿Mi ataq'aam junriim-oq chi naa rusaquumb'iik i wach ak'al?</t>", "13": "<t>¿Mi aye'em chi saqumb'ik junriim-oq i wach ak'al,</t> <t>reh chi re' taqe i yiib' wach kina'ojb'al</t> <t>nee kielik chaloq chupaam i ye'aab' muqulkeeb' wii'?</t>", "14": "<t>Noq insaq'ik ink'utinik i ru holwochiil i wach ak'al,</t> <t>je' cho riq'omaaj wach i wach ak'al inkahnik chi xa je' chik inka'yik itz'ihy.</t>", "15": "<t>Eh re' taqe i yiib' wach kina'ojb'al</t> <t>ma' imponik ta chik inki a'n i kiyiib' wach na'ojb'al inki a'n naq pan kie'lik.</t>", "16": "<pb/><t>Raaj i hat Job, ¿Mi hat poninaq panke'lik ko' aha' inaasjik cho wii' i palaw?</t> <t>¿Mi hat poninaq chupaam i ruchamiil?</t>", "17": "<t>¿Mi hat poninaq chupaam i puerta kiokik wii' taqe i kamnaq?</t> <t>¿Mi hat poninaq chupaam i kiye'aab'?</t>", "18": "<t>¿Mi aweht'al i hat nik' nimaal chu'nchel i wach ak'al?</t> <t>Chaq'or weh wila' xti korik chi aweht'al.</t>", "19": "<pb/><t>¿Mi aweht'al i hat aha' inchalik i saqum?</t> <t>¿Mi aweht'al i hat aha' inchalik i q'equm?</t>", "20": "<t>¿Mi aweht'al i hat ko aha' imponik</t> <t>i saqum noq ruk'ul riib' ruuk' i q'equm?</t> <t>¿Mi neerub'an chi nee taqe nak'am reje pan kiye'aab'?</t>", "21": "<t>Wila' aweht'al taqe re' iraaj ruq'orom</t> <t>chi hat chik aasjinaq i hat noq xnuyejaa' i wach ak'al.</t> <t>Iraaj ruq'orom chi xiik' chik naah k'ihaal ahab'ul.</t>", "22": "<pb/><t>¿Mi hat poninaq chupaam i ye'aab'</t> <t>re' hat i numol wii' i saq suutz' i numol wii' taqe i saqb'och?</t>", "23": "<t>Re' taqe re' numolom taqe, reh chi naa</t> <t>taqe nutaq'aam chaloq paruq'ijil i ti' k'axik, paruq'ijil i q'aq'inik.</t>", "24": "<t>¿Mi aweht'al i hat aha' inchalik i saqum noq i rupuhkaaj riib' chinaah i wach ak'al?</t> <t>¿Mi aweht'al i hat nik' wach noq i rupuhkaaj riib' i teew inchalik parelb'aal i q'iij?</t>", "25": "<pb/><t>¿Awach intaaq'anik cho reh i kowlaj jab'?</t> <t>¿Awach inq'orik reh i kahoq aha' naa rik'iik?</t>", "26": "<t>¿Awach intaaq'anik cho reh i jab' aha' ma' xta wii' tinamit?</t> <t>¿Awach intaaq'anik cho reh i jab' panchiq yuuq' ma' xta wilik chupaam?</t>", "27": "<t>¿Awach int'aqsanik cho reh i ye'aab' chiq yuuq'</t> <t>reh chi nee nelik chee rax ch'ahn chuwach?</t>", "28": "<pb/><t>¿Mi wilik rajaaw i jab'?</t> <t>¿Mi wilik xyej-anik cho reh i musjab'?</t>", "29": "<t>¿Mi wilik rutuut i jot'ik ha' i rutoy riib'</t> <t>ruch'ihil i jot'ik chaaj ink'atwik?</t>", "30": "<t>¿Awach insutinik reh i ha' chi rutoy riib' inkahnik chi je' ab'aj?</t> <t>¿Awach injoot'isanik reh i palaw?</t>", "31": "<pb/><t>¿Mi re' hat ti ye'wik pan kiye'aab' re' i juntz'uhb' chi ch'umiil Pléyades kib'ihnaal?</t> <t>¿Mi neena a'n keh teesjiik pan kiye'aab' re' i ch'umiil Orin i kib'ihnaal?</t>", "32": "<t>¿Mi re' hat titaaq'anik kee</t> <t>chi b'ehik re' i ch'umiil ihqen q'iij?</t> <t>¿Mi re' hat ti k'amwik kib'eeh re' i ch'umiil Osa</t> <t>kib'ihnaal, re' taqe nimaq, taqe kok' taq?</t>", "33": "<t>¿Mi aweht'al re' hat i kik'uhb'aal</t> <t>i wilkeeb' pan taxaaj? ¿Mi hat xat kojwik re'</t> <t>i k'uhb'aal wilkeeb' wach ak'al?</t>", "34": "<pb/><t>¿Mi neerub'an chi neenaq'or reh i suutz' chi</t> <t>nee ruyeew chee ma' k'isa jab' chinaah i wach ak'al?</t>", "35": "<t>¿Mi wilik awajaawriik re' hat chi neenataq'aaj</t> <t>i kahoq? ¿Mi neenib'irinik chawach re'?</t>", "36": "<t>¿Awach inye'wik kina'ojb'al i tinamit?</t> <t>¿Awach inye'wik rukowiil kik'ux?</t>", "37": "<t>¿Mi wilik jino'q i neerub'an kajaljiik taqe i suutz'?</t> <t>¿Mi wilik jino'q i nee ruq'or reh i suutz' chi chuyeew chee jab',</t>", "38": "<t>reh chi re' pooq nee wo' chik insutinik</t> <t>chi ch'uwa' chi nee wo' chik i rulatzej riib'?</t>", "39": "<pb/><t>¿Mi re' hat tichopwik keh re' i chikop inkik'ux i kaq i b'ahlam?</t> <t>¿Mi re' hat ti ye'wik k'uxumb'al keh re' i kok' kak'uun,</t>", "40": "<t>re' noq inkiyok'aa' kiib' pan kijuul oon panch'ahn</t> <t>chi ruyub'jiik chi naa ruponiik i kitiib'?</t>", "41": "<t>¿Mi re' hat ti ye'wik kiwa' i nimaq taq tz'ok?</t> <t>¿Mi re' hat ti ye'wik kiwa' re' i kok' kak'uun noq inkik'er kichii'</t> <t>chupahqaljiik i kiwa' weh i hin? inki.</t>"}