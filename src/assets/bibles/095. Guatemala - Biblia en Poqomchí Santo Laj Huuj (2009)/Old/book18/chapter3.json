{"1": "<pb/>Re' Job xponik i q'iij chi ma' holohik ta xq'orik chi riij i q'iij x-aasjik wii'.", "2": "Eh je' wili xuq'or reh i Dios:", "3": "<pb/><t>Ma' holohik ta laj aq'ab' xintz'uhkrik wii',</t> <t>ma' holohik ta laj q'iij xin-aasjik wii' ruuk' i nutuut.</t>", "4": "<t>Xkahnik ta naq chi q'equm aq'ab' i q'iij re' re'.</t> <t>Ma' ta naq xuyeew chaloq i q'iij re' re' i QaJaaw Dios,</t> <t>ma' ta naq xsaq'ik.</t>", "5": "<t>Xq'equmbrik ta naq wach i q'iij re' re'</t> <t>ruum i runimaal q'equm,</t> <t>xb'urarik ta naq wach chi jumpech ruum i q'eq suutz', i q'iij re' re'.</t>", "6": "<t>Re' aq'ab' xintz'uhkrik wii' xkahnik ta naq chi q'equm chi jumpech.</t> <t>Re' q'iij xin-aasjik wii' ma' ta naq xokik paruman i q'iij, ree poh,</t> <t>eh ma' ta naq xokik paruman i q'iij ree haab'.</t>", "7": "<t>Xkahnik ta naq chi intz'irik paam aq'ab' re' re',</t> <t>ma' ta naq xwihik jino'q tz'uuy reh suq kiil k'uxliis chupaam.</t>", "8": "<t>Xq'orarik ta naq chi ma' holohik taj i q'iij re' re',</t> <t>kuum i ma' holohik ta kiq'orik chi riij i q'iij,</t> <t>re' taqe i wilik kajaawriik chinaah i qamaan k'ap.</t>", "9": "<t>Eh ma' ta naq xisihq'inik taqe chee ch'umiil chupaam i wahq'eq re' re'.</t> <t>Ma' ta naq xukuhtaaj riib' i q'iij, eh ma' ta naq chik saq'ik chi jumpech.</t>", "10": "<t>Ma' holohik taj aq'ab' re' re' ruum xuyeew q'ab' chi xin-aasjik,</t> <t>ma' ta xuyeew q'ab' chi xin-aasjik ma' k'ahchi' ta naq nuk'ulum i ti' k'axik wili.</t>", "11": "<pb/><t>¿Chib'ih inche reet noq ma' xin kimik</t> <t>noq ko hin rihqaam chee nutuut,</t> <t>oon noq kore' k'ahchi' wasjiik?</t>", "12": "<t>¿Chib'ih inche reet noq xinkik'ul noq xin-aasjik?</t> <t>¿Chib'ih inche reet noq xuyeew nuch'uuch' i nutuut?</t>", "13": "<t>Ma' xta naq reet chi xinkimik ma' wilkiin ta naq chik chinaah i wach ak'al,</t> <t>hi'lik naq chik i nub'an yu'naak chi suq suq nuk'ux.</t>", "14": "<t>Wuch'ihil naq taqe i reey, je' wo' taqe i xikojwik na'ojb'al ayu' wach ak'al,</t> <t>wuch'ihil wo' naq taqe i kiyej-anik cho nimaq paat.</t>", "15": "<t>Wuch'ihil wo' naq taqe i wihinaq taqe cho chi ajaab'esil,</t> <t>re' taqe ixkinujisaj i kipaat ruuk' oro, ruuk' plata.</t>", "16": "<t>¿Chib'ih nche reet noq ma' xin kimik</t> <t>noq komajaa' kin-aasjiik, je' rukab' inkik'ul i</t> <t>ha'lak'un i ma' kilow ta wach i q'iij saq'um?</t>", "17": "<t>Re' taqe i yiib' wach kina'ojb'al inkikanaa'</t> <t>rub'aan i ma' holohik taj noq kikimik reje.</t> <t>Eh re' taqe i q'uhtinaq kihi'lik noq kikimik reje.</t>", "18": "<t>Eh ar wo' kiooj hi'loq taqe i wilkeeb' prexo noq kikimik reje,</t> <t>ma' kib'iraj ta chik i ruq'oral i aj cha'jen tz'ilom.</t>", "19": "<t>Eh noq imb'aan reje kimik,</t> <t>jinaj kiwach i wilik kajaawriik kuuk' i ma' xta kajaawriik.</t> <t>Re' taqe moso xaloq'ooj ma' xta chik kajaawriik i kipatroon chikinaah.</t>", "20": "<pb/><t>¿Chib'ih reet noq re' Dios i ruyeew rusaquum ink'ulwik reh i ti' k'axik?</t> <t>¿Chib'ih reet noq i ruyeew ruk'achariik i xa eliik ti' i ránima?</t>", "21": "<t>Re' taqe i xa nkaaj naq chik kimik,</t> <t>xama' kikimik ta wo' hoq,</t> <t>atoob' ta naq neenkisik' je' rukab' i rusik'ariik jino'q q'e' k'ih tz'aaq.</t>", "22": "<t>Re' keh noq kikimik</t> <t>reje inkireq i rusuqkiil kik'ux.</t>", "23": "<t>¿Chib'ih reet noq re' Dios i ruyeew ruk'achariik</t> <t>i winaq ma' reht'al taj chib'ih i naa ruk'ulum,</t> <t>eh ma' rureq ta chi riij nik' wach noq</t> <t>naa reliik pan ti k'axik?</t>", "24": "<t>Re' hin ma' nub'an ta chik nuwa', xa re' chik oq'ik i nub'an,</t> <t>eh ma' nub'an ta chik nuhaa' ruum i ruti'kiil i k'achi' nuk'ulum.</t>", "25": "<t>Chu'nchel i ma' waaj ta naq chi naa nuk'ulum i q'e' naq kinyo'jik ruum,</t> <t>re' chik taqe i re' xchalik chi nunaah.</t>", "26": "<t>Re' hin ma' xta nuhi'liik ma' suq ta wilkiin,</t> <t>ma' xta rusuqkiil nuk'ux ruum yohb'aal wach i</t> <t>ti' k'axik inchalik chi nunaah, inki Job.</t>"}