{"1": "<pb/>Re' Bildad aj pan tinamit Sua, je' wili ruchaq'weesjiik i Job xub'an:", "2": "<pb/><t>¿Kojaruuj inakanaa' ruq'orariik taqe i k'ahchi' aq'orom?</t> <t>Re' taqe aq'oral inaq'or xa je' inik'ik kaq suut teew.</t>", "3": "<t>¿Mi ma' parub'ehel inq'atwik q'orik re' i QaJaaw Dios nim rajaawriik?</t> <t>¿Mi neerujal wach re' i korik i reh?</t>", "4": "<t>Re' naa taqe awak'uun awixq'uun ximahkunik chuwach i QaJaaw Dios ruum aj re',</t> <t>re' reh xuyeew taqe chutojariik i kimahk.</t>", "5": "<t>Eh re' hat cha sik' chu'nchel ak'ux i QaJaaw Dios nim rajaawriik,</t> <t>cha pahqaaj reh chi nee ruketelaaj awach.</t>", "6": "<t>Wila' korik wach ak'ux, eh saq wach awánima</t> <t>re' reh nee tirib'iraj,</t> <t>eh nee wo' chik i ruyeew rusuqkiil ak'ux panapaat.</t>", "7": "<t>Eh xiik' chik naah ab'ehomal naa ruye'em i QaJaaw Dios,</t> <t>ma' xata je' rukab' ab'ehomal xwihik cho pampeet.</t>", "8": "<pb/><t>Yu'naak i hat cha pahqaaj chib'ih jariik i kianam</t> <t>chaloq taqe i aj najtir q'iij reh chi neenatijej aweh i kina'ojb'al i keh.</t>", "9": "<t>Re' hoj koxoj aasjik wo' tii ma' xta qeht'al</t> <t>re' qak'achariik ayu' wach ak'al xama' najta</t> <t>wo' hoq xa je' rukab' noq inik'ik jino'q imuuj.</t>", "10": "<t>Eh re' taqe i aj najtir q'iij keh wilik taqe i kianam,</t> <t>reh chi neenatijej aweh ma' k'isiin taqe i na'ojb'al neenkik'uhtaaj aweh.</t>", "11": "<pb/><t>Chakoj taq rehtaal chi re' i kalaab' ma' ink'ihik taj aha' ma' xta ch'uwa'.</t> <t>Eh ma' k'ihik ta wo' hoq i kaxlan aaj aha' ma' xta wii' ha'.</t>", "12": "<t>Atoob' ta xa rax rax wo' naq wach xa peet wo' inchiqik</t> <t>chikiwach chu'nchel i ch'ahn atoob' ta komajaa' wo' naq inyok'arik.</t>", "13": "<t>Je' wo' re' inkik'ul i yiib' wach kina'ojb'al insahchik pankik'ux i Dios,</t> <t>xama' xta chik inkuy-eej.</t>", "14": "<t>Eh ma' xta chik ch'iklik reje wii' kik'ux ma' xta chik inkiko'leej wii' kiib'</t> <t>xa je' naa ruuk' rukeem am inkichop wii' kiib'.</t>", "15": "<t>Noq naa naq kaajwaam kichopom kiib'</t> <t>ruuk' i je' rukeem am</t> <t>ma' naa ta rukuyum ruum</t> <t>xama' kow ta wo' k'isinoq.</t>", "16": "<t>Re' taqe yiib' wach kina'ojb'al</t> <t>je' kikab' i chee' rax rax wach i xaq</t> <t>i rukuy i rutz'a'iil i q'iij,</t> <t>i ruhel reje riib' chinaah i uhtz'ub'.</t>", "17": "<t>Eh ink'ihik reje i raa' xilak taq ab'aj,</t> <t>eh inkib'ak'ej kiib' wataq saqrehp ab'aj.</t>", "18": "<t>Eh wila' awach xchuqwik reh i raa' i chee' re' re'</t> <t>ma' awach ta chik</t> <t>naa runaab'iniik reh chi xwihik chupaam i ye'aab' re' re'.</t>", "19": "<t>Je' re' noq naa rusachariik</t> <t>kiwach i yiib' wach kina'ojb'al,</t> <t>je' rukab' noq inchuqarik i ch'ahn,</t> <t>tokoom ch'ahn chik impoq' cho ar.</t>", "20": "<pb/><t>Re' QaJaaw Dios ma' jaruuj nee rukanaa'</t> <t>i korik wach ruk'ux.</t> <t>Eh ma' jaruuj wo' neerutoob'eej</t> <t>i yiib' wach runa'ojb'al.</t>", "21": "<t>Re' reh naa wo' chik ruye'em rusuqkiil ak'ux,</t> <t>naa wo' chik ak'erem aachii' chi se'eel ruum.</t>", "22": "<t>Eh re' taqe i ki-ixowanik awach</t> <t>naa kik'uhtaam kik'ixb'ilaal.</t> <t>Eh re' taqe i yiib' wach kina'ojb'al</t> <t>naa rusahchiik wach chu'nchel</t> <t>awach keh, inki Bildad.</t>"}