{"1": "<pb/><t>Chu'nchel i k'ahchi' taq aq'orom re' re' wilom ruuk' naq'nuwach.</t> <t>Eh b'iram ruuk' nuxikin.</t>", "2": "<t>Aha' wilik taq aweht'al i hat weht'al wo' hin.</t> <t>Re' hin ma' qajinaq taj i wajaawriik chuwach taq awajaawriik i hat.</t>", "3": "<t>Xa re' la' re' hin ruuk' i Dios nim rajaawriik inwaaj nuyejaam wach i wili.</t> <t>Ruuk' i reh naa nuq'oriik.</t>", "4": "<t>Re' taq i hat inatz'ap taq naah i korik ruuk' i chukuj q'orik taq i na a'n,</t> <t>xa je' taq akab' i rukoj riib' chi aj iq'omaneel, xama' rub'an ta wo' hoq.</t>", "5": "<t>Ma' xta naq reet chi ma' nee ta taq chik ti q'orik chi jumpech,</t> <t>reh nee naq inak'uhtaaj taq chi wilik ana'ojb'al.</t>", "6": "<t>Cha a'n taq otob'il chab'iraj taq i naa nuq'orom.</t> <t>Eh ti chakoj taq rehtaal i naa nuq'orom chi ko'lb'al wiib'.</t>", "7": "<t>¿Mi riko'ljiik riij i Dios k'ahchi' taq kaat ruuk' i chukuj q'orik taq i na a'n?</t> <t>¿Mi re' reh inq'orik taq aweh re' i jot'ooj taq i na a'n?</t>", "8": "<t>¿Mi nakapaaj taq re' chi ruuk' taq i na a'n re' re' ruto'ariik taq i Dios i na a'n?</t> <t>¿Mi nakapaaj taq re' chi ruko'ljiik riij taq k'ahchi' kaat?</t>", "9": "<t>Eh ¿neetarutz'ir riij i Dios taq ana'ojb'al chih naq taq i neena a'n?</t> <t>¿Mi nee naq taq inachuk ree q'orik je' rukab' noq inchukarik i q'orik reh i xa winaq?</t>", "10": "<t>Re' hin xti korik i nuq'or taq aweh chi</t> <t>kow taq netiruq'il wila' konasik' taq wach inatob'eej.</t>", "11": "<t>Re' taq i hat ma' k'isiin taq neetiyo'jik</t> <t>wila' xakoj taq rehtaal chi wilik ruloq'il.</t>", "12": "<t>Eh chu'nchel taq anajtir na'ojb'al xama' xta nokik wii',</t> <t>xa je' rukab' noq neenawaaj ako'leem awiib' chi riij i tz'aq ak'al.</t>", "13": "<pb/><t>Chakanaa' taq i q'orik i hat re' chik i hin naa nuq'oriik,</t> <t>atoob' ta neenchalik i chib'ih jariik chi nunaah, ma' nee ta kinyo'jik.</t>", "14": "<t>Wila' chib'ih i xnuk'ul ank'ul peet.</t> <t>Xa re' la' re' hin naa nuq'orom chib'ih inwaaj nuq'orom.</t>", "15": "<t>Atoob' nee kirukansaj i Dios, xanaa wo' nuye'em nuk'ux ruuk'.</t> <t>Re' hin naa nuq'orom reh i ko'lemb'al wiib'.</t>", "16": "<t>Ruq'iij ruuk' wo' naq i re' nee i nuko'leej wiib' chuwach.</t> <t>Eh jino'q i yiib' wach runa'ojb'al ma' nee ta inq'orik ruuk' i Dios.</t>", "17": "<t>Re' taq i hat xti chab'iraj taq chib'ih i naa nuq'orom,</t> <t>eh chakoj taq rehtaal chi korik.</t>", "18": "<t>Re' hin wilik i naa nuq'orom chi ko'lb'al wiib',</t> <t>ruum weht'al chi ma' xta numahk.</t>", "19": "<t>Eh wila' wilik i xq'orarik reh chi korik chi wilik numahk,</t> <t>ma' xta chik i neenuq'or, i ruk'ul chi nee kinkimik.</t>", "20": "<pb/><t>QaJaaw Dios re' hin kiib' wach otob'il i nupahqaaj aweh</t> <t>chi neena a'n cho wuuk' reh chi ma' nee ta nukanaa' aq'orob'jiik.</t>", "21": "<t>Re' chi chawesaj i ti' k'axik chi nunaah,</t> <t>eh re' chi chawesaj i yo'jik chi nunaah.</t>", "22": "<t>QaJaaw Dios kinaq'oreej hat chi peet, re' hin nee ti nuchaq'weej,</t> <t>oon re' hin nee ti nuq'oreej chi peet, re' hat nee kinaachaq'weej.</t>", "23": "<t>Chaq'or weh, ¿Chib'ih i mahk xnub'an chawach?</t> <t>¿Chib'ih i ma' holohik taj xnub'an chawach?</t> <t>Inwaaj chi nee nak'uhtaaj chi nuwach chib'ih ximahkunik wii' chawach.</t>", "24": "<t>¿Chib'ih reet noq ma' kinawaaj chik kiin awilom?</t> <t>¿Chib'ih reet noq je' inilarik i nixowanik awach i na a'n weh?</t>", "25": "<t>¿Chib'ih reet noq i na a'n ti' k'axik weh?</t> <t>Re' hin, je' hin xaq chee' inkutarik reje wulu' ruum i teew,</t> <t>eh xa je' nukab' i chiq ch'ahn.</t>", "26": "<t>¿Chib'ih reet noq i nayeew i ti' k'axik chi nunaah, inaq'or chi wilik numahk?</t> <t>¿Mi kiina ye'em chutojariik re' numahk nub'anam cho pan wak'uniil?</t>", "27": "<t>Je' cho b'ak'alkeeb' kab'chel i wooq ruuk' karena. Ma' xtaj i ruyeew riib' chi nub'an,</t> <t>ruum re' hat eliik k'ahchi' akojom rehtaal chib'ih i nub'an.</t>", "28": "<t>Re' hin k'ahchi' rusahchiik wach i nuti'jolal,</t> <t>je' rukab' noq inq'ahik i xa chib'ih jariik.</t> <t>Je' rukab' itz'ihy noq ink'uxarik ruum ruchopkaal, inki Job.</t>"}