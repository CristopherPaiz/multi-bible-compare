{"1": "<pb/>Re' Job je' wo' chik wili i xuq'or:", "2": "<pb/><t>Re' Dios k'achlik i ma' re' ta parub'ehel k'ahchi' ruq'atam i q'orik chi nunaah.</t> <t>Re' i Dios i k'ahchi' rub'aniik ti' k'axik weh.</t>", "3": "<t>Re' hin nik' pa' chik najtiil naa ruye'em cho nuk'achariik,</t> <t>nee ruyeew cho wuxlab'al i Dios.</t>", "4": "<t>Re' hin ma' jaruuj naa nuchukum i q'orik,</t> <t>eh ma' nee ta wo' i nutz'aq wach i q'orik.</t>", "5": "<t>Eh nik' chik najtiil i nuk'achariik,</t> <t>ma' jaruuj naa nuq'orom chi korik inkiq'or chi wiij,</t> <t>juneliik la' naa nuq'rom chi re' hin ma' xta numahk.</t>", "6": "<t>Re' hin ma' jaruuj naa nukanaam</t> <t>ruq'orariik chi korik wach nuk'ux,</t> <t>ruum ma' xtaj i yiib' wach nub'anam</t> <t>chi nee ruk'uhtaaj nuk'ixb'ilaal.</t>", "7": "<pb/><t>Neeta naq kiye'ariik chutojariik i kimahk i ki-ixowanik nuwach,</t> <t>je' rukab' noq kiye'ariik chutojariik i kimahk i yiib' wach kina'ojb'al.</t>", "8": "<t>¿Mi wilik i ch'iklik reje wii' ruk'ux i yiib' wach runa'ojb'al?</t> <t>¿Mi wilik neeruko'leej wii' riib' noq neenehteesjik i ruk'achariik ruum i Dios?</t>", "9": "<t>Eh noq neen wihik panti' k'axik</t> <t>¿Mi neenib'irjik chee rutiij ruum i Dios noq neerupahqaaj rutoob'jiik?</t>", "10": "<t>¿Mi nee rureq rusuqkiil ruk'ux ruuk' i Dios nim rajaawriik?</t> <t>¿Mi neerub'an chi eliik nee ruq'oreej i Dios parutiij?</t>", "11": "<t>Re' hin naa taq nuk'uhtaam aweh taqe i ruyejaam wach i Dios nim rajaawriik,</t> <t>ma' nee ta taq i nupoy chawach chib'ih taqe rub'an.</t>", "12": "<t>Eh wila' re' taq i hat awilom taq chik chib'ih taqe rub'an</t> <t>¿Chib'ih reet noq inaq'or taq i q'orik xama' xta ruk'am chaloq? inki Job.</t>", "13": "<pb/><t>Re' Zofar je' wili xuq'or:</t> <t>Re' QaJaaw Dios nim rajaawriik naa ruye'em</t> <t>taqe chutojariik i kimahk i yiib' wach kina'ojb'al,</t> <t>taqe i xama' awach ta imponik chikiwach.</t>", "14": "<t>Atoob' ta yohb'aal wach k'ihaal i kak'uun naa rukuxiik kikimiik panq'aq'inik.</t> <t>Eh re' taqe i kok' kiha'lak'uun ma' naa ta kireqem kiwa'.</t>", "15": "<t>Eh re' taqe i ma' naa ta kikimiik ruum taqe re' kaq yab'ilaal naa rukansaniik keh,</t> <t>eh ma' naa ta kooq'jiik kuum i kehk'een naa kikanaam.</t>", "16": "<t>Atoob' ta yohb'aal wach i kitumiin neenkimol wach xa je' chik intuhb'ik pooq,</t> <t>atoob' ta yohb'aal wach i kiso' neenkimol wach.</t>", "17": "<t>Re' i korik wach ruk'ux neemb'anik rusuqkiil i kitumiin.</t> <t>Re' jino'q i korik wach ruk'ux naa rukojwiik reh i kiso'.</t>", "18": "<t>Re' yiib' wach runa'ojb'al ma' holohik taj rupaat xuyejaa',</t> <t>xa je' rukab' i perpat xaq chee' naah re' ruuk' inkamanik chi cha'jalb'al ab'iix.</t>", "19": "<t>Re' b'ehoom naa ruponiik i q'iij chi suq ruk'ux noq naa ruwiriik qohoq,</t> <t>eh noq narik'raam riib' parusaq'iik ma' xta chik i wilik reh.</t>", "20": "<t>Naa ruchaliik jinaj runimaal yo'jik chinaah pan q'iij</t> <t>runimaal kaq suut teew naa ruchaliik chinaah chaq'ab'.</t>", "21": "<t>Eh jinaj i runimaal teew naa ruchaliik pareelb'aal q'iij,</t> <t>re' re' naa rik'iik esanoq reh paruye'aab'.</t>", "22": "<t>Re' Dios naa ruye'em i runimaal teew chinaah i winaq re' re',</t> <t>eh noq naa naq chik ruko'leem riib' chuwach xama' naa ta wo' chik ruko'leem riib'.</t>", "23": "<t>Eh noq naa rusahchiik wach, re' tinamit naakipoq'poteem paam i kiq'ab', eh chu'nchel</t> <t>naakixub'iniik reh, inki.</t>"}