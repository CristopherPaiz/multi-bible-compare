{"1": "<pb/>Re' Job je' wili i xuq'or:", "2": "<pb/><t>Q'e' naq chihooj chi nee ta wo' chik kinsutinik</t> <t>chupaam taqe i q'iij hin ik'inaq cho wii', noq re' Dios kohin cho rucha'jeem.</t>", "3": "<t>Re' noq kok'ahchi' naq rusaquumb'isam</t> <t>paam i nukapeb'aal,</t> <t>eh kok'ahchi' naq rusaquumb'isam paam i nub'eeh,</t> <t>reh chi ma' nee ta chik kinb'ehiik panq'equm.</t>", "4": "<t>Eh je' naq rukab' noq xnub'an cho rusuqkiil i nuk'ijolal.</t> <t>Noq re' naq i Dios incha'jinik keh i awach weh panupaat.</t>", "5": "<t>Re' noq kok'ahchi' naq kiin rutob'eem i Dios nim rajaawriik,</t> <t>noq ko wilkeeb' naq wuuk' panupaat taqe i wak'uun wixq'uun.</t>", "6": "<t>Re' noq ma' k'isiin naq i lecha inwesaj keh nu chikoop.</t> <t>Eh ma' k'isiin naq i aseite i ruyeew weh ab'aj inke'jik wii' i wach olivo.</t>", "7": "<t>Eh noq kinooj naq pan tinamit i hin</t> <t>kinooj naq tz'uhnoq chi kixilak taqe i wuch k'amal rub'eeh tinamit.</t>", "8": "<t>Re' taqe k'ijolaq kielik naq panub'eeh ye'b'al wajaawriik.</t> <t>Re' taqe i rijib' chik taqe inkipab'aa' naq kiib' noq kinkik'ul.</t>", "9": "<t>Eh re' taqe i nimaq kiwach inkikanaa' naq i q'orik noq inkilow nuwach,</t> <t>inkitz'ap naq i kichii' ruuk' kiq'ab'.</t>", "10": "<t>Re' taqe i k'amal b'eeh atoob' ta nimaq kajaawriik</t> <t>ma' kiq'orik ta chik noq kinokik i koq chi kixilak ye'b'al wajaawriik.</t>", "11": "<t>Eh re' taqe i tinamit ki-ib'irinik</t> <t>naq reh i nuq'or je' wili inkiq'or:</t> <t>atoob' inche reh, inki taqe.</t> <t>Eh re' taqe i ki-ilwik naq reh taqe</t> <t>i nub'an holohik kiq'orik chi wiij.</t>", "12": "<t>Ruum re' hin inutob'eej naq taqe i ma' xta kituut kajaaw,</t> <t>je' wo' taqe i neb'aa', ma' awach ta naq intoob'inik keh.</t>", "13": "<t>Eh noq i nutob'eej naq taqe i ti' wilkeeb',</t> <t>re' holohik inkipahqaaj chi nunaah.</t> <t>Eh i nuyeew wo' naq rusuqkiil kik'ux</t> <t>i neb'aa' ixoq kamnaq kib'ahiil.</t>", "14": "<t>Juneliik xnub'an chi korik wach nuk'ux,</t> <t>xnub'an i rub'ehel, xi kamanik weh chi</t> <t>xa je' chik rukab' i nuso' nukojom chi wiij eqal eqal.</t>", "15": "<t>Re' hin juneliik naq i nutob'eej taqe i moywach</t> <t>je' wo' taqe i chelej riib' noq kib'ehik.</t>", "16": "<t>Xa je' naq chik hin kajaaw inkaaj i toob'jik.</t> <t>Hin naq ko'len keh i tokoom tinamit.</t>", "17": "<t>Re' hin inwesaj naq i kajaawriik</t> <t>i yiib' wach kina'ojb'al,</t> <t>je' naq i nupaxej i wach keh i nuq'uch</t> <t>naq pan kiq'ab' inki a'n ti' k'axik reh.</t>", "18": "<t>Re' hin je' naq wili nuq'or panuk'ux:</t> <t>Re' hin yohb'aal wach najtiil naa nuk'achariik,</t> <t>eh noq hin chik rijib' panupaat naa nukimiik.</t>", "19": "<t>Re' hin q'e' suq nuk'ux je' nukab'</t> <t>i juniwal chi chee' tikooj chii' rooq ha',</t> <t>xa eliik rax wach i xaq ruum i raab' suutz' inqajik chaq'ab'.</t>", "20": "<t>Juneliik naakiye'em runimaal nuwach,</t> <t>juneliik naa ruwihiik nukowiil kinki panuk'ux.</t>", "21": "<pb/><t>Eh chu'nchel naq ki-ib'irinik weh,</t> <t>xa nkiyeew naq chik i kixikin noq i nukoj kina'ojb'al.</t>", "22": "<t>Noq i nukohlaaj q'orik ma' jino'q naq inq'orik</t> <t>i ma' holohik taj chi riij, xasuq chik inkib'iraj.</t>", "23": "<t>Eh juneliik naq inkuy-eej i nuq'oral,</t> <t>je' rukab' noq inuyub'jik i jab' pan siq'jil.</t>", "24": "<t>Eh noq ti' naq kik'ux re' naq i hin</t> <t>kinye'wik rusuqkiil kik'ux.</t> <t>Ruum i rusuqkiil kik'ux i nuyeew inkoowjik naq kik'ux.</t>", "25": "<t>Eh re' naq i hin kiq'orik keh chib'ih i naa kianam.</t> <t>Re' naq i hin kik'amwik kib'eeh je' hin jinaj reey</t> <t>ink'amwik b'eeh chikiwach i ru soldado.</t> <t>Noq ti' kik'ux re' i hin kinye'wik rusuqkiil kik'ux, inki Job.</t>"}