{"1": "<pb/>Re' Eliú je' wo' chik wili i xuq'or reh i Job:", "2": "<pb/><t>¿Mi nakapaaj re' hat chi holohik inaq'or</t> <t>chi naq'or chi ma' xta mahk chuwach i Dios?</t>", "3": "<t>Re' hat je' wili i xaq'or reh i Dios:</t> <t>¿Chib'ih inawaaj reh i hat i nub'an?</t> <t>¿Mi wilik tiruchej re' hat i mahk i nub'an i hin? tiki.</t>", "4": "<t>Re' hin naa kaat nuchaq'weem i hat,</t> <t>je' wo' taqe awamigo wilkeeb' awuuk'.</t>", "5": "<t>Titz'ehtanoq johtoq pan taxaaj chakoj rehtaal</t> <t>chi re' suutz' yohb'aal wach najtiil wilik johtoq cha naah.</t>", "6": "<t>Wila' xat mahkunik i hat, ¿Mi wilik neenawuchej i Dios?</t> <t>Atoob' ta yohb'aal wach i mahk neena a'n, ¿Mi wilik neenawuchej i Dios?</t>", "7": "<t>Eh wi korik wach ak'ux, ¿Chib'ih i neeruk'ax i Dios?</t> <t>¿Mi neerub'an chi nee nayeew k'isinoq chib'ih reh i Dios i hat?</t>", "8": "<t>¿Mi re' re' i tokoom neenajot' ruuk' amahk?</t> <t>Eh wiholohik i na'ojb'al, ¿Mi tokoom re' i nee nayeew chi suq?</t>", "9": "<pb/><t>Re' taqe re' k'erik kichii' ruum i ti' k'axik,</t> <t>eh k'ahchi' kisik'im awach naa ruko'liniik keh pan kiq'ab' i nimaq kajaawriik.</t>", "10": "<t>Xa re' la' ma' inkisik' taj i Dios ixtz'uhkrisanik keh</t> <t>re' ineenye'wik rusuqkiil kik'ux chupaam i ti' k'axik.</t>", "11": "<t>Ma' inkisik' taj i Dios inye'wik na'ojb'al.</t> <t>Re' intijinik qeh chi korik chikiwach taqe</t> <t>i chikop kib'ehik wach ak'al, je' wo' hoq i kirupinik pan taxaaj.</t>", "12": "<t>Eh inkik'er wo' naq kichii' chupahqaljiik i rotob'il</t> <t>Dios xama' kitoob'jiik ta wo' hoq, ruum yiib' wach i kina'ojb'al.</t>", "13": "<t>Xti korik wo' hoq chi re' i Dios nim rajaawriik xama'</t> <t>rib'iraj ta wo' hoq inkipahqaaj ruum ma' chu'nchel ta kik'ux inkipahqaaj.</t>", "14": "<t>¿Mi kore' chik re' hat Job neetirib'iraj chee Dios</t> <t>ruum k'ahchi' aq'orom chi ma' tirutob'eej taj?</t> <t>Chawuy-eej peet, re' reh reht'al chib'ih i k'ahchi' aq'orom.</t>", "15": "<t>Re' hat inaq'or chi re' Dios ma' inchalik ta rujosq'iil,</t> <t>eh chi ma' ruyeew ta taqe chutojariik i kimahk taqe i aj mahk.</t>", "16": "<t>Re' hat Job re' taqe naq'or xama' xta nokik wii'.</t> <t>Ma' xta ana'ojb'al ruum aj re' xayohb'aal wach inaq'or,</t> <t>chi xama' xta rub'ehel, inki.</t>"}