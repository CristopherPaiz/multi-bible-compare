{"1": "<pb/>Re' Job je' wili ruchaq'weesjiik xub'an:", "2": "<pb/><t>¿Mi je' wili rutoob'jiik xa a'n i xama' rukuy ta chik i ti' wilik wii'?</t> <t>¿Mi je' wili rutoob'jiik xa a'n i xama' xta chik k'isinoq ransil?</t>", "3": "<t>¿Mi nakapaaj re' hat chi tichol rukojariik runa'ojb'al,</t> <t>chi tichol rutijiik i ma' xta runa'ojb'al?</t>", "4": "<t>¿Awach xtoob'inik aweh chuq'orariik taqe xaq'or?</t> <t>¿Aha' wilik uxlab'al xq'orik panawánima chi xaq'or taqe q'orik re' re'? inki.</t>", "5": "<pb/><t>Re' Bildad je' wili xuq'or: Re' taqe kamnaq xakib'arb'otik chik ruum</t> <t>kiyo'jiik chupaam i ye'aab' wilik chi ri'sil i ha', chi ri'sil i aak'al.</t>", "6": "<t>Re' i kiye'aab' i kamnaq ma' panke'lik ta wilik chuwach i Dios,</t> <t>ruum chuwach i reh ma' xtaj i ke'lik.</t>", "7": "<t>Re' i QaJaaw Dios xuyejaa' i taxaaj xa panteew wilik.</t> <t>Eh xuyejaa' i wach ak'al xa panteew wilik.</t>", "8": "<t>Eh re' reh i rumol wach i ha' chinaah i suutz',</t> <t>re' suutz' ma' nk'er ta ruum i rahliil.</t>", "9": "<t>Eh i ruq'equmrisaj wach i poh ruuk' i q'equm paam suutz'.</t>", "10": "<t>Eh xuch'aq i ha' ruuk' ak'al,</t> <t>eh xuch'aq i saqum ruuk' i q'equm.</t>", "11": "<t>Noq kow inq'orik i Dios re' taqe yuuq' ch'iklik wii' i taxaaj</t> <t>kik'uyu'jik pan kiye'aab' ruum i kiyo'jiik chuwach.</t>", "12": "<t>Eh ruuk' i rajaawriik i ruq'il i palaw,</t> <t>noq yohb'aal wach i rujosq'iil i palaw i rupab'aa' wo' hoq.</t>", "13": "<t>Xa ruuk' i rajaawiik xresaj taqe i suutz' pan taxaaj.</t> <t>Re' wo' reh xyej-anik reh i aaq' wilik runa'ojb'al chi jot'ooj.</t>", "14": "<t>Re' Dios yohb'aal wach i rajaawriik,</t> <t>re' k'ahchi' nuq'orom wili, xa re' tik'isiin qeht'al.</t> <t>Koyohb'aal la' wach taqe i rub'anam komajaa' inqanab'eej,</t> <t>re' hoj xama' jaruuj ta wo' naqareqem chi riij i runimaal i rajaawriik i reh, inki.</t>"}