{"1": "<pb/>Re' Elifaz aj pan tinamit Temán, je' wili xuq'or reh i Job:", "2": "<pb/><t>Wila' chib'ih i xqaq'or aweh ma' suq ta neerub'an aweh,</t> <t>xa re' la' ma' nee ta rub'an chi ma' nee ta nqaq'or aweh chib'ih inqakapaaj.</t>", "3": "<t>Re' hat ma' k'isiin naq taqe i natijej ruuk' i rukorkiil,</t> <t>eh i nayeew naq rukowiil kik'ux i ma' kow ta kik'ux.</t>", "4": "<t>Eh ruuk' aq'oral i nayeew naq rukowiil kik'ux i xa q'ehb'ik naq chik keh.</t> <t>Inakoj wo' naq kina'ojb'al taqe i k'isiin kik'ux.</t>", "5": "<t>Eh noq wilkaat panti' k'axik ¿Chib'ih reet noq ma' nakowej ak'ux?</t> <t>¿Chib'ih reet noq i rub'an kiib' ak'ux?</t>", "6": "<t>¿Mi ma' korik wach ak'ux re' hat chuwach i Dios?</t> <t>¿Mi ma' hat raj kamanoom re'? Eh ¿chib'ih reet noq ma' nach'ikaa' ak'ux ruuk' i reh?</t>", "7": "<pb/><t>Chakapaaj riij, ¿Mi wilik jino'q i korik wach ruk'ux insacharik wach?</t> <t>¿Mi sacharik wach i ma' xta ru mahk?</t>", "8": "<t>Re' hin nukojom rehtaal, awach taqe i re' yiib' wach na'ojb'al inkitik,</t> <t>re' wo' chik i re' inkijach.</t>", "9": "<t>Re' Dios i rub'an cho keh,</t> <t>eh ruuk' i rujosq'iil i rusach kiwach.</t>", "10": "<t>Atoob' ta inkik'er kichii' ruum kijosq'iil je' rukab' i rub'an i kaq b'ahlam,</t> <t>re' Dios naa resaniik i kajaawriik,</t> <t>je' rukab' noq inehteesjik i wach keeh</t> <t>i kok' kaq b'ahlam.</t>", "11": "<t>Eh naa kikimiik reje je' rukab' noq kikimik</t> <t>i kaq b'ahlam noq ma' xta chik kitiib',</t> <t>eh naa kitukem kiib' i kak'uun kixq'uun.</t>", "12": "<pb/><t>Re' hin xk'ulik kiq'or weh jinaj i q'orik,</t> <t>xa q'uun xk'ulik kiq'or weh xa-xkijask'uuj weh.</t>", "13": "<t>Eh chaq'ab' noq suq kiwiriik chu'nchel i tinamit,</t> <t>wilik i xuk'uhtaaj riib' weh panusaq wiriik,</t> <t>ma' k'isiin ta xinyo'jik ruum.</t>", "14": "<t>Re' hin xchalik nu b'arb'otiik ruum nuyo'jiik,</t> <t>xakib'arb'otik chik chu'nchel i nuti'jolal.</t>", "15": "<t>Eh noq xik'ik ruhupej i nuwach jinaj i teew</t> <t>xipa'lojik taqe i rismaal i wiij.</t>", "16": "<t>Eh jinaj i xupab'aa' riib' chi nuwach, je' yohb'isaneel,</t> <t>xa re' la' ma' nunab'eej ta wach,</t> <t>eh jinaj i kowlaj q'orik xb'iraj, je' wili xuq'or:</t>", "17": "<t>¿Mi neerub'an chi korik wach ruk'ux</t> <t>i winaq chuwach i Dios?</t> <t>¿Mi neerub'an chi saq wach i ránima</t> <t>chuwach i Dios xtz'uhkrisanik cho reh?</t>", "18": "<t>Ma' chih taj ruum re' Dios ni xata naq</t> <t>ruuk' taqe i ánjel i raj kamanoom i ruch'ikaa' ruk'ux,</t> <t>ruum wilik wo' kiq'ehb'ik wii' chuwach.</t>", "19": "<t>Kore' naa chik re' ruuk' i winaq ma' xta rukowiil neeruch'ikaa' ruk'ux i Dios.</t> <t>Re' winaq xa je' rukab' i paat, ak'al korjinaq wii'</t> <t>xa nah pooq ch'iklik xa re' yu' insacharik wach ruum i mooh.</t>", "20": "<t>Re' winaq wahq'eq ko wilik ruk'achariik,</t> <t>eh xq'eq insacharik wach, inkimik reje</t> <t>chi jumpech, ma' awach ta chik inq'orik rib'iral.</t>", "21": "<t>Re' i ruholwochiil insahchik wach, eh inkimik reje chi jumpech,</t> <t>noq komajaa' i rureq runa'ojb'al inki.</t>"}