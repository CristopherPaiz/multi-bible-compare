{"1": "<pb/><t>Re' Job je' wilik i xuq'or:</t> <t>Re' hin xnuq'or i xti korik chi ma' naa ta nuk'axam kiwach i kok' q'ahxoq.</t>", "2": "<t>Ruum wixnub'an i re', ¿Chib'ih otob'il neerub'an weh i Dios wilik cho pan taxaaj?</t> <t>¿Chib'ih ta wo' inchel i nukooch nee ruyeew weh i Dios wilik cho pan taxaaj?</t>", "3": "<t>¿Mi ma' re' naq re' i yiib' wach runa'ojb'al,</t> <t>i aj mahk naa ruk'ulwiik reh taqe i ti' k'axik wili?</t>", "4": "<t>¿Mi ma' rilow cho re' i Dios chib'ih taqe i k'ahchi' nub'anam?</t> <t>¿Mi ma' rukojom rehtaal re' chu'nchel i nub'an?</t>", "5": "<pb/><t>Re' hin xti korik i nuq'or chi ma' xnub'an taj i chukuj q'orik,</t> <t>eh ma' nik' ta wo' xnujot' jino'q i tokoom.</t>", "6": "<t>Neeta naq i rutz'ir riij i na'ojb'al i QaJaaw Dios</t> <t>nee naq i rukoj rehtaal chi korik wo' hoq chi ma' xta numahk.</t>", "7": "<t>Eh wila' xnukanaa' i korik laj b'eeh</t> <t>wila' xnuk'ax wach b'ehomal,</t> <t>wila' xwelq'aaj tokoom aj eh.</t>", "8": "<t>Neerub'an chi tokoom taqe neen k'uxwik reh i wach inutik,</t> <t>eh neenkichuq i nutik.</t>", "9": "<pb/><t>Wila' xnuyeew q'ab' chi xirujot' jino'q ixoq wila' xnuk'ax wach</t> <t>i rehk'een i nuka'jaah nuk'ula't.</t>", "10": "<t>Neerub'an chi re' wehk'een neenk'amarik pan ke'k ruum i tokoom winaq,</t> <t>neerub'an chi neen wirik ruuk' i winaq re' re'.</t>", "11": "<t>Eh wita xnub'an taqe mahk re' re' i ruk'ul</t> <t>naq chi nee kinkiyeew chi tojariik i numahk taqe i q'atal q'orik.</t>", "12": "<t>Je' naq rukab' i q'aaq' noq neenchalik chi nunaah</t> <t>chi sachb'al wach taqe i chib'ih jariik, nee naq i rusach wach chu'nchel i chib'ih weh.</t>", "13": "<pb/><t>Eh noq re' taqe i numoso winaq,</t> <t>i numoso ixoq inkipahqaaj weh chib'ih inkaaj xnuyeew keh.</t>", "14": "<t>Wita ma' je' re' ¿Chib'ih naq i nee nu ch'aqweej wii' i Dios noq neerupahqaaj?</t> <t>¿Chib'ih naq i neenuko'leej wii' wiib' noq neeruq'at i q'orik chi nunaah?</t>", "15": "<t>¿Mi ma' re' wo' re' Dios xtz'uhkrisanik cho weh re' hin?</t> <t>¿Mi ma' re' wo' re' i Dios tz'uk'risanik cho kekeh?</t>", "16": "<pb/><t>Re' hin ma' nik' ta xnukanaa' kitoob'jiik taqe i neb'aa'.</t> <t>Eh ma' xnukanaa' ta wo' taqe i neb'aa' ixoq kamnaq kib'ahiil chi xkikuy kiwa' kihaa'.</t>", "17": "<t>Re' hin ma' nik' ta xnub'an nuwa' nuhaa'</t> <t>xa chi wib'il wiib' chi ma' ta xwunej taqe i ma' xta kituut kajaaw.</t>", "18": "<t>Xinwihik chi je' kajaaw taqe i ma' xta kituut kajaaw,</t> <t>ruum kopan nuk'isinal taqe xtohq'ik cho nutob'eem.</t> <t>Eh xnutob'eej taqe chaloq i neb'aa' ixoq kamnaq kib'ahiil.</t>", "19": "<t>Noq inwilow i hin jino'q i ma' xta ruso' i nuyeew reh,</t> <t>noq inwilow jino'q chi ma' xta b'urb'al riib' i nuyeew wo' reh.</t>", "20": "<t>Atoob' ta ma' xkit'iosej weh re' hin weht'al chi xnuyeew</t> <t>keh i rismaal kiij taqe i nutentzuun reh chi xkib'ur kiib' chi reh.</t>", "21": "<t>Re' hin ma' junriim xnub'an ti' k'axik keh i ma' xta kituut kajaaw,</t> <t>atoob' ta weht'al wo' naq chi neenuko'leej wiib' chikiwach i q'atal q'orik panookb'al.</t>", "22": "<t>Wila' ma' korik i k'ahchi' nuq'orom neerub'an</t> <t>chi nee kib'oq paruye'aab' i nutileb', eh neerub'an chi neentoq i nutz'ihk.</t>", "23": "<t>Re' hin ma' xnub'an ta taqe i yiib' wach na'ojb'al,</t> <t>ruum ma' xwaaj ta chi nee ruyeew chee rujosq'iil i Dios chi nunaah.</t>", "24": "<pb/><t>Re' hin ma' nik' ta nuyeew nuk'ux chinaah i tumiin,</t> <t>ma' nik' ta xnuch'ikaa' i nuk'ux chinaah i manlik oro.</t>", "25": "<t>Re' hin ma' nik' ta xsuuqb'ik nuk'ux chi riij i ma' k'isa b'ehomal,</t> <t>eh chi ma' k'isiin i chib'ih weh xwihik.</t>", "26": "<t>Re' hin i nukoj rehtaal i q'iij noq xan saqumanik chik i rub'an,</t> <t>eh inwilow i poh noq xasaqum chik wach.</t>", "27": "<t>Eh re' hin ni xata chi q'eeqmaal xnuloq'ej taqe.</t> <t>Eh ma' xnutz'ub' ta wo' johtoq i nuq'ab' chikiwach.</t>", "28": "<t>Wita xnub'an taqe i mahk re' re' i ruk'ul naq chi naa nuk'ulum i tojb'al numahk,</t> <t>ruum xnuq'eb' naq i rajaawriik i Dios wilik pan taxaaj.</t>", "29": "<pb/><t>Re' hin ma' junriim xsuuqb'ik nuk'ux noq xkik'ul i ti' k'axik i ki-ixowanik nuwach.</t> <t>Eh ma' xsuuqb'ik ta wo' nuk'ux noq xi wihik pan k'axkiil.</t>", "30": "<t>Ma' junriim xin mahkunik chi nupahqaaj i ma' holohik taj chikinaah.</t> <t>Eh ma' nik' ta xnupahqaaj kikimiik.</t>", "31": "<t>Re' taqe i aj b'iyajo chi korik chi juneliik</t> <t>naq i nuyeew kiwa' i kiponik panupaat.</t>", "32": "<t>Re' taqe i aj b'iyajo xnuyeew kipatal</t> <t>panupaat ma' nik' ta xnuwarsaj taqe pamb'eeh.</t>", "33": "<t>Je' re' noq re' hin ma' junriim nupoy naah i numahk je' rukab' inki a'n junch'uq.</t> <t>Ma' nik' ta xnukanaa' pan wánima i numahk.</t>", "34": "<t>Re' hin ma' nik' ta xinyo'jikruum inkiq'or i tinamit.</t> <t>Eh ma' junriim xnutz'ap wiib' panupaat chi ma' ta chih i xnuq'or</t> <t>ruum tee nuyo'jiik chi xkixow nuwach taqe awach weh.</t>", "35": "<t>Wilik ta nenib'irinik weh,</t> <t>re' hin ch'iklik nuk'ux ruuk' i Dios nim rajaawriik</t> <t>chi re' reh nee nq'orik reh chi ma' xta numahk.</t> <t>Atoob' ta re' i ki-ixowanik nuwach neenkiq'or chi wilik numahk.</t>", "36": "<t>Wita korik inkiq'or chi wiij</t> <t>nee naq i nukuy chi neenkiq'or weh</t> <t>chi wilik numahk, nee naq</t> <t>i nuk'am chi je' nukorona wach nunaah.</t>", "37": "<t>Re' hin nee nuq'or ree Dios chu'nchel i xnub'an.</t> <t>Eh nee kinooj pa'lojoq chuwach chi ma' xta nuyo'jiik, eh chi ma' xta numahk.</t>", "38": "<pb/><t>Re' hin ma' awach taj inwelq'aaj kiye'aab'</t> <t>juneliik i nutoj taqe i kikamanik chupaam i nutik.</t>", "39": "<t>Eh ma' nik' ta xwelq'aaj i wach i rutik i tokoom,</t> <t>ma' nik' ta xnutib'isaj kik'ux i kamanoom.</t>", "40": "<t>Wita xnub'an i je' re' ma' xta reet chi k'iix</t> <t>i neenpoq' cho pan nuye'aab' chi jilow i trigo,</t> <t>eh chi kaq k'iix i neenpoq' cho chi jilow i sebada.</t> <pb/>Ruuk' taqe i q'orik wili xukohlaaj q'orik i Job."}