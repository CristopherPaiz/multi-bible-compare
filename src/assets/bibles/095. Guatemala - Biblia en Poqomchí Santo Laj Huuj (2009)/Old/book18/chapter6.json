{"1": "<pb/>Re' Job je' wili ruchaq'weesjiik xub'an.", "2": "<pb/><t>Neeta naq impajarik pan jino'q pexu i runimaal ti' k'ahchi' nuk'ulum.</t>", "3": "<t>Ma' xata naq je' rahliil i saniib' wilkeeb' chupaam taqe i palaw.</t> <t>Eh ruum ruti'kiil xnuq'or taqe q'orik wili.</t>", "4": "<t>Eh je' naa re' i QaJaaw Dios nim rajaawriik k'ahchi' rukutwiik weh chi flecha,</t> <t>je' rukiih xokik panuti'jolal.</t> <t>Re' Dios k'achi' kin ruyohb'isam ruum xuyeew taqe i ti' k'axik chi nunaah.</t>", "5": "<t>¿Mi neeruk'er chii' re' i b'uurux noq wilik ruch'ahn chuwach?</t> <t>¿Mi nee ruk'er chii re' i b'ooyax noq wilik ruch'ahn chuwach?</t>", "6": "<t>¿Mi wilik ineeruk'ux i k'uxb'al ruwa' chi ma' xta ratz'amil?</t> <t>¿Mi suq re' i rusaqiil miloj xa chi rutkeel?</t>", "7": "<t>Re' i ti' k'axik ma' inwaaj ta naq nuk'ulum, re' chik i re' inuk'ul,</t> <t>ma' nukapaaj ta chik nuwa' nuhaa' ruum.</t>", "8": "<pb/><t>Neeta naq i rib'iraj chee nutiij i QaJaaw Dios,</t> <t>nee ta naq i ruyeew weh i k'ahchi' nupahqaam reh.</t>", "9": "<t>Ma' xta naq reet chi nee rusach nuwach i QaJaaw Dios,</t> <t>chi nee ta resaj i nuk'achariik.</t>", "10": "<t>Ruuk' i re' nee naq inch'iklojik nuk'ux</t> <t>nee naq kinhi'lik ruuk' i ti' k'axik k'ahchi' nuk'ulum.</t> <t>Re' hin eliik xnub'an chu'nchel i ruq'or i ruk'uhb'aal i Dios manlik Santo.</t>", "11": "<t>Re' hin ma' xta chik wansil inwik'raaj chi neenukuy ransil i ti' k'axik wili.</t> <t>¿Mi koruk'ul chi neekik'acharik chi je' re'?</t>", "12": "<t>¿Mi je' kowiil ab'aj re' i nuti'jolal chi neenukuy ransil i ti' k'axik wili?</t> <t>¿Mi je' kowiil q'an ch'ihch' re'?</t>", "13": "<t>¿Mi neenukuy ransil chi wib'il wiib' re' i ti' k'axik?</t> <t>Chi ma' awach ta neentoob'inik weh.</t>", "14": "<t>Re' jino'q i k'ahchi' ruk'ulum i ti' k'axik i ruk'ul chi naa rutoob'jiik ruum i ramigo.</t> <t>Atoob' ta naq ma' korik wach ruk'ux ruuk' i Dios nim rajaawriik.</t>", "15": "<t>Eh re' taqe i hat wamigo ma' kinawaaj ta taq kiin atoob'eem,</t> <t>xa je' taq akab' i rooq ha' xa nooj chi qooq.</t>", "16": "<t>Xa je' taq akab' i rooq ha' tz'aplik naah ruum i saq laj suutz',</t> <t>eh ruum i jot'ik laj ha' i rutoy riib'.</t>", "17": "<t>Noq inchalik i tz'a' inhaab'ik, noq intz'ab'ik i q'iij inchiqik i ha'.</t>", "18": "<t>Re' taqe i ki-ik'ik ar kisahchik reh</t> <t>i kib'eeh inooj kisik' kihaa',</t> <t>xama' inkireq ta wo' hoq,</t> <t>xa je' chik panchiq yuuq wilkeeb'.</t>", "19": "<t>Re' taqe i kichalik Temán,</t> <t>je' wo' kichalik Sabá</t> <t>ch'iklik naq kik'ux</t> <t>chi naa kireqem kihaa' ar.</t>", "20": "<t>Eh noq xkilow chi je' re'</t> <t>xsahchik kik'ux</t> <t>noq ma' xkireq ta kihaa'.</t>", "21": "<t>Xti korik i nuq'or taq aweh,</t> <t>chi je' taq akab' i ha' re' re',</t> <t>ruum noq i naa wilow taq i ti' k'axik</t> <t>wilkiin wii' ma' kinatoob'eej ta taq,</t> <t>ayo'jiik taq chik inchalik.</t>", "22": "<t>¿Mi xnuq'or taq aweh re' hin</t> <t>chi chak'am taq chaloq</t> <t>i tumiin reh chi nee taq kinako'leej?</t>", "23": "<t>¿Mi xnuq'or taq aweh re'</t> <t>chi nee taq kinako'leej pan kiq'ab'</t> <t>i ki-ixowanik nuwach?</t> <t>¿Oon chi nee taq kinako'leej</t> <t>pan kiq'ab' i yiib' wach kina'ojb'al?</t>", "24": "<pb/><t>Cha q'or taq weh i numahk re' hin ma' xta neenuq'or.</t> <t>Eh cha q'or taq weh chib'ih xinq'ehb'ik wii'.</t>", "25": "<t>Re' hin ma' nee ta nuq'or chi ma' chih taj wila' korik taq i xaq'or.</t> <t>Xa re' la' re' taq i hat k'ahchi' taq akojom numahk chi ma' xta rub'ehel.</t>", "26": "<t>¿Chib'ih reet noq i nakoj taq numahk xa ruum taqe i xnuq'or jumehq'iil i ruk'am i teew?</t> <t>Re' i xnuq'or xa ruum chi ma' nureq ta naq chik chi riij chib'ih i naa nub'anam.</t>", "27": "<t>Re' taq i hat i naawaaj taq a'nam wuuk' je' rukab' imb'aan keh i ma' xta kituut kajaaw.</t> <t>Je' rukab' noq injot'arik jino'q amígo.</t>", "28": "<pb/><t>Yu'naak xti kinawilow taq chi korik</t> <t>chakoj taq rehtaal mi xachukuj q'orik i k'ahchi' nuq'orom taq aweh.</t>", "29": "<t>Chakanaa' taq i wech'inik wuuk', ruum re' hin ma' xta numahk,</t> <t>weht'al chi korik wach nuk'ux.</t>", "30": "<t>¿Mi hin aj chukul q'orik re'?</t> <t>¿Mi ma' nukoj rehtaal re' chib'ih nuq'or?</t>"}