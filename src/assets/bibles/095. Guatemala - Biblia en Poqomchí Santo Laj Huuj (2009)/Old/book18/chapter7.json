{"1": "<pb/><t>Re' Job je' wo' chik wili i xuq'or:</t> <t>Re' ruk'achariik i winaq ayu' wach ak'al q'e' k'axik,</t> <t>je' rukab' jino'q i winaq i rik'saj i q'iij pankowlaj kamanik.</t>", "2": "<t>Je' rukab' i minooj pankamanik, xa raj chik wihik pan muuj,</t> <t>je' rukab' i moso xaraaj chik chi neenokik i q'iij reh chi neenhi'lik.</t>", "3": "<t>Je' re' i ti' k'ahchi' nuk'ulum i hin xata wo' jarub' poh rutohq'iik cho nuk'ulum.</t> <t>Rajlaal aq'ab' k'ahchi' wik'iik chi ti'.</t>", "4": "<t>Eh noq kinyohkik najt wach aq'ab' inwik'raaj.</t> <t>Kinq'uhtik, k'ul tol kinooj wach nuyokaab' korehtaal i nuk'ul i saq'ik.</t> <t>Ruum i re' je' wili nuq'or panuk'ux, ¿Kojaruuj kinwuktik johtoq? kinki.</t>", "5": "<t>Eh nujinaq chi haah i nuti'jolal inwik'raaj,</t> <t>nujinaq chi q'aah i wiij k'ahchi' reliik rukik'eel i nuti'kiil.</t>", "6": "<t>Re' nuk'achariik jumehq'iil k'ahchi' rusahchiik wach,</t> <t>je' rukab' noq inkutarik i chee' kotooj wii' i ruwa' keem.</t>", "7": "<pb/><t>QaJaaw Dios re' nuk'achariik k'ahchi' rik'iik xa je' nik'ik junhuup chi teew</t> <t>ma' jaruuj chik naa ruwihiik rusuqkiil nuk'ux noq inwik'raaj.</t>", "8": "<t>Eh noq naa nukimiik reje ma' naa ta chik rilariik nuwach.</t> <t>Noq nanaq chik awaajwaam awilom nuwach, ma' naa ta chik awilom nuwach.</t>", "9": "<t>Re' nuk'achariik je' nik'ik jinaj suutz'</t> <t>awach inkimik reje ma' jaruuj chik naa rusutiniik chaloq.</t>", "10": "<t>Eh ma' naa ta chik rusutiniik cho parupaat,</t> <t>eh ma' naa ta chik ruchaliik wih-oq chupaam i ruye'aab'.</t>", "11": "<pb/><t>Ruum aj re', re' hin k'ahchi' nuq'orom taqe q'orik wili,</t> <t>ma' jaruuj naa numayam ruk'erariik nuchii'</t> <t>ruum i runimaal ti' k'axik k'ahchi' nuk'ulum.</t>", "12": "<t>¿Hin ta chi josq'laj chikop re' ruuk' i wilkeeb'</t> <t>pan palaw noq je' re' i na a'n cho wuuk'?</t>", "13": "<t>Re' hin i nukapaaj noq kinyohkik chi naa ruch'iklojiik nuk'ux wach nuyokaab'.</t> <t>Eh chi nanaq nuhi'liik ruuk' i ti' k'achi' nuk'ulum.</t>", "14": "<t>Xa re' la' xama' kinhi'lik ta wo' hoq</t> <t>ruum re' hat wilik wo' chik taqe inak'uhtaaj weh panuwiriik inchalik nuyo'jiik kuum.</t>", "15": "<t>Je' re' noq chi wee hin q'e' naq chihooj chi neenasach nuwach.</t> <t>Eh q'e' naq chihooj chi weh nee kinaakansaj reje.</t>", "16": "<t>Ruum xama' nukuy ta chik, ma' inwaaj ta chik wihik chinaah i wach ak'al wili.</t> <t>Eh kinak'am pansuqkiil k'uxliis re' nuk'achariik xa je' i nik'ik junhuup chi teew.</t>", "17": "<t>Hat nuDios, ¿Chib'ih rub'anam i winaq chi q'e' i naaketelaaj wach?</t> <t>¿Chib'ih reet noq q'e' ti' inawik'raaj?</t>", "18": "<t>¿Chib'ih reet noq i nayeew ak'ux chi rilariik rajlaal i q'iij?</t> <t>¿Chib'ih reet noq xak'ahchi' kaat chi rupajariik ruuk' i runimaniik?</t>", "19": "<t>¿Chib'ih reet noq ma' i naa kanaa' ta ruye'ariik chee ti' k'axik chi nunaah?</t> <t>¿Chib'ih reet noq ma' nayeew ta chik q'ab' chi nub'iq' nuchuhb'?</t>", "20": "<t>Wila' wilik numahk, ¿Chib'ih i numahk xnub'an chawach i hat ti-ilwik keh i winaq?</t> <t>¿Chib'ih reet noq xa chi nunaah i hin</t> <t>i nayeew chee ti' k'axik je' cho k'ahchi'</t> <t>kiin akutum chi flecha?</t> <t>¿Mi lahtz' i nub'an aweh re'?</t>", "21": "<t>¿Mi ma' neenajuch re' numahk? ¿Mi ma' neenakuy re' taqe i numahk?</t> <t>Re' hin xa ilook' chik kinooj panak'al.</t> <t>Re' hat nanaq chik awaajwaam rilariik' nuwach,</t> <t>ruum hin chik kamnaq reje, inki Job.</t>"}