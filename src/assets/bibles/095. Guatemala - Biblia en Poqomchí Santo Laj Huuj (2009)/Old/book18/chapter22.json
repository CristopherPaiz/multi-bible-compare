{"1": "<pb/>Re' Elifaz aj ar Temán je' wili ruchaq'weesjiik i Job xub'an:", "2": "<pb/><t>¿Mi neen kamanik reh i Dios i winaq?</t> <t>Ma' chih taj re' wilik runa'ojb'al xa reh wo'</t> <t>reh naa rukamaniik i runa'ojb'al chi rib'il riib'.</t>", "3": "<t>¿Mi suuqb'ik ta wo' ruk'ux i Dios nim rajaawriik noq re' hat korik wach ak'ux?</t> <t>¿Mi wilik i neeruk'ax i reh chi re' hat wilik ana'ojb'al?</t>", "4": "<t>¿Mi ruum chi korik wach ak'ux re' i ruyeew cho cha naah i ti' k'axik wili</t> <t>eh i ruq'at i q'orik cha naah?</t>", "5": "<t>¿Mi ma' ruum chi xiik' naah yib'kiil wach tib'anik re'?</t> <t>¿Mi ma' ruum chixiik'naah amahk re'?</t>", "6": "<t>Re' hat inapahqaaj keh aawas achaaq'</t> <t>chi naakikanaam i chib'ih keh noq inki a'n</t> <t>kikemeel awuuk', eh inaq'uch i kiso' taqe i neb'aa'.</t>", "7": "<t>Re' hat ma' nayeew ta kihaa' i chiqiij kichii',</t> <t>ma' nayeew ta kiwa' i kinuhmik</t>", "8": "<t>Re' hat xa a'n wo' naq rub'aan ruum wilik aloq'il, nim awajaawriik,</t> <t>eh wilik panaq'ab' i b'ehomal.</t>", "9": "<t>Eh ma' xta xasiij keh i neb'aa' ixoq kamnaq kib'ahiil.</t> <t>Eh xa a'n ti' k'axik keh i ma' xta kituut kajaaw.</t>", "10": "<t>Ruum aj re' k'ahchi' ak'ulum i ti' k'axik yu'naak,</t> <t>ma' k'isiin taj ayo'jiik inchalik ruum.</t>", "11": "<t>Eh panq'equm wilkaat ruum i ti' k'axik.</t> <t>Xa je' chik k'achi' awojiik qohoq chupaam i ruchamiil ha' ruum i ti' k'axik.</t>", "12": "<pb/><t>¿Mi ma' re', re' i Dios wilik cho kopan taxaaj xti nim rajaawriik?</t> <t>Re' taqe ch'umiil pan taxaaj wilkeeb', xa re' wo' reh nim rajaawriik chikiwach i re'.</t>", "13": "<t>¿Chib'ih reet noq inaq'or i hat chi re' Dios ma' rilow taj chib'ih imb'aan?</t> <t>¿Chib'ih reet noq inaq'or chi re' Dios ma' rilow taj imb'aan panke'lik?</t>", "14": "<t>Re' hat inaq'or chi re' suutz' impoywik wach chuwach i Dios i mahk imb'aan.</t> <t>Xanaah re', re' Dios i rilow chu'nchel imb'aan.</t>", "15": "<t>¿Mi konawaaj a'nam re' hat yiib' wach na'ojb'al</t> <t>je' rukab' i kianam chee yiib' wach kina'ojb'al?</t>", "16": "<t>Re' keh xa chi jumehq'iil xikimik reje,</t> <t>je' naa kowlaj rooq ha' xk'amwik reje keh noq xsahchik kiwach.</t>", "17": "<t>Eh je' wili i xkiq'or reh i Dios: ¿Chib'ih nee qoh atoob'eej wii' i hat?</t> <t>Re' hoj wilik chu'nchel i chib'ih qeh, inki taqe reh i Dios nim rajaawriik.</t>", "18": "<t>¿Chib'ih reet noq inkiq'or chi je' re'? ¿Mi ma' re', re' i Dios inye'wik i chib'ih keh?</t> <t>Re' hin ma' nureq ta chi riij chib'ih reet noq inkiq'or chi je' re'.</t>", "19": "<t>Eh noq inkik'ul i ti' k'axik taqe re', re' i korik wach kik'ux insuuqb'ik kik'ux.</t> <t>Eh re' taqe i ma' xta kimahk naakise'laniik je' wili i naa kiq'orom:</t>", "20": "<t>Re' taqe i ki-ixowanik qawach, xsacharik kiwach.</t> <t>Xsahchik wach chu'nchel i chib'ih keh ruum q'aaq' inko'q taqe.</t>", "21": "<pb/><t>Chak'am wo' chik awiib' panotob'il ruuk' i QaJaaw Dios.</t> <t>Chi je' re' nee wo' chik inwihik rusuqkiil ak'ux, eh nee ti elik korik.</t>", "22": "<t>Chayeew q'ab' reh i Dios chi nee ruk'uhtaaj aweh i korik.</t> <t>Eh chamol panawánima i ruk'uhb'aal.</t>", "23": "<t>Wila' re' hat xanimaj wo' chik i QaJaaw Dios nim rajaawriik.</t> <t>Wila' xaloch' awiib' chuwach, re' reh neetiresaj chupaam i ti' k'axik wilkaat wii'.</t>", "24": "<t>Chakanaa' ruk'axariik wach i oro q'e' holohik,</t> <t>xa je' chik inilarik ak'al cha a'n,</t> <t>oon xa je' chik inilarik ab'aj wilik panim ha' cha a'n.</t>", "25": "<t>Re' QaJaaw Dios neenko'linik aweh,</t> <t>re' chik i reh xiik' naah loq'il chawach.</t> <t>Eh re' chik i reh naa rukahniik chi jilow aa oro.</t>", "26": "<t>Eh re' reh naa ruye'wiik rusuqkiil ak'ux,</t> <t>ruuk' chik i reh naa-ach'ikaam ak'ux</t>", "27": "<t>Wila' xapahqaaj reh chib'ih inawaaj nee ruyeew aweh.</t> <t>Eh re' hat naa wo' aye'em reh i xaq'or reh chinaa-aye'em reh.</t>", "28": "<t>Eh chib'ih jariik i naa ayejaam wach naa reliik korik chawach.</t> <t>Chu'nchel ina-a'nam naa aweliik korik ruuk'.</t>", "29": "<t>Ruum re' i QaJaaw Dios i resaj i rajaawriik awach i q'e' nim wach i rub'an riib'.</t> <t>Eh i ruko'leej awach i xama' nim ta wach i rub'an riib'.</t>", "30": "<t>Eh re' reh neenko'linik aweh i hat wila' saq wach awánima,</t> <t>wila' korik chi ma' xta amahk, inki Elifaz.</t>"}