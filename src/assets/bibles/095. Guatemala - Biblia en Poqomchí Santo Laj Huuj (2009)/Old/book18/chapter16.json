{"1": "<pb/>Re' Job je' wili ruchaq'weesjiik i Elifaz xub'an:", "2": "<pb/><t>Re' hin k'ih pech b'iram i taq inaq'or,</t> <t>noq inakapaaj taq i hat chi rusuqkiil nuk'ux taq i nayeew,</t> <t>xanaah re' hin ch'i'k i rub'an weh.</t>", "3": "<t>¿Kojaruuj taq inakanaa' ruq'orariik i xama' xta ruk'am chaloq?</t> <t>¿Mi re' hin xin ye'wik taq ak'aah re' ruum k'ahchi' taq kiin awech'um?</t>", "4": "<t>Wita re' taq i hat k'ahchi' ak'ulwiik reh i ti' k'axik k'ahchi' nuk'ulum i hin yu'naak,</t> <t>re' hin nee wo' nanaq i nuq'or i k'ahchi' taq aq'orom i hat.</t> <t>Nee naq inuk'uyu'saj i nunaah nee naq taq tinukaqse'laaj.</t> <t>Eh nee naq taq tinuwech'uj ruuk' taqe i yiib' kiwach q'orik.</t>", "5": "<t>Re' hin ma' nee ta naq i nub'an i je' re'.</t> <t>Nee la' naq i nuq'unej taq awach i nuyeew rukowiil taq ak'ux,</t> <t>reh chi nee naq ti hi'lik ruuk' taq ati'kiil.</t>", "6": "<pb/><t>Re' hin atoob' ta neekinq'orik chi riij i nuti'kiil,</t> <t>atoob' ta ma' neekinq'orik chi riij xama' nee ta wo' inhi'lik wach.</t>", "7": "<t>Re' QaJaaw k'ahchi' kiin rukanaam chi ma' xta chik wansil,</t> <t>eh xirukanaa' chi ma' jino'q chik wamigo.</t>", "8": "<t>Je' naa xinkiyeew pantz'ilom chu'nchel kiq'orik reh chi</t> <t>wilik numahk inkiq'or chi xk'utiin chi nuwach ruum ximb'aaqriik.</t>", "9": "<t>Re' QaJaaw Dios ruum i rujosq'iil xiruyeew panti' k'axik,</t> <t>xa ruqirich'eej chik naah i reeh chi nunaah.</t> <t>Eh ma' resaj taj i ti' k'axik chi nunaah, je' cho rixow nuwach.</t>", "10": "<t>Eh re' keh inkimol kiib'</t> <t>chuq'orariik chi wilik numahk,</t> <t>kiyeew chi q'ab'iis i panaq' nuwach</t> <t>kinkib'aj xa re' inkaaj chi nkik'uhtaaj nuk'ixb'ilaal.</t>", "11": "<t>Re' QaJaaw Dios xiruq'asaj pan kiq'ab' i</t> <t>i aj chukul q'orik xiruq'asaj pan kiq'ab' i yiib' wach kina'ojb'al.</t>", "12": "<t>Eh noq suq naq wilkiin xuyeew chee ti' k'axik chi nunaah,</t> <t>je' naa xuchop chi walaq je' naa xiruxereb'eej,</t> <t>je' naa ruuk' flecha k'ahchi' kiin rutz'ehtaam chaloq.</t>", "13": "<t>Je' naa k'ul kirukut cho ruuk' i ru flecha,</t> <t>je' naa risaj taqe panuti'jolal,</t> <t>je' k'ahchi' rutub'lujiik wach ak'al taqe i weq'saa'.</t>", "14": "<t>Je' na xuhopib'eej i nuti'jolal xiik' naah ti'kiil k'ahchi' kiin rik'sam,</t> <t>je' rukab' i soldado inooj panq'aq'inik imb'aan ti' k'axik reh.</t>", "15": "<t>Eh ruum ruti'kiil nuk'ux xnukoj i q'as wach itz'ihy chi wiij,</t> <t>eh xnupukej pooq wach nunaah.</t>", "16": "<t>Re' naq'nuwach xisipjik chik ruum ma' kinhi'lik ta chi oq'ik,</t> <t>xtohq'ik chik rumooyriik paam.</t>", "17": "<t>Re' hin xa re' ti' k'axik inuk'ul atoob' ta ma' jino'q i nub'anam ti' k'axik reh.</t> <t>Eh chu'nchel nuk'ux i nub'an nutiij chuwach i Dios.</t>", "18": "<pb/><t>Ma' ta naq neenkahnik chi je' re' i ti' k'axik k'ahchi' nuk'ulum,</t> <t>nee ta naq inq'ajarik wach keh i kib'anik ti' k'axik weh.</t>", "19": "<t>Wilik oon naq inche jino'q pan taxaaj i nee nq'orik chi wiij,</t> <t>nee naq i ruq'or chi ma' xta numahk.</t>", "20": "<t>Re' i wamigo naq taqe xa re' chik i nub'ajariik inki a'n</t> <t>Eh re' hin naawoq'iim naa nupahqaam nutoob'jiik reh i QaJaaw Dios.</t>", "21": "<t>Ma' xta naq reet chi wilik ta jino'q i nee nq'orik chi wiij ruuk' i Dios,</t> <t>je' rukab' noq i rupahqaaj i otob'il jino'q i winaq chi riij i ramigo.</t>", "22": "<t>Re' hin xama' k'ih haab' ta chik k'achalkiin,</t> <t>naa nukimiik reje ma' naa ta chik rilariik nuwach chi jumpech, inki.</t>"}