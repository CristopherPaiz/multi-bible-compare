{"1": "<pb/>Re' Job je' wili ruchaq'weesjiik xub'an:", "2": "<pb/><t>Re' hin weht'al chi re' re' korik.</t> <t>¿Mi neerub'an chi re' winaq nee ruq'or reh i Dios chi ma' xta numahk?</t>", "3": "<t>Eh awach neraaj ruwech'um i Dios, nee ta inpahqaljik reh jino'q miil i xa chib'ih jariik,</t> <t>ma' jino'q naq i neeruchaq'weej.</t>", "4": "<t>Re' QaJaaw Dios nim rajaawriik kow riib', eh aj na'ojb'al.</t> <t>Eh ma' jino'q neenq'atwik wach.</t>", "5": "<t>Eh noq k'ahchi' i rujosq'iil i Dios i resaj paruye'aab' taqe i yuuq',</t> <t>eh ma' awach ta naab'inik reh nik' wach noq i rub'an.</t>", "6": "<t>Re' reh i ruk'uyu'saj i wach ak'al,</t> <t>eh i rukuyu'saj wo' hoq i ch'iklik wii' i wach ak'al.</t>", "7": "<t>Re' reh inq'orik ree q'iij noq ma' nelik ta chaloq.</t> <t>Re' reh inq'orik keh i ch'umiil chi ma' kisihq'inik taj.</t>", "8": "<t>Eh ma' jino'q ixtowik reh noq xuyejaa' i taxaaj.</t> <t>Re' reh wilik rajaawriik chinaah taqe i palaw.</t>", "9": "<t>Re' reh xyej-anik i juntzuhb' chi ch'umiil Osa, Orión, Pléyades kib'ihnaal.</t> <t>Eh re' reh xyej-anik keh i ch'umiil wilkeeb' pansak'aaj reh i rookb'aal q'iij.</t>", "10": "<t>Re' reh i rub'an taqe i ma' k'isa sachb'al k'uxliis.</t> <t>Ma' awach ta neemb'anik reh i rub'an.</t>", "11": "<t>Re' QaJaaw Dios neenik'ik chi nuwach,</t> <t>eh ma' nee ta wilow. Eh neenik'ik ma' najt ta wuuk',</t> <t>eh ma' nee ta nukoj rehtaal.</t>", "12": "<t>Eh re' Dios wila' xresaj chi qawach i chib'ih qeh</t> <t>¿Mi neerub'an chi neenqaq'or reh chi ma' chih taj?</t> <t>¿Mi neenqaq'or reh chi maa rub'an?</t>", "13": "<t>Eh re' Dios ma' jumehq'iil ta nik'ik rujosq'iil.</t> <t>Korehtaal inkiloch' kiib' chuwach i inkiq'et wachej kiib' chuwach.</t>", "14": "<t>¿Eh aha' neenuk'am chee q'orik i hin</t> <t>reh chi neenuwech'uj i Dios?</t>", "15": "<t>Atoob' ta naq ma' chih numahk, xama' nee ta wo' naq i nu ch'aqweej.</t> <t>Xa re' naq neenupahqaaj reh chi chuketelaaj nuwach, ruum re' reh q'atal q'orik.</t>", "16": "<t>Atoob' ta re' Dios neerib'iraj chib'ih i neenupahqaaj reh,</t> <t>majaa' neenunimaj i hin chi xrib'iraj i nutiij.</t>", "17": "<t>Ruum re' reh yohb'aal wach i ti' k'axik i ruyeew chi nunaah,</t> <t>xa je' chik inchalik teew jab', xutiq naah i nuti'kiil chi xama' xta wo' numahk.</t>", "18": "<t>Juneliik ti' k'axik i ruyeew chi nunaah</t> <t>ma' kiruhi'lisaj ta k'isinoq.</t>", "19": "<t>Wila' inqaaj q'orik chi riij jino'q i xiik' naah i rajaawriik.</t> <t>¿Mi wilik jino'q neenq'atwik i q'orik chinaah?</t>", "20": "<t>Atoob' ta naq neenuq'or i hin chi ma' xta numahk, eh chi korik wach nuk'ux,</t> <t>re' reh nee naq i ruq'or weh chi wilik numahk, eh chi ma' holohik taj i nuna'ojb'al.</t>", "21": "<t>Re' hin weht'al chi ma' xta numahk, xa re' la' ma' xta nwaaj reh,</t> <t>xinq'uhtik chik chi k'acharik ayu' wach ak'al.</t>", "22": "<t>Chuwach i Dios xa jinaj wach chu'nchel,</t> <t>ruum re' reh nik' wach noq i rusach wach</t> <t>i wilik ru mahk, je' wo' re' noq i rusach wach</t> <t>i ma' xta ru mahk.</t>", "23": "<t>Wila' re' i ma' xta ru mahk</t> <t>inkimik reje ruum i ti' k'axik,</t> <t>noq i nuq'or i hin chi re' Dios inse'lanik,</t> <t>noq i rilow chib'ih i ruk'ul.</t>", "24": "<t>Eh re' wo' re' inq'asanik ak'al</t> <t>pan kiq'ab' i yiib' wach kina'ojb'al.</t> <t>Re' wo' reh intz'apwik inaq'kiwach q'atal q'orik.</t> <t>¿Eh wila' ma' re' reh imb'anik awach chik?</t>", "25": "<t>Re' nuk'achariik xa chi jumehq'iil</t> <t>k'ahchi' rusahchiik wach,</t> <t>eh ma' xwihik ta rusuqkiil nuk'ux.</t>", "26": "<t>K'ahchi' rojiik i nuk'achariik je' rukab' noq</t> <t>kiooj taqe i barco.</t> <t>Eh je' rukab' noq inrupinik reje</t> <t>i k'uch chinaah i rutiib'.</t>", "27": "<t>Eh re' hin noq inwaaj naq nusacham</t> <t>panuk'ux i ti' k'axik</t> <t>k'ahchi' nuk'ulum xasuq</t> <t>naq nuk'ux i nub'an wiib'.</t>", "28": "<t>Xa re' la' chu'nchel inuti'kiil</t> <t>inchalik wo' chik nuyo'jiik ruum.</t> <t>Ruum i re' i nukoj rehtaal chi re' Dios</t> <t>ma' runimaj taj chi ma' xta numahk.</t>", "29": "<t>Wila' re' reh ruq'or chi wilik numahk,</t> <t>xama' xta chik inki chi re' hin</t> <t>neenuq'or chi ma' xta numahk.</t>", "30": "<t>Atoob' ta neenutz'a'j wiib' ruuk' xab'oon,</t> <t>oon ruuk' jino'q i xa chib'ih chik jariik</t> <t>ineesanik ch'uwa' xama' nee ta wo'</t> <t>runimaj i Dios chi ma' xta numahk.</t>", "31": "<t>Je' naa neekirukut chupaam i jul ch'uwa' paam,</t> <t>eh re' i nuso' nee naq i ruyib'uj</t> <t>ruum i ruch'uwa'iil wach.</t>", "32": "<t>Re' QaJaaw Dios ma' re' ta jino'q</t> <t>xa winaq je' rukab' i hin chi neenuwech'uj,</t> <t>eh chi neenuk'am reje pan q'atb'al q'orik.</t>", "33": "<t>Ma' xta naq reet chi wilik ta chik jino'q i xti wilik</t> <t>rajaawriik chi nee ruq'at i q'orik chi qanaah qakab'cheel.</t>", "34": "<t>Reh naq chi neeruq'or reh i Dios chi nee rumay</t> <t>ruye'ariik i ti' k'axik chi nunaah,</t> <t>eh chi neeresaj inuyo'jiik.</t>", "35": "<t>Re' hin nee naq kinq'orik chi ma' xta nuyo'jiik,</t> <t>nee naq i nuq'or chi ma' xta numahk.</t>"}