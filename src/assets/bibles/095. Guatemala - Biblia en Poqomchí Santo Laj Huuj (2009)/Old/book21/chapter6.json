{"1": "<pb/>Re' hin xnukoj rehtaal chi wilik wo' chik i k'axik xak'ahchi' ruk'ulariik ayu' wach ak'al, re' wili:", "2": "Wilik inye'arik rub'ehomal ruum i Dios, inye'arik reh chu'nchel i ajwaal wach chi reh, inye'arik ruloq'il. Xa re' la' ma' inye'arik ta q'ab' reh ruum i Dios chi rub'an rusuqkiil, tokoom chik imb'anik rusuqkiil. Re' re' xama' xta ruk'am chaloq, xaruti'kiil k'uxliis i ruyeew.", "3": "Re' winaq neerub'an chi neen wihik jino'q siento rak'uun rixq'uun, chi k'ih laj haab' neenk'acharik, eh wila' ma' xub'an, rusuqkiil i chib'ih reh, eh wila' ma' xukanaa' rutumiin muq'umb'al reh. Re' ti' nee ruk'ul saqb'ih chi neenik'ik jino'q i k'isa ha'lak'un.", "4": "<pb/><t>Ruum re' k'isa ha'lak'un xaxik'ik xa</t> <t>ma' x-ilarik ta wo' wach xa panq'equm xkahnik,</t> <pb/>eh xama' xkojarik ta wo' rub'ihnaal.", "5": "<pb/><t>Eh ma' xrilow ta wo' wach i q'iij saqum,</t> <t>eh ma' xuk'ul ta reh i ti' k'axik i xuk'ul i winaq kore' xqaq'or.</t>", "6": "<t>Ruum re' winaq re' re' atoob' ta neenk'acharik</t> <t>kib'-oq miil haab', eh ma' nee ta rub'an rusuqkiil i chib'ih reh.</t> <t>多Mi ma' jinaj kiooj wii' ruuk' re' k'isa ha'lak'un?</t>", "7": "<pb/><t>Re' winaq i rukansaj riib' chi kamanik</t> <t>chusik'ariik tz'aaq i k'uxunb'al reh,</t> <t>xa re' la' xama' inch'iklojik ta wo' ruk'ux ruuk' i rureq.</t>", "8": "<pb/>多Mi suq wilik re' i wilik runa'ojb'al chuwach i ma' xta runa'ojb'al? 多Mi q'e' suq wilik re' i neb'aa' xchol k'acharik ayu' chi kixilak taqe i k'achareel?", "9": "Eh ma' xta reet chi nee rilow ruuk' naq'awach i chib'ih reh jino'q, chuwach chi xa neerukapaaj. Xa re' la' xama' xta wo' ruk'am chaloq xaruti'kiil k'uxliis i ruyeew.", "10": "<pb/>Aha' wilik ink'ularik yu'naak, ink'ularik wo' cho najtir, eht'alimaj chi xa je' wo' re' ink'ularik. Je' re' noq ma' ruk'ul taj chi awach neenwech'inik riij i ruyejaam wach i Dios nim rajaawriik.", "11": "<pb/>Awach imponik chuwach i wech'inik iib' xama' xta ruk'am chaloq i rub'an, xama' xta wo' i neeruk'ax ruuk' i re'.", "12": "<pb/>Xti korik chi ma' awach taj i neehtalinik reh aha' wilik i holohik chi reh i winaq noq kok'acharik i rub'an wach ak'al chuwach i xama' k'ih ta laj q'iij. Re' i k'achariik xama' xta ruk'am chaloq, xa je' nik'ik jinaj muuj. Eh 多Mi wilik jino'q i nee nq'orik reh i chib'ih i naa ruk'ulrariik noq kamnaq chik reje?"}