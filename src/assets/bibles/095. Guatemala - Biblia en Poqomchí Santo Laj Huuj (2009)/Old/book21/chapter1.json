{"1": "<pb/><t>Re' i Salomón xti wilik runa'ojb'al,</t> <t>rak'uun i David xwihik cho chi reyil Jerusaleem je' wili i xuq'or:</t>", "2": "<pb/><t>Chib'ih imb'aan, chib'ih i wilik wach ak'al xama' xta ruk'am chaloq,</t> <t>eh xti korik noq chu'nchel i re' ma' xta ruk'am chaloq.</t>", "3": "<t>¿Chib'ih neeruk'ax i winaq chi rajlaal i q'iij</t> <t>neeruk'at riib' chi kamanik chuwach i rutz'ahiil i q'iij?</t>", "4": "<t>Re' taqe i k'achareel kikimik, eh wilik wo' chik i ki-aasjik.</t> <t>Eh kikimik wo' chik reje, eh re' wach ak'al xama' njaljik ta wo' wach.</t>", "5": "<t>Re' i q'iij i nelik chaloq</t> <t>re' q'iij inokik qohoq, eh inenelik wo' chik chaloq chi junwaar.</t>", "6": "<t>Re' i teew inooj hupinoq pansak'aaj</t> <t>reh i rookb'aal i q'iij, pantz'eet reh i rookb'aal i q'iij.</t> <t>Eh xa aha' ta chik ma' nooj hupinoq eh insutinik wo' chik chaloq.</t>", "7": "<t>Eh re' taqe i rooq ha' pam palaw kiooj qohoq,</t> <t>eh re' taqe palaw xama' kinujik ta wo' hoq,</t> <t>eh aha' ki-ik'ik eqal eqal</t> <t>xa ar wo' chik ki-ik'ik.</t>", "8": "<t>Eh chu'nchel i xa chib'ih jariik,</t> <t>xaneenb'aan q'uhtik reh, ma' nee ta inkan i q'orik reh i ruq'orariik,</t> <t>atoob' ta nee rilow inaq'qawach, neerib'iraj i qaxikin,</t> <t>xama' nee ta wo' inch'iklojik k'uxliis.</t>", "9": "<t>Re' taqe i wilkeeb' cho najtir xa re' wo' re' i wilkeeb' yu'naak.</t> <t>Re' i korjinaq cho najtir</t> <t>xa re' wo' inkorjik yu'naak,</t> <t>ma' xta chik jino'q i ak' inkorjik, chinaah i wach ak'al.</t>", "10": "<t>Eh ma' awach ta nee nq'orik reh, re' wili ko ak' chik,</t> <t>ruum chu'nchel i chib'ih jariik wilkeeb'</t> <t>xama' yu'naak wo' q'iij saqum rukorjiik chaloq.</t>", "11": "<t>Chu'nchel i b'anooj cho najtir xsahchik pank'uxliis,</t> <t>eh chu'nchel i k'ahchi' yu'naak,</t> <t>chu'nchel i naa rub'aan na' chub'an naa wo' rusahchiik, pank'uxliis.</t>", "12": "<pb/>Re' hin i xti wilik nuna'ojb'al xinwihik cho chi kireey i aj Israel ar Jerusaleem.", "13": "Re' hin xnuyeew nuk'ux chi rusik'ariik chi riij ruuk' i na'ojb'al nik' wach noq wilik chu'nchel imb'aan chinaah i wach ak'al wili. Eh xwilow chi re' i Dios yohb'aal wach kowiil i kamanik xuyeew cho chi qanaah.", "14": "Eh re' hin xnukoj rehtaal chi chu'nchel imb'aan ayu' wach ak'al xama' xta ruk'am chaloq, xa je' rukab' noq neenajawjik ruchopariik i teew.", "15": "<pb/><t>Re' yok yok noq wilik ma' nee ta chik i rub'an chi nee nayub' wach.</t> <t>Eh jino'q i ma' manlik taj, ma' nee ta rub'an chi neenqamanaa' rajaljiik.</t>", "16": "<pb/>Re' hin xnuq'or pan wánima chi je' wili: Re' hin ayu' wilkiin xiik' naah nimaal nuwach, xiik' naah i nuna'ojb'al chikiwach i wihinaq taqe chaloq chi reyil ar Jerusaleem peet chi nuwach i hin. Eh ma' k'isiin i nuna'ojb'al xnureq kinki.", "17": "Re' hin xnuchop nuk'ux chureqariik ruman i nuna'ojb'al, eh xwaaj naq nureqem chi riij i memil, i sah cheel laj na'ojb'al. Xa re' la' re' taqe i re' xama' xta ruk'am chaloq xaruti'kiil k'uxliis inki yeew.", "18": "Ruum awach i, <pb/><t>ma' k'isiin runa'ojb'al ma' k'isiin wo' ruk'axkiil inchalik.</t> <t>Eh wila' ma' k'isiin reht'al ma' k'isiin wo' i ti' inchalik chinaah.</t>"}