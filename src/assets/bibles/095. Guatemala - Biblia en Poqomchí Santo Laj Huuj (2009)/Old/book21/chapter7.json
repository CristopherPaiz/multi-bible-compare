{"1": "<pb/><t>Noq holohik rib'iral jino'q xiik' naah chihojal chuwach ink'ohnik laj iq'oom</t> <t>Eh q'e' wo' chihooj i kimik, chuwach i aasjik.</t>", "2": "<t>Eh q'e' wo' chihooj ojik chupaam i paat wilik wii' i kamnaq,</t> <t>chuwach ojik chupaam i paat k'ahchi' wii' i ninq'ijinik.</t> <t>Ruum re' i kimik k'ahchi' ruye'em i k'achareel,</t> <t>awach i kok'achlik inchol rukapaam riij.</t>", "3": "<t>Eh q'e' wo' chihoojoq'ik chuwach i se'eel</t> <t>ruum ruuk' i ruti'kiil k'uxliis i ruyeew ruman i rukowiil qak'ux.</t>", "4": "<t>Re' wilik runa'ojb'al ar wilik reje i rukapeew chupaam i paat wilik wii' kamnaq.</t> <t>Eh re' i ma' xta runa'ojb'al ar wilik reje</t> <t>i rukapeew chupaam i paat wilik wii' i ninq'ijinik.</t>", "5": "<t>Q'e' chihooj chi neenib'irjik i q'ilooj i rub'an i wilik runa'ojb'al,</t> <t>chuwach chi neenqayeew ruloq'il inki a'n i ma' xta kina'ojb'al.</t>", "6": "<t>Re' rusuqkiil ruk'ux i ma' nimanik taj xa junik'iik,</t> <t>xa je' rukab' noq ink'ahtik i chiq k'ix chi ri'sil jino'q i xun.</t> <t>Re' taqe re' xama' xta ruk'am chaloq.</t>", "7": "<t>Re' wilik runa'ojb'al, re' rub'anariik i ti' k'axik,</t> <t>re' ruk'ulariik i tumiin chi riij i ma' korik taj inyojwik reh i runa'ojb'al.</t>", "8": "<t>Q'e' chihooj i rukuxeesjiik jino'q i chib'ih jariik chuwach i rutik'ib'jiik.</t> <t>Eh q'e' chihooj chi xa hat kuyuul chuwach chi q'e' hat kow neena a'n awiib'.</t>", "9": "<pb/>Maa nchalik ak'aah chi jumehq'iil ruum xa re' wo' taqe i ma' xta kina'ojb'al inchalik kik'aah chi jumehq'iil.", "10": "<pb/>Re' hat ma' naa ta q'orom chi je' wili: 多Chib'ih reet noq re' taqe i q'iij ik'inaq chaloq q'e' chihooj chuwach taqe i q'iij yu'naak? mat ko'q. Ruum xa re' taqe i ma' xta kina'ojb'al kiq'orik reh i je' re'.", "11": "<pb/>Re' i holohik laj na'ojb'al q'e' chihooj chi keh i k'achareel ayu' wach ak'al, jinaj kooch chi keh.", "12": "Re' holohik laj na'ojb'al inkamanik chi toob'al reh i ju'jun, je' wo' hoq i tumiin. Xa re' la' re' wilik runa'ojb'al i ruko'leej riij i ruk'achariik.", "13": "<pb/>Chakoj rehtaal i ruyejaam chaloq i Dios, 多Mi wilik jino'q i neen ye'wik chi korik i yok yok noq xukanaa'?", "14": "Nik' ma' xta reet wilkaat cha a'n rusuqkiil. Eh nik' ti' wilkaat xa chak'ulaa', cha kapaaj riij chi re' suq laj wihik, i ti' laj wihik re' wo' i Dios inye'wik reh. Re' ju'jun ma' reht'al taj i naa ruchaliik chinaah.", "15": "<pb/>Re' i kiib' chi na'ojb'al wili wilom panuk'achariik xama' xta ruk'am chaloq: Re' chi re' taqe i korik wach kik'ux kikimik reje chi jumehq'iil, eh chi re' taqe i ma' holohik ta kina'ojb'al inajtb'ik rooq i kik'achariik.", "16": "<pb/><t>Korik-oq wach ak'ux, xa re' la' ma' wik'saj naah.</t> <t>Eh wilik-oq ana'ojb'al, xa re' la' maawik'saj naah,</t> <t>多Chib'ih neerutiq aweh chi xa nee nakansaj awiib'?</t>", "17": "<t>Mo'-oq i nik'ik naah i yiib' wach na'ojb'al i na a'n.</t> <t>Eh maa wik'saj naah amemil.</t> <t>多Chib'ih neerutiq aweh chi nee tikimik noq komajaa' i rureq i ruq'ijil?</t>", "18": "<t>ma' xta reet chi neena a'n i wili,</t> <t>eh ma' nee ta wo' inakanaa' rub'an i jinaj.</t> <t>Awach i ruyohleej i Dios</t> <t>naa reliik korik chuwach i naa rub'anam.</t>", "19": "<t>Re' holohik laj na'ojb'al i ruyeew rukowiil ruk'ux i wilik runa'ojb'al,</t> <t>ma' xata je' rukab' i neen kiyeew i lajeeb' chi</t> <t>ajaab'ees wilkeeb' chupaam i jino'q i tinamit.</t>", "20": "<pb/>Xti korik wo' hoq chi ma' xta jino'q i winaq xti korik wach ruk'ux, eh chi ma' ta nee rutz'a'j ruuk' i mahk chi jumpech.", "21": "<pb/>Maa nimaj chu'nchel i neenkiq'or aweh i tinamit, reh chi ma' nee ta nab'iraj amoso wixuq'or i ma' holohik taj chawiij.", "22": "Ruum re' hat xti aweht'al wo' hoq chi k'ihpech xaq'or i ma' holohik taj chi riij i tokoom.", "23": "<pb/>Chu'nchel i wili xtohq'ik nusik'im chi riij ruuk' na'ojb'al, xa re' la' chik imb'anik reh xama' xta wo' nuna'ojb'al.", "24": "Re' taqe wili xiik' nah k'ayewal chi reqarik chi riij, ma' awach ta neenreqwik chi riij.", "25": "<pb/>Re' hin xnusik' chi riij chi naa nureqem i nuna'ojb'al reh chi naa nureqem chi riij i wili. Eh xwilow chi ma' holohik taj chi q'e' neenamin awiib' chub'aan inawaaj rub'aan, je' wo' rub'aan memil laj na'ojb'al.", "26": "<pb/><t>Eh re' hin jinaj i q'e' ti' xnureq ma' xata je' ti'kiil noq ink'ularik kimik.</t> <t>Re' ixoq ma' holohik ta runa'ojb'al noq i ruq'unej i winaq</t> <t>korehtaal i nq'ehb'ik pan q'ab' i rukoj xirob' parub'eeh</t> <t>xa re' i ruloq'ej i Dios neeruko'leej riib' pan q'ab',</t> <t>eh re' i aj mahk neenq'ehb'ik pan q'ab'.</t>", "27": "<pb/>Noq xnusik' chi riij nik' wach noq wilkeeb' i chib'ih jariik. Re' hin i weht'al q'orik chi korik, xnureq chi riij taqe i na'ojb'al wili:", "28": "Re' chi xakomajaa' wo' nureq i k'ahchi' nusik'im, chi kixilak i jinaj miil chi winaq jinaj ti holohik runa'ojb'al xnureq. <pb/><t>Eh chi kixilak taqe i jinaj miil chi ixoq</t> <t>ma' jino'q i holohik runa'ojb'al xnureq.</t>", "29": "<pb/>Re' hin re' wili i xwilow: Re' chi re' Dios xuyejaa' taqe winaq chi naa kianam i korik, xa re' la' re' chik i keh xkisik' i ma' holohik ta laj b'eeh."}