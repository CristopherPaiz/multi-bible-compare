{"1": "<pb/><t>Re' taqe i aj Efraín re' teew inchalik</t> <t>pareelb'aal q'iij inye'wik kikowiil rajlaal i q'iij.</t> <t>Eh inkitiq naah i chukuj q'orik,</t> <t>i ti' k'axik inki a'n reh i kas kichaaq,</t> <t>wilik inkiyejaa' wach kuuk' i aj Asiria,</t> <t>eh inkisiij reje ink'ohnik laj aseite</t> <t>keh i aj Egipto, inki.</t>", "2": "<pb/><t>Re' i QaJaaw Dios xchalik</t> <t>ruk'aah chikinaah i aj Judá,</t> <t>naa ruye'em taqe chutojariik</t> <t>i kimahk i riih rumaam Jacob,</t> <t>eh naa rutojom keh re' q'oreel</t> <t>chib'ih xkian i xkiq'or.</t>", "3": "<t>Eh noq x-aasjik i Jacob,</t> <t>ruchopom i ralaq rooq i ras Esaú noq x-aasjik.</t> <t>Eh noq xwinaaqb'ik i Jacob xupaj</t> <t>ransil ruuk' i ruánjel i Dios.</t>", "4": "<t>Eh xupaj ransil ruuk' i ánjel,</t> <t>eh xuq'at wach i ransil i ánjel,</t> <t>xupahqaaj reh i Dios ruuk' oq'ik chi naa rukuxeesjiik.</t> <t>Ar Bet-el xuk'uhtaaj riib' i Dios chuwach,</t> <t>xkuxeesjik wo' hoq, reh chi xooj rukuxisaj i hoj.</t>", "5": "<t>Re' i QaJaaw nim rajaawriik xkuxisanik</t> <t>reh i Jacob QaJaaw Dios i rub'ihnaal.</t>", "6": "<t>Re' taq i hat, hat taq riih rumaam i Jacob cha nimaj wo' taq chik aaDios,</t> <t>re' i holohik laj na'ojb'al taq cha a'n,</t> <t>eh chayeew taq ak'ux ruuk' aaDios.</t>", "7": "<pb/><t>Re' i QaJaaw Dios je' wili i xuq'or:</t> <t>Re' taqe i aj Canaán ma' manlik ta kipajwik ruuk' i kipex ruum q'e' suq keh i leq'.</t>", "8": "<t>Eh re' taqe i aj Efraín je' wili inkiq'or:</t> <t>Re' hoj xoj b'ehomrik ruum xqareq ruraxiil qaq'iij.</t> <t>Ma' awach ta neen q'orik qeh chi ma' holohik taj inqa a'n,</t> <t>ma' nee ta nq'orarik chi ruuk' i leq' xqareq tz'aaq' i chib'ih qeh, inki taqe.</t>", "9": "<t>Re' hin i Dios, hin xineesanik taq cha weh Egipto,</t> <t>eh naa wo' chik taq kaat nuye'em chi patinik chupaam taqe itz'ihy naah paat.</t> <t>Je' rukab' noq</t> <t>i na a'n taq chaloq aninq'iij.</t>", "10": "<pb/><t>Eh re' hin xin sik'wik cho kiwach taqe ijalal nuq'oral nutaq'aaj taq cho chaxilak,</t> <t>eh ma' k'isiin taqe i xnuk'uhtaaj keh pan kisaq wiriik.</t> <t>Eh kuum keh xinq'orik panjalwaach q'orik.</t>", "11": "<t>Eh ar Galaad ma' k'isiin taqe i tiyoox,</t> <t>xa re' la' ma' re' ta wo' taqe i Dios.</t> <t>Eh ar Gilgal inkik'at chi kimayiij taqe imas wakax,</t> <t>re' taqe i ki altaar xa je' juntuhb' chi ab'aj chupaam taqe i tik mu'uun, inki i Dios.</t>", "12": "<pb/><t>Re' i Jacob i xikin taq cho aamaam</t> <t>xumol chi elik chupaam i ye'aab' Aram ar xooj chusik'ariik i rehk'een.</t> <t>Eh ar xkamanik chi cha'jinik tentzun.</t>", "13": "<t>Re' QaJaaw Dios, ruuk' jinaj i jalal ruq'oral xrisaj taqe chaloq i aj Israel ar Egipto.</t> <t>Eh ruuk' wo' hoq i jalal ruq'oral xucha'jeej taqe i aj Israel.</t>", "14": "<t>Re' taqe i aj Efraín ma' k'isiin taj i rujosq'iil i Dios xkuksaj chaloq.</t> <t>Re' i QaJaaw Dios naa ruye'em chutojariik taqe ikaansanik kianam,</t> <t>naa kitojom wach i kiyiib' wach na'ojb'al kianam.</t>"}