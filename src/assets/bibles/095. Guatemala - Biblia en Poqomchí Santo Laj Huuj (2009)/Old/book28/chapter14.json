{"1": "<pb/><t>Re' Oseas je' wili i xuq'or:</t> <t>Hat taq aj Israel cha sik' wo' taq chik aaDios,</t> <t>ruum xaq'eb' taq awiib', ruum taq amahk.</t>", "2": "<t>Chapahqaaj wo' taq chik kuyb'al amahk reh, je' taq wili i cha q'or:</t> <t>QaJaaw Dios cha kuy ta tii qamahk</t> <t>ruuk' i yiib' wach na'ojb'al inqa a'n.</t> <t>Eh chak'ul ta tii qeh panotob'il i qatiij,</t> <t>je' wo' hoq aloq'oonjiik inqa a'n</t>", "3": "<t>Qohako'leej i hat ruum re' taqe i aj Asiria ma' nkian ta qako'ljiik.</t> <t>Eh ma' nee ta wo' inqako'leej qiib' chi nee qohooj chi q'aq'inik rij kawáyu,</t> <t>eh ma' nee ta chik inqakoj chi qadios taqe i tiyoox xa hoj qohyej-aanik keh,</t> <t>ruum xa re' wo' hat tiketelinik kiwach i ma' xta kituut kajaaw, tiko'q taq, inki.</t>", "4": "<pb/><t>Re' i QaJaaw Dios je' wili i xuq'or:</t> <t>Re' hin naa wesam i q'etwachiil pankanima i aj Israel.</t> <t>Eh naa wo' chik nuketelaam kiwach naa wesam i nujosq'iil chikinaah.</t>", "5": "<t>Re' hin naa nukamaniik, chi je'</t> <t>hin i jab' chi keh i aj Israel.</t> <t>Re' keh naa kikahniik chi je'</t> <t>rukab' noq ink'er i saq uhtz'ub',</t> <t>naa rukowjiik kik'ux je' rukab'</t> <t>noq i ruk'am raa' i chee'</t> <t>chakaltee' ar Líbano.</t>", "6": "<t>Eh re' keh naa kik'ihaaxb'iik</t> <t>je' rukab' noq ink'ihaaxb'ik</t> <t>i q'ab' chee', je' holwochiil i q'ab' i chee' olivo.</t> <t>Eh re' i kik'ohnkiil,</t> <t>je' kik'ohnkiil i chee'</t> <t>chakaltee' ar Líbano.</t>", "7": "<t>Re' taqe i aj Israel, re' wo' chik</t> <t>i hin naa nucha'jiniik keh.</t> <t>Eh naa kik'ihaaxb'iik,</t> <t>je' rukab' i trigo,</t> <t>je' rukab' noq kiwachinik</t> <t>i uuva, naa reliik kib'iral,</t> <t>je' rukab' i riis uuva i nelik ar Líbano.</t>", "8": "<t>Re' taqe i aj Efraín je' wili i naa kiq'orom:</t> <t>¿Mi koneenqakoj chi qadios re' i tiyoox? inko'q taqe.</t> <t>Je' wili i naa nuq'orom keh:</t> <t>Re' hin naa nucha'jiniik taq aweh,</t> <t>naa nuye'em taq aweh chib'ih</t> <t>taq inawaaj i hat, hat taq nutinamiit.</t> <t>Re' hin, je' hin jinaj chee'</t> <t>xa eliik rax wach reh chi naa kiwachiniik,</t> <t>kinko'q keh, inki i Dios.</t>", "9": "<pb/><t>Wila' wilik jino'q i wilik runa'ojb'al taq chaxilak</t> <t>chureq chi riij taqe i k'uhb'aal wili.</t> <t>Re' i rub'eeh i QaJaaw Dios korik wach,</t> <t>eh re' re' inkik'am i korik wach kik'ux.</t> <t>Eh re' taqe i yiib' wach kina'ojb'al</t> <t>ma' nkik'am taj ruum i re' inkiq'eb' kiib'.</t>"}