{"1": "<pb/>Re' i ye'aab' wili xye'arik keh i riih rumaam i Judá, noq kisik'im chik chi riij re' q'oreel nik' kik'ihaal chi kiib' chi kich'uhqaal. Ar i tohq'ik reje pank'ula't ruuk' i ye'aab' Edom, imponik pansak'aaj reh i rookb'aal q'iij chupaam i ye'aab' chiq yuuq' reh i ye'aab' Zin.", "2": "Eh re' i k'ula't re' re' imponik pansak'aaj reh i rookb'aal i q'iij reh i kamnaq palaw.", "3": "Eh pansak'aaj reh i rookb'aal q'iij imponik i wilik wii' i yuuq' Acrabim, inik'ik reje panchiq yuuq' wilik ar Zin. Eh i nik'ik reje pansak'aaj reh i rookb'aal q'iij reh i ye'aab' Cades-barnea, eh i nik'ik ponoq Hezrón, injohtik johtoq Adar, eh imponik sutinoq ar Carca.", "4": "Eh inik'ik ponoq Asmón, inooj eloq chi chii' i nim ha' inchalik Egipto, ar inooj kuxoq chi chii' i palaw Mediterráneo inooj kuxoq i k'ula't wilik reje pantz'eet reh i rookb'aal q'iij.", "5": "Eh re' i ruk'ula'tiil i chii' parelb'aal reje q'iij re' i chii' i kamnaq palaw imponik inokik wii' i nim ha' Jordán. Eh ar intohq'ik reje i ruk'ula'tiil i chii' i wilik reje pantz'eet reh i rookb'aal q'iij.", "6": "Eh injohtik johtoq chupaam i ye'aab' Bet-hogla, inik'ik pantz'eet reh i rookb'aal q'iij reh i ye'aab' Bet-arabá, eh inooj i wilik wii' i paat ab'aj Bohán ruye'aab' i rak'uun i Rubén.", "7": "Chi riij i re' inik'ik reje i wilik wii' i ye'aab' Debir ar wach k'ixkaab' Acor, imponik sutinoq chupaam i ye'aab' Gilgal wilik chi k'ul wach i yuuq' Adumín, pantz'eet reh i rookb'aal q'iij reh i nim ha'. Re' k'ula't i nik'ik ponoq i wilik wii' i k'achlik ha' En-semes rub'ihnaal, eh inooj eloq i wilik wii' i nim ha' Rogel.", "8": "Eh inik'ik ponoq wach k'ixkaab' Ben-hinom pansak'aaj reh i rookb'aal q'iij reh i ye'aab' jebuseo, re' wo' hoq i Jerusaleem. Chi riij i re' inik'ik ponoq chinaah i yuuq' chi k'ul wach i k'ixkaab' Hinom wilik reje parookb'aal q'iij, eh pantz'eet reje reh i rookb'aal q'iij reh i ye'aab' Refaim.", "9": "Re' k'ula't re' re' imponik sutinoq kochinaah i yuuq' imponik i wilik wii' i k'achlik ha' wilik Neftoa. Eh imponik chupaam taqe i tinamit wilkeeb' chinaah i yuuq' Efrón, inik'ik ponoq chupaam i ye'aab' Baala, eh Quiriat-jearim wo' inkiq'or reh.", "10": "Eh Baala imponik sutinoq i ruk'ula'tiil i ye'aab' re' re' inooj reje chi korkiil i rookb'aal q'iij chinaah i yuuq' Seir, inik'ik chucheel i yuuq' Jearim. Eh imponik Quesolón wilik reje pansak'aaj reh i rookb'aal q'iij imponik Bet-semes, eh inik'ik pan tinamit Timna.", "11": "Eh re' i ye'aab' re' re' pantz'eet reh i rookb'aal q'iij, intohq'ik chaloq chinaah i yuuq' Ecrón, inooj reje Sicrón, xik'ik chinaah i yuuq' Baala, xik'ik wo' ponoq Jabneel. Eh ko ar xooj kuxoq wach chi chii' i palaw Mediterráneo.", "12": "Eh re' i ruk'ula'tiil i ye'aab' re' re' pansak'aaj reh i rookb'aal q'iij re' i palaw Mediterráneo. Re' taqe wili i ruk'ula'tiil i ye'aab' xch'aqarik keh i junch'uq chi riih rumaam i Judá re' q'oreel nik' kik'ihaal chi kiib'.", "13": "<pb/>Re' i Josué xuyeew ruye'aab' i Caleb rak'uun i Jefone chi kixilak i riih rumaam i Judá, je' rukab' xuq'or i QaJaaw Dios reh i Josué. Re' ye'aab' xye'arik reh re' i Quiriat-arba, eh Hebrón wo' inkiq'or reh, re' i kitinamiit i riih rumaam nimlaj winaq Anac rub'ihnaal.", "14": "Re' Caleb xresaj taqe chupaam i ye'aab' re' re' ixib' chi rak'uun i Anac, je' wili i kib'ihnaal: Sesai, Ahimán, Talmai.", "15": "Eh noq rehchaaj i ye'aab' re' re' xooj wo' chi rehtesjiik taqe i wilkeeb' Debir. Re' tinamit Debir Quiriat-sefer i b'ih inkiq'or cho najtir.", "16": "Eh re' Caleb je' wili i xuq'or: Awach i nenooj chi q'aq'inik, eh nee ruchop naah i tinamit Quiriat-sefer, re' hin neenuyeew chi rehk'een i wixq'uun Acsa rub'ihnaal, inki.", "17": "<pb/>Re' i tinamit re' re', re' Otoniel xchopwik naah rak'uun i Cenaz ruchaaq wo' i Caleb, eh xuyeew wo' chi rehk'een i Otoniel i rixq'uun Acsa i rub'ihnaal.", "18": "Eh noq ojik chik inki a'n pankipaat re' Otoniel xuq'or reh i Acsa chi chupahqaaj reh i rajaaw chi ye'aroq ruye'aab' tikb'al chib'ih reh. Re' i Acsa xqajik chi riij i b'uurux. Eh re' i Caleb xupahqaaj reh i rixq'uun chi je' wili: <pb/>Chib'ih naq inawaaj inki.", "19": "<pb/>Re' reh je' wili xuq'or: Re' hin weht'al chi xayeew chik weh i chiq yuuq' Neguev, xa re' la' inwaaj wo' chik nee nayeew weh i ye'aab' wilik wii' i k'achlik ha', inki. <pb/>Eh re' Caleb xuyeew wo' keh i ye'aab' wilik wii' i k'achlik ha' taxaaj je' wo' hoq i wilik wii' i k'achlik ha' panyuuq'.", "20": "<pb/>Re' taqe i tinamit wili xkehchaaj i junch'uq chi riih rumaam i Judá nik' kik'ihaal chi kiib' chi kich'uhqaal.", "21": "Re' taqe i tinamit xkehchaaj pansak'aaj reh i rookb'aal q'iij pank'ula't reje ruuk' i Edom je' wili kib'ihnaal: Cabseel, Edar, Jagur.", "22": "Cina, Dimona, Adada,", "23": "Cedes, Hazor, Itnán,", "24": "Zif, Telem, Bealot,", "25": "Hazor-hadata, Queriot, Hezrón Hazor i rukab' b'ih.", "26": "Amam, Sema, Molada,", "27": "Hazar-gada, Hesmón, Bet-pelet,", "28": "Hazar-sual, Beerseba, Bizotia,", "29": "Baala, Lim, Esem,", "30": "Eltolad, Quesil, Horma,", "31": "Siclag, Madmana, Sansana,", "32": "Lebaot, Silhim, Aín, Rimón, b'elejeeb' ru ka'winaq chu'nchel i tinamit xkehchaaj, haa' taqe i kok' ye'aab' wilkeeb' wii' patineel.", "33": "<pb/>Eh re' taqe i tinamit xkehchaaj i wach k'ixkaab' je' wili kib'ihnaal: Estaol, Zora, Asena,", "34": "Zanoa, En-ganim, Tapúa, Enam,", "35": "Jarmut, Adulam, Soco, Azeca,", "36": "Saaraim, Aditaim, Gedera, Gederotaim, kajlaj taqe chi tinamit chu'nchel, haa' taqe kok' ye'aab' wilkeeb' wii' patineel.", "37": "<pb/>Zenán, Hadasa, Migdal-gad,", "38": "Dileán, Mizpa, Jocteel,", "39": "Loquis, Boscat, Eglón,", "40": "Cabón, Lohmam, Quitlis,", "41": "Gederot, Bet-dagón, Naama, Maceda, waqlaj taqe chi tinamit chu'nchel, haa' taqe i kok' ye'aab' wilkeeb' wii' patineel.", "42": "<pb/>Re' re' taqe i tinamit Libna, Eter, Asán,", "43": "Jifta, Asena, Nezib.", "44": "Keila, Aczib, Maresá, b'elejeeb' taqe chi tinamit chu'nchel, haa' taqe i kok' ye'aab' wilkeeb' wii' patineel.", "45": "<pb/>Eh haa' i tinamit Ecrón, haa' taqe i kok' tinamit, haa' taqe i kok' ye'aab' wilkeeb' wii' patineel.", "46": "Ar intohq'ik cho Ecrón imponik ko chi chii' i palaw Mediterráneo, eh haa' chu'nchel i tinamit wilik chuka'jaah i tinamit Asdod, haa' i kok' ye'aab' wilkeeb' wii' i patineel.", "47": "<pb/>Eh haa' tinamit Asdod, i kok' tinamit, haa' i kok' ye'aab' wilkeeb' wii' i patineel, haa' i tinamit Gaza, haa' taqe kok' tinamit i kok' ye'aab' wilkeeb' wii' i patineel. Eh xponik chi chii' i nim ha' inchalik Egipto, xponik chi chii' i nimlaj palaw.", "48": "<pb/>Eh chupaam i raxchee' re' taqe i aj Judá xkehchaaj taqe i tinamit je' wili kib'ihnaal: Samir, Jatir, Soco.", "49": "Dana, Quiriat-sana, Debir wo' chik i rub'ihnaal inkiq'or.", "50": "Re' Anab, re' Estemoa, re' Anim.", "51": "Gosén, Holón, Gilo, junlaj chi tinamit chu'nchel, haa' taqe i kok' ye'aab' wilkeeb' wii' i patineel.", "52": "<pb/>Re' taqe haa' i tinamit Arab, Duma, Esán,", "53": "Janum, Bet-tapúa, Afeca,", "54": "Humta, Quiriat-arba, Hebrón wo' chik i b'ih inkiq'or, Sior, b'elejeeb' chi tinamit, haa' taqe kok' ye'aab' wilkeeb' wii' patineel.", "55": "<pb/>Eh haa' wo' taqe i tinamit je' wili kib'ihnaal: Maón, Carmel, Zif, Juta,", "56": "Jerzeel, Jocdeam, Zanoa,", "57": "Caín, Gabaa, Timna, lajeeb' taqe chi tinamit, haa' taqe kok' ye'aab' wilkeeb' wii' i patineel.", "58": "<pb/>Eh haa' taqe i tinamit je' wili i kib'ihnaal: Halhul, Bet-sur, Gedor,", "59": "Maarat, Bet-anot, Eltecón, waqiib' taqe chi tinamit, haa' taqe i kok' ye'aab' wilkeeb' wii' i patineel.", "60": "<pb/>Re' wo' haa' taqe tinamit je' wili kib'ihnaal: Quiriat-baal, Quiriat-jearim wo' inkiq'or reh, Rabá, re' haa' taqe i kok' ye'aab' wilkeeb' wii' patineel.", "61": "<pb/>Eh chupaam i ye'aab' chiq yuuq' xkehchaaj taqe i tinamit je' wili kib'ihnaal: Bet-arabá, Midín, Secaca,", "62": "Nibsán, re' tinamit i nelik wii' i aatz'aam, En-gadi, waqiib' taqe chi tinamit, haa' taqe i kok' ye'aab' wilkeeb' wii' patineel. Re' i xkehchaaj i riih rumaam i Judá.", "63": "<pb/>Eh re' keh ma' xkian ta reje kehteesjiik taqe i aj jebuseo wilkeeb' ar Jerusaleem. Je' re' noq re' taqe i aj jebuseo ar Jerusaleem xi kahnik chi jumpech chi kixilak i riih rumaam i Judá."}