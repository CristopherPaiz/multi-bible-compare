{"1": "<pb/><t>Q'e' ti' inakik'ulum i aj Israel inooj kisik' kitoob'jiik Egipto,</t> <t>eh inkich'ikaa' kik'ux</t> <t>chi naa kik'o'ljik ruum i k'ih laj kawáyu, i k'ih laj kareta,</t> <t>eh kuuk' kiooj chi riij taqe kawáyu ruum q'e' taqe kow.</t> <t>Ma' inkik'am ta chik i rub'eeh i wilik ruSantohiil,</t> <t>re' i qaDios i hoj, hoj aj Israel.</t> <t>Eh ma' ruuk' tee reh inkipahqaaj kitoob'jiik.</t>", "2": "<t>Re' i QaJaaw Dios wilik wo' runa'ojb'al i reh,</t> <t>nee wo' ruyeew i ti' k'axik chinaah,</t> <t>noq i ruq'or i reh chi naa rub'anam, i rub'aan wo' hoq,</t> <t>eh ma' rusutej ta chi riij i ruq'oral</t> <t>naa wo' ruye'em i ti' k'axik chinaah i yiib' wach kina'ojb'al.</t>", "3": "<t>Re' taqe i aj Egipto xa winaq wo' taqe ma' re' taa taqe Dios</t> <t>re' i kikawayu reh i q'aq'inik</t> <t>xa chikop wo' taqe ma' re' taqe uxlab'al.</t> <t>Ruum aj re' noq naa rub'aan ti' k'axik keh ruum i QaJaaw Dios</t> <t>junsachariik kiwach naa rub'aan chi je' naakiko'ljiik,</t> <t>chi je' i naa kib'aniik i ko'linik.</t>", "4": "<pb/><t>Re' i QaJaaw Dios je' wili i xuq'or weh:</t> <t>Re' hin naa nub'anam i peleto chi riij</t> <t>i nutinamiit naa taqe nuko'leem chinaah i yuuq' Sión,</t> <t>ma' awach ta neenq'atwik chi nuwach,</t> <t>je' rukab' i rub'an i kaq b'ahlam noq i ruchop i tentzun,</t> <t>ma' awach ta chik nee q'uchwik reh.</t> <t>Atoob' ta naq neenkimol kiib' i aj cha'jen tentzun,</t> <t>nee ta naq inkik'erb'eej i koq kichii' chukajiik i kaq b'ahlam</t> <t>xama' nee ta wo' i roq'taaj i rutiib'.</t>", "5": "<t>Re' hin i Dios nim wajaawriik,</t> <t>naa nutob'eem, naa wesam taqe panti' k'axik i aj Jerusaleem.</t> <t>Naa nub'anam kuuk' je' rukab' i rub'an i tz'ikin</t> <t>noq i rucha'jeej taqe i kok' rak'uun parusuuq'.</t>", "6": "<pb/><t>Hat taq aj Israel re' QaJaaw Dios iraaj wo' chik chi nee taq inasik',</t> <t>eh ti raaj taq kaat ruko'leem</t> <t>atoob' ta yohb'aal taq wach i mahk xa a'n chuwach.</t>", "7": "<t>Eh noq neemponik i q'iij chi chawunchelaal taq i hat nee naq'eb' taq chi riij ak'ux</t> <t>kinimjik taqe i tiyoox plata, oro korjinaq wii',</t> <t>re' taq i xa ayejaam taq ruuk' aq'ab' i hat xa hat wo' taq aj mahk.</t>", "8": "<t>Re' taqe i aj Asiria i naa kikanteesjiik</t> <t>ruuk' q'aslaj ch'ihch' ma' xata winaq naa rub'aniik,</t> <t>eh ruum i re' naakimolom chi elik i tinamit.</t> <t>Re' taqe i k'ijolaq naa kikojom chi q'aq'inik naakichopariik kuum i nutinamiit.</t>", "9": "<t>Eh ruum i kiyo'jiik i aj Asiria, haa' ki soldado</t> <t>naakimolom chi elik,</t> <t>naa kikanaam kahnoq itz'ihy kehtalil.</t> <t>Re' i QaJaaw Dios xuq'or chi wilik jinaj</t> <t>i horna naa ruye'em taqe wii' inixowanik kiwach i aj Jerusaleem.</t>"}