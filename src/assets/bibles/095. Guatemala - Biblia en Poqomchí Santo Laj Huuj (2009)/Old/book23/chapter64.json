{"1": "<pb/><t>Yu'naak nee ta naq inateh chee taxaaj nee ta tiqajik cho wach ak'al,</t> <t>nee ta kik'uyu'jik i yuuq' chawach.</t>", "2": "<t>Eh je' ta naq rukab' i q'aaq' noq i ruk'at, i kaq k'iix,</t> <t>noq i rutz'aab'isaj i ha'.</t> <t>Chi je' re', nee naq inkiyeew runimaal awach i ki-ixowanik awach.</t> <t>Eh re' taqe i nimaq tinamit nee naq kiyo'jiik chawach.</t>", "3": "<t>Eh noq re' hoj ma' k'achi' ta naq quy-eem</t> <t>xa a'n chaloq taqe i sahchb'al k'uxliis, xat qajik cho pan taxaaj,</t> <t>re' taqe i yuuq' xik'uyu'jik pan kiye'aab' chawach.</t>", "4": "<t>Eh ma' jank'al ta nib'irjik,</t> <t>nilarik, chi wilik ta chik jino'q Dios</t> <t>chi je' rukab' i hat chi nee ta rub'an i sahchb'al k'uxliis</t> <t>kuuk' i kiye'em kik'ux ruuk'.</t>", "5": "<t>Eh re' hat imponik taqe chawach i kib'anik</t> <t>reh i holohik laj na'ojb'al chi suq kik'ux.</t> <t>Inki a'n aha' wilik inawaaj i hat.</t> <t>Xa re' la' quuk' i hoj k'achi' aajosq'iil,</t> <t>ruum k'ahchi'kooj chi mahk,</t> <t>xa najtir wo' cho q'iij titohq'ik qaq'etwachem.</t> <t>¿Mi konee rub'an re' chi nee qoh ko'ljik?</t>", "6": "<t>Chi qunchelaal i hoj xoj qa ch'uwa'risaj qiib'</t> <t>re' korik inqa a'n noq inqaq'or</t> <t>je' rukab' i ch'uwa' wach itz'ihy.</t> <t>Eh re' i yiib' wach inqa a'n inq'eb'wik qeh,</t> <t>je' rukab' noq inq'ehb'ik i chiqiij laj xaq chee' ruum i teew,</t> <t>je' re' noq insahchik qawach i hoj.</t>", "7": "<t>Je' re' i k'achi' qak'ulum ruum ma' awach ta chik jino'q qeh inq'orik aab'ihnaal</t> <t>ni xata nqayeew qak'ux awuuk'.</t> <t>Ruum aj re' ma' qoh atoob'eej ta chik chaloq,</t> <t>eh xoj aq'eb' chi riij ak'ux ruum i qayiib' wach na'ojb'al.</t>", "8": "<t>Atoob' ta je' re' xa hat la' wo' QaJaaw yu'naak, eh xa hat wo' ehchan qeh.</t> <t>Re' hoj xa je' hoj ak'al xun chawach</t> <t>re' hat xatyej-anik reh re' wo' hat xatyej-anik qeh i hoj chi qunchelaal.</t>", "9": "<t>QaJaaw Dios, maa yeew tii chu'nchel aajosq'iil chi qanaah,</t> <t>ma' ta naq neenk'ulik cho panak'ux chi juneliik i qamahk.</t> <t>Neeta la' tiinaketelaaj qamahk ruum hoj aatinamiit.</t>", "10": "<t>Re' asantolaj tinamiit xsacharik wach,</t> <t>re' i aatinamiit Sión xkahnik chi xa je' chik rukab' i chiq yuuq'.</t> <t>Re' i Jerusaleem xkahnik chi xan tz'irik chik paam.</t>", "11": "<t>Re' i santo laj ye'aab'</t> <t>xatkiloq'ej cho wii' i qamaam qati't</t> <t>xsacharik wach ruum ruuk' q'aaq'.</t> <t>Eh chu'nchel i q'e' naq holohaq wilkeeb' ar</t> <t>xsacharik chik kiwach kuum i aj ixowaal.</t>", "12": "<t>QaJaaw Dios ¿Mi ma' nee chik i qoh ako'leej re'?</t> <t>¿Mi ma' nee chik i naaketelaaj qawach re'?</t> <t>¿Mi konaa qak'ulum nik'-oq najtiil i ti' k'axik re'?</t>"}