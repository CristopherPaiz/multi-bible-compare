{"1": "<pb/><t>Re' QaJaaw Dios je' wili i xuq'or:</t> <t>Re' taq i hat inakapaaj naa taq chi re' hin xink'ayinik reh taq aatinamiit Israel,</t> <t>re' taq aatuut noq wilik. Wila' re' hin</t> <t>¿Aha' wilik i huuj rehtalil i ch'aqb'al iib'? ¿Aha' wilkeeb' i xitowik weh?</t> <t>¿Mi ma' aweht'al taq re' chi ruum taq amahk,</t> <t>chi ruum xaq'etwachej taq awiib' chi nuwach</t> <t>xat k'amarik taq reje chi najt tinamit?</t>", "2": "<t>¿Chib'ih reet noq ma' awach ta xnimanik weh noq xink'ulik</t> <t>ma' awach taj</t> <t>i xunimaj i ruyuq'ub'jiik xnub'an?</t> <t>¿Mi ma' xnub'an ta naq taq atoob'jiik re'</t> <t>mi ma' xnub'an naq taq chawehteesjiik panti' k'axik re'?</t> <t>¿Mi ma' aweht'al taq re' hat chi xa ruuk' i jinaj chi nuq'oral inchiqik i palaw,</t> <t>eh i nusutej chi chiq yuuq' wilik wii' i nim ha'</t> <t>re' taqe kar wilkeeb' chupaam kikimik?</t>", "3": "<t>Re' hin inuq'equmb'isaj paam i taxaaj,</t> <t>eh inukanaa' chi xan tz'irik chik paam, inki Dios.</t>", "4": "<pb/><t>Re' hin, re' QaJaaw Dios inye'wik nuq'oral</t> <t>reh chi naa nuq'unem kiwach</t> <t>taqe i rub'an kiib' kik'ux.</t> <t>Rajlaal wahq'eq i ruyeew weh</t> <t>chi ib'irjik i ruq'oral,</t> <t>reh chi ruyeew weh chi naab'jik ruuk' q'unil.</t>", "5": "<t>Re' wo' hoq i QaJaaw Dios inye'wik nuna'ojb'al,</t> <t>eh re' hin i nuyeew nuk'ux chi rib'iirjiik,</t> <t>ma' xnukanaa' ta runimjiik.</t>", "6": "<t>Re' hin xnuyeew q'ab' chi xkiq'ojib'eej i nujurub', eh chi xkichuq i wusinchii'.</t> <t>Eh ma' xnukeb'aa' tee nuwach</t> <t>chikiwach i xib'ajwik weh, kichuhb'aaj i pan naq'nuwach.</t>", "7": "<t>Eh re' QaJaaw Dios inye'wik rukowiil nuk'ux,</t> <t>ruum aj re' ma' xta kiruchej inub'ajariik inki a'n</t> <t>Re' hin pa'alkiin chi korik, je' rukab' i paat ab'aj,</t> <t>weht'al chi ma' jaruuj naa nuk'uhtaam nuk'ixb'ilaal.</t>", "8": "<t>Re' hin eliik wilik wuuk' inko'linik weh,</t> <t>¿Mi wilik nee nq'orik reh chi wilik numahk?</t> <t>wila' wilik neerub'an chi nee qohooj ruuk' i q'atal q'orik.</t> <t>¿Mi wilik i neen kojwik numahk?</t> <t>wila' wilik neerub'an chi neenchalik ruq'or.</t>", "9": "<t>Re' QaJaaw Dios intoob'inik weh.</t> <t>¿Mi wilik nee ruq'or chi wilik numahk? Ma' awach taj,</t> <t>ruum re' taqe i ki-ixowanik nuwach naa rusahchiik kiwach,</t> <t>je' rukab' noq insahchik kiwach itz'ihy inhopib'ik ruum i mooh.</t>", "10": "<pb/><t>Re' taq i hat i tiyohlinik taq wach i Dios,</t> <t>i tib'anik taq reh aha' wilik</t> <t>taqe i ruq'or i raj kamanoom,</t> <t>wila' kopan q'equm taq wilkaat,</t> <t>chayeew taq ak'ux ruuk' i QaJaaw.</t> <t>Eh chawuy-eej taq chi re' reh neen ye'wik aweh i saqum.</t>", "11": "<t>Eh re' taq i hat</t> <t>je' q'aaq' taq inaluk' chi sachb'al kiwach taq aawas achaaq',</t> <t>xa re' wo' taq i hat naa rusachariik awach</t> <t>ruuk' taq inayejaa' wach rub'an.</t> <t>Re' i QaJaaw Dios naa ruye'wiik taq cha naah i ti' k'axik wili,</t> <t>eh ruum i re' naa taq akimiik.</t>"}