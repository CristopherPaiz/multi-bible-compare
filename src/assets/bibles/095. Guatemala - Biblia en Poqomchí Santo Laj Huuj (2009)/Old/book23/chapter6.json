{"1": "<pb/>Chupaam i haab' noq xkimik i Uzías, kireey i aj Judá, xwilow wach panusaq wiriik i QaJaaw Dios, chi tzunlik chinaah i runajt naah ye'aab', eh re' i runimaal i ruso' xunujisaj paam i rupaat.", "2": "Eh chinaah i QaJaaw Dios, wilkeeb' i ki'ib' chi k'achareel je' kiwii' ánjel, eh chi kiju'junaal waq taq i kixiik'. Ki'ib' i kixiik' imb'urwik reh i kiwach, ki'ib' imb'urwik reh i kooq, ki'ib' kirupinik reje wii'.", "3": "Eh kow k'ahchi' kiq'orom chikiwach chi je' wili: <pb/><t>Santo, Santo, Santo i qaDios, wilik rajaawriik,</t> <t>eh xnujik i ruloq'il chinaah chu'nchel i wach ak'al, inki taqe.</t>", "4": "<pb/>Eh noq k'achi' kiq'orom chi je' wili, re' taqe i ru puertahiil i rupaat xanoq wo' xik'uyu'jik, eh re' i rupaat i Dios xnujik chi sib'.", "5": "Eh re' hin je' b'ila' wili i xnuq'or: <pb/><t>Re' hin naa nukimiik, ruum xwilow wach ruuk' naq'nuwach i Reey,</t> <t>re' Ajaab'ees Dios xti nim rajaawriik,</t> <t>xanaah re' ch'uwa' wach kinq'orik,</t> <t>eh ayu' wilkiin chi kixilak i tinamit ch'uwa' wach kiq'orik, kinki.</t>", "6": "<pb/>Eh xrupinik cho chi nunaah, jinaj keh i k'achareel ruchopom chi lach' ch'ihch' jinaj i nah wach q'aaq' xuchop cho wach artaal,", "7": "eh xrik'saj xaq nuchii'. Eh je' wili i xuq'or weh: <pb/><t>Ruum chi xwik'saj xaq aachii' i naah wach q'aaq' wili</t> <t>xelik chu'nchel i ma' holohik taj i na a'n.</t> <t>Eh kuyuuj chik chu'nchel amahk, inki.</t>", "8": "<pb/>Eh xb'iraj i ruq'oral i QaJaaw Dios je' wili i xuq'or: <pb/>¿Awach i naa nutaq'aam, awach i naa rojiik taqareel? inki. <pb/>Eh re' i hin je' wili i xnuq'or reh: <pb/>Jaaw ayu' wilkiin i hin, kinataq'aaj i hin, kinki reh.", "9": "<pb/>Eh je' wili i xuq'or weh: <pb/>Ma' xta reet hiy cha q'or keh chi je' wili i tinamit: <pb/><t>Inab'iraj wo' naq taq xama' areq ta wo' taq chi riij, inawil wo' naq taq,</t> <t>xama' nakoj ta wo' taq rehtaal, tiko'q keh.</t>", "10": "<t>Chakoowb'isaj i kánima i tinamit re' re',</t> <t>chatz'ap i kixikin,</t> <t>chamutz' inaq' kiwach reh chi ma' nee ta nkib'iraj, eh ma' nee ta inkikoj rehtaal.</t> <t>En ni xata neenkireq chi riij,</t> <t>reh chi ma' nee ta inkiyot' i kik'ux.</t> <t>Eh re' hin ma' nee ta wo' nukuy kimahk, inki weh.</t>", "11": "<pb/>Re' hin je' wili xnuq'or: <pb/>¿Nik' najtiil naa ruk'ulariik i re' Jaaw? kinki reh. <pb/>Eh je' wili i xuq'or weh: <pb/><t>Korehtaal inkuxik rusachariik wach i kitinamiit,</t> <t>ma' jino'q chik i naa rupatiniik pankipaat,</t> <t>korehtaal kiehteesjik reje pan i kiye'aab', inki.</t>", "12": "<t>Je' re' noq re' i QaJaaw Dios korehtaal i resaj taqe reje chu'nchel i tinamit ar.</t> <t>Eh xan tz'irtz'otik chik paam i kitinamiit naa rukahniik.</t>", "13": "<t>Eh wila' kox kahnik chik k'isinoq ruqox i tinamit,</t> <t>naa wo' rusachariik kiwach.</t> <t>Noq re' chee' tuhq, eh re' i tz'inuj inyok'arik naah neenkahnik i raa',</t> <t>reh chi nee wo' chik intoxlinik.</t> <t>Je' wo' chik re' na' kikahnoq kiib' ixib'-oq i loq'laj rak'uun rixq'uun i Dios.</t>"}