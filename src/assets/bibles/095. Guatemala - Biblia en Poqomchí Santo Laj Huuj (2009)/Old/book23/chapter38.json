{"1": "<pb/>Eh chupaam q'iij re' re' xchoparik ruum i runimaal yaab'ilaal i reey Ezequías. Re' i Isaías jalal ruq'oral i Dios rak'uun i Amoz xponik ruuk', je' wili i xuq'or reh: Re' QaJaaw Dios je' wili i xuq'or aweh: Chayejaa' chib'ih jariik i naa ayejaam wach panapaat ruum naa akimiik, ma' naa ta chik ak'aachjiik, inki.", "2": "<pb/>Eh noq xrib'iraj chi je' re' i Ezequías xusutej i koq i wach, wach tz'aq, eh je' wili i xuq'or parutiij reh i QaJaaw Dios:", "3": "QaJaaw Dios, re' hin inupahqaaj otob'il aweh chi k'oloq tii cho panak'ux chi xatnunimaj chi korik ruuk' i rukorkiil wach nuk'ux. Eh xti xnub'an chu'nchel nuk'ux imponik chawach, inki, eh xasuq suq chik inoq'ik.", "4": "<pb/>Re' i QaJaaw Dios je' wo' chik wili i xuq'or reh i Isaías:", "5": "Hiy wo' chik ruuk' i Ezequías, je' wili i cha q'or reh: Re' i QaJaaw Dios je' wili i xuq'or aweh: Re' hin, hin ruDios i xikin aamaam David, xb'iraj chik i aatiij xwilow chik i riis naq'awach, ruum aj re' ko ho'lajuuj chik haab' naa nutiqim rooq aak'achariik.", "6": "Re' hin naa nuko'liniik aweh, eh re' hin naa nuko'liniik reh i tinamit Jerusaleem pan q'ab' i kireey i aj Asiria, inki Dios.<f>[1]</f>", "7": "", "8": "", "9": "", "10": "", "11": "", "12": "", "13": "", "14": "", "15": "", "16": "", "17": "", "18": "", "19": "", "20": "", "21": "Re' Isaías je' wili xuq'or: Chake'j taq wach i higo nee taq inakoj chuwach i ru q'aah i Ezequías neenk'achjik, inki.", "22": "Eh re' Ezequías xupahqaaj reh i Isaías chi je' wili: ¿Chib'ih rehtalil neenwilow chi naa nujohtiik parupaat i nuDios? inki. Re' i wili i rehtalil naa ruye'em i QaJaaw Dios, reh chi naa anab'eem, chi naa rub'anam aha' wilik i xuq'or. Re' QaJaaw Dios hoob' ora naa rusutem chi riij i q'iij. Ar naa ruk'utiniik chupaam i ilb'al ru ora i Acaz re' i rupaj wii' i ru ora ruuk' i q'iij, inki Isaías. Eh je' wo' re' i xk'ularik re' hoob' ora wo' sutinik chi riij. Eh xk'utinik chupaam i ilb'al ru ora i Acaz, chi re' q'iij xsutinik chi riij. <pb/>Eh noq xk'achjik ruuk' i ruyab'ilaal i Ezequías kireey i aj Judá xutz'ihb'aaj taqe q'orik wili ye'b'al ruloq'il i QaJaaw Dios. <pb/><t>Re' hin je' wili i xnuq'or:</t> <t>Kopan yehjaal i nuk'achariik wilkiin, noq naawojiik muhqoq pan kiye'aab' i kamnaq.</t> <t>Eh ma' naa ta nub'anam rusuqkiil i ruqox i nuk'achariik, kinki.</t> <t>Re' hin xnukapaaj chi ma' naa ta chik wilom,</t> <t>wach i ruloq'il i QaJaaw Dios ayu',</t> <t>eh chi ma' naa ta chik wilom kiwach</t> <t>i k'achareel ayu' wach ak'al.</t> <t>Re' hin xnukapaaj chi xresaj chik i nuk'achariik i QaJaaw Dios.</t> <t>Je' rukab' noq inehteesjik reje i ki-itz'ihy naah paat i aj cha'jen tentzun,</t> <t>je' rukab' noq inyok'arik i keem,</t> <t>ruum xa chi q'iij chi aq'ab' naq</t> <t>chik wilkiin panti' k'axik ruum i yab'ilaal.</t> <t>Re' hin kinik'ik aq'ab' chi oq'ik ruum i ti' k'axik, ma' kiwirik ta ruum.</t> <t>Je' cho kaq b'ahlam k'ahchi' rupaxiniik reh i nub'aqil noq inwik'raaj.</t> <t>Eh chi q'iij chi aq'ab' kinik'ik chi ti'.</t> <t>Eh xama' nukuy ta chik i q'orik, xa je' chik kinoq'ik kok' siq'jil tz'ikin,</t> <t>xa je' chik kinoq'ik i paloma.</t> <t>Xa ma' nukuy ta chik johtoq i tz'eht pan taxaaj:</t> <t>QaJaaw Dios q'e' ti' wilkiin kinatoob'eej tii.</t> <t>¿Chib'ih ta wo' chik i naa nuq'orom i hin,</t> <t>ruum re' wo' i QaJaaw Dios xye'wik i ti' k'axik wili?</t> <t>Re' hin naa nuwihiik pan chaq'lamiil chupaam i nuk'achariik</t> <t>ruum i ruti'kiil i wánima.</t> <t>QaJaaw Dios re' hat inatob'eej taqe i winaq ruum i re' inwihik kik'achariik.</t> <t>QaJaaw Dios re' hin weht'al chi nee kinatoob'eej</t> <t>ruuk' i re' nee kinak'achrisaj neen wihik nuk'achariik.</t> <t>Yu'naak re' naq i ruti'kiil nuk'ux</t> <t>xasutej chi rusuqkiil k'uxliis.</t> <t>Re' hat xako'leej chik riij i nuk'achariik</t> <t>xinawesaj chik pankimik,</t> <t>ruum xakuy chik chu'nchel i numahk.</t> <t>Re' i wilkeeb' chik pankijuul ma' nee ta chik tikiloq'ej,</t> <t>je' wo' taqe i kamnaq.</t> <t>Re' taqe i kiooj panjul</t> <t>ma' nee ta chik inkuy-eej i rukorkiil wach ak'ux.</t> <t>Xa re' wo' taqe i kok'achalkeeb' neenkian alooq'jiik</t> <t>je' rukab' i k'ahchi' kiin hin yu'naak.</t> <t>Re' taqe i tuutb'ees ajaab'ees inkiq'or reh</t> <t>i kak'uun kixq'uun i rukorkiil wach ak'ux.</t> <t>Re' i QaJaaw Dios inko'linik weh,</t> <t>ruum aj re' naa qaq'ojem i qa arpa</t> <t>naaqatz'uyem wach i QaJaaw Dios parupaat</t> <t>nik' chik najtiil i qak'achariik ayu' wach ak'al, inki Ezequías.</t>"}