{"1": "<pb/>Xq'orarik chi naa ruchaliik i ti' k'axik chinaah i tinamit Egipto, <pb/><t>je' wili xq'orarik keh:</t> <t>Chab'iraj taq, re' i QaJaaw Dios chinaah i suutz' kow i rub'an naa ruponiik taq cha naah,</t> <t>eh naa ruk'uyu'sam pan kiye'aab' taqe i tiyoox ar Egipto.</t> <t>Re' taq i hat aj Egipto naa taq ayo'jiik chuwach.</t>", "2": "<t>Re' hin naa nuye'em q'ab'</t> <t>chi k'ul naa kipletoheem kiib' i aj Egipto.</t> <t>Eh k'ul naa kipletoheem kiib' xa kas kichaaq' kiib'.</t> <t>Eh re' i ju'jun seht chi tinamit k'ul naa kipletoheem kiib',</t> <t>je' wo' taqe i reey.</t>", "3": "<t>Re' hin naa nuyojom i kina'ojb'al taqe i aj Egipto, naa nuyojom wach i kiyejaam wach.</t> <t>Eh re' keh naa kipahqaam i koq reh i kitiyoox chihreet inkik'ul,</t> <t>je' wo' keh i aj war, keh i aj q'iij,</t> <t>reh i kánjel kit'iosil taqe kamnaq.</t>", "4": "<t>Re' hin naa nuq'asam pan q'ab'</t> <t>josq'laj aj taaq'oom i tinamit Egipto.</t> <t>Eh naa nuq'asam pan q'ab' i reey kow intaaq'anik, inki,</t> <t>i QaJaaw Dios nim rajaawriik.</t>", "5": "<pb/><t>Eh re' i ruha'iil i palaw naa ruchiqiik,</t> <t>naa wo' ruchiqiik chu'nchel i nim ha' wilkeeb' ar.</t>", "6": "<t>Re' taqe i rooq ha' wilkeeb' Egipto, naakichiqiik,</t> <t>eh naakichuhb'iik. Eh re' taqe i kaxlan-aaj,</t> <t>taqe i kowlaj k'im naakichiqiik.</t>", "7": "<t>Chu'nchel i ch'ahn</t> <t>wilkeeb' chi chii' i nim ha' Nilo naa rukuxiik kichiqiik.</t> <t>Naa wo' rukuxiik kichiqiik chu'nchel i tik</t> <t>wilkeeb' chi chii' i nim ha' re' re'.</t>", "8": "<t>Eh re' taqe aj karineel chupaam i ha' re' re', naa koq'iim, naa rutib'iik</t> <t>kik'ux, ruum ma' naa ta chik kikutum qohoq i kiya'l chopb'al kar,</t> <t>je' wo' hoq i kiloklok naah ch'ihch' chopb'al kar ruum naa ruchiqiik i ha' re' re'.</t>", "9": "<pb/><t>Re' taqe i kiyej-anik i holohaq itz'ihy, taqe i kikemwik reh itz'ihy,</t> <t>naa rutiib'iik kik'ux.</t>", "10": "<t>Eh chu'nchel i kikemwik i itz'ihy naa ruyojiik kik'ux,</t> <t>je' wo' chu'nchel i aj karineel.</t>", "11": "<pb/><t>Xti korik chi re' taqe i k'amal kib'eeh i aj Zoán, ma' xta kina'ojb'al.</t> <t>Re' i kikojwik runa'ojb'al i reey Egipto yiib' wach i kina'ojb'al.</t> <t>Eh ¿Chib'ih reet noq inkiq'or i koq reh i reey ar Egipto chi je' wili?</t> <t>Re' hoj, hoj kiih kimaam i wilik kina'ojb'al,</t> <t>hoj kiih kimaam i najtir reey, inki taqe.</t>", "12": "<t>Eh ¿Aha' wilik taqe i kikojwik na'ojb'al inaq'or?</t> <t>wila' korik chi wilik kina'ojb'al</t> <t>neerub'an chi nee kichalik yu'naak</t> <t>eh neenkiq'or aweh chib'ih jariik i ti' k'axik</t> <t>naa ruchaliik chikinaah aatinamiit Egipto.</t>", "13": "<t>Re' taqe i k'amal kib'eeh aj Zoán sahcheel i kina'ojb'al,</t> <t>je' wo' taqe i k'amal kib'eeh aj Menfis.</t> <t>Chu'nchel i k'amal b'eeh wilik pan kitinamiit xkiyeew kiib' chi jot'arik,</t> <t>eh xkiyeew chi jot'arik i tinamit Egipto.</t>", "14": "<t>Re' i QaJaaw Dios xusach i kina'ojb'al,</t> <t>reh chi ma' holohik ta naa kib'aniik.</t> <t>Eh re' taqe i aj Egipto ma' nelik ta korik inki a'n</t> <t>ruum je' taqe rukab' i xohk'reel i ruxab'ej riib', eh k'ulchel inooj.</t>", "15": "<t>Re' tinamit Egipto ma' awach ta naa ruko'liniik reh</t> <t>ni xata wilik rajaawriik, ni xata ma' chih rajaawriik,</t> <t>ni xata re' ipak', i kalaab'.</t>", "16": "<pb/>Eh chupaam i q'iij re' re', naa kikahniik i aj Egipto chi xa je' chik taqe ixoq, xakib'arb'otik chik ruum kiyo'jiik. Re' keh naa kiyo'jiik noq naakilom chi naa ruye'em chikinaah i rujosq'iil i QaJaaw Dios nim rajaawriik.", "17": "Eh re' taqe i aj Egipto ma' k'isiin ta naa kiyo'jiik chikiwach i aj Judá. Noq naa kib'iram rib'iral i ti' k'axik yej-amaj cho wach chi naa ruye'ariik chikinaah ruum i QaJaaw Dios.", "18": "Eh chupaam i q'iij re' re', ho'oob' taqe i tinamit naa kichaliik Egipto, eh naakiq'orik pan kiq'oral i aj Canaán. Eh naa kiq'orom xti korik chi naa kiloq'em i QaJaaw Dios nim rajaawriik. Eh jinaj keh i tinamit re' re' i Herez naa rubíhnaam.", "19": "<pb/>Eh chupaam i q'iij re' re' naa ruwihiik jinaj ru artaal i QaJaaw Dios ar Egipto. Eh chupaam reje i k'ula't reh i rutinamiit naa ruwihiik jinaj inajt naah ab'aj loq'oomb'al reh i QaJaaw Dios.", "20": "Re' taqe i re' naa rukahniik chi rehtalil chi re' i QaJaaw Dios naa ruwihiik ar Egipto. Noq re' taqe i tinamit naa kipahqaam i rotob'il ruum i ti' k'axik, naa wo' kib'irjiik. Re' i QaJaaw Dios naa rutaq'aam chaloq jinaj i naa resaniik keh pan i ti' k'axik.", "21": "Re' i QaJaaw Dios naa ruk'uhtaam i rotob'il kuuk' i aj Egipto, eh naakinimam chi wilik i Dios naa kik'atam kimayiij chuwach, eh naa kiloq'em. Re' i naa kiq'orom reh chi naa kianam, naa wo' kianam.", "22": "Re' QaJaaw Dios naa rik'sam taqe chi ti' i aj Egipto, eh naa wo' chik resam taqe chupaam. Eh re' keh naakinimam i QaJaaw Dios, naa rib'iram taqe, naa resam taqe chupaam i ti' k'axik.", "23": "<pb/>Eh jinaj i b'eeh naa reliik chaloq Egipto naa ruponiik ar Asiria. Re' taqe aj Egipto naakiponiik ar Asiria, eh re' taqe i aj Asiria naakiponiik ar Egipto. Eh naa kianam jinaj wach kik'ux, pankomonil naa kiloq'em i QaJaaw Dios.", "24": "<pb/>Eh chupaam i q'iij re' re', naa rub'anam jinaj kiwach i ixib' chi tinamit. Re' Israel, re' Egipto, re' Asiria, kuum i keh naakik'ulum i rotob'il i Dios i tinamit wach ak'al.", "25": "Noq naakikuxeesjiik ruum i QaJaaw Dios nim rajaawriik je' wili i naa ruq'orom: Re' hin naa nukuxisam i nutinamiit Egipto, naa nukuxisam i Asiria, re' i nuyejaam chaloq, je' wo' hoq i Israel re' i xa nutinamiit wo' chaloq, inko'q."}