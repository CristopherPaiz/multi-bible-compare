{"1": "<pb/><t>Re' taq i hat q'e' taq ti' i naa ak'ulum</t> <t>i wilkaat taq chupaam i tinamit wilkeeb' wii' utz'</t> <t>chi chii' taqe i nim ha' ar Etiopía</t>", "2": "<t>Re' taq i hat inataq'aaj taq</t> <t>i awaj taqareel nah taq palaw, nah taq nim ha'</t> <t>chupaam taqe barco kowlaj k'im korjinaq wii'.</t> <t>Xa kow chik inki a'n noq kichalik taqe aj taqareel,</t> <t>eh yu'naak nee wo' chik kisutinik reje chupaam i kitinamiit</t> <t>i q'e' kow kiib', q'e' holohaq taqe.</t> <t>Eh inyohljik kiwach kuum taqe i sutimaj kiij chi ha'.</t>", "3": "<t>Je' re' noq chawunchelaal taq</t> <t>i hat wilkaat taq wach ak'al</t> <t>koruman chi naa taq ajosam</t> <t>jinaj i rehtalil chinaah i yuuq'.</t> <t>Chawilow taq,</t> <t>noq naa ruxuljiik chee tuun chab'iraj taq.</t>", "4": "<pb/><t>Re' i QaJaaw Dios je' wili i xuq'or:</t> <t>Re' hin ayu' pan taxaaj chupaam i nuye'aab',</t> <t>naa wilom chib'ih i naa kianam i tinamit,</t> <t>je' rukab' noq insihq'inik i q'iij noq kore' xukohlaaj i jab'.</t> <t>Eh je' rukab' noq inchalik i mus jab' noq kore' xkuxik i jach.</t>", "5": "<t>Eh noq i rutoq'aa' ixmak'inik i uuva korehtaal inq'aanb'ik i wach.</t> <t>Eh noq komajaa' i rutoq'aa' wachinik</t> <t>inyok'arik iloq i chiqiij chi xilak i q'ab'.</t> <t>Je' re' i naa taq ak'ulum i hat,</t> <t>hat taq aj Etiopía noq naa kisacham taq awach.</t>", "6": "<t>Eh re' taqe i kiti'jolal i aj ixowaal,</t> <t>xa aha' naa rukahniik chi kutlik wataq yuuq',</t> <t>eh re' taqe i k'uch naa ruk'uxwiik keh,</t> <t>ruch'ihil taqe i josq'laj chikop,</t> <t>re' taqe i chikop re' re',</t> <t>ar naa kik'sam i siq'jil, iq'ilej q'iij.</t>", "7": "<pb/><t>Eh chupaam i q'iij re' re', naa kik'amam chaloq i kimayiij</t> <t>chuwach i QaJaaw Dios</t> <t>taqe i tinamit nimaq kooq, eh q'e' holohaq taqe. Eh q'e' kow kiib',</t> <t>inyohljik kiwach kuum taqe i tinamit kotimaj kiij chi ha'.</t> <t>Re' i kimayiij naa kik'amam cho chinaah i yuuq' Sión,</t> <t>re' inlooq'jik wii' i QaJaaw Dios.</t>"}