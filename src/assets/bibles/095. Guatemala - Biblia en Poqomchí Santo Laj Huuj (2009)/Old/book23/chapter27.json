{"1": "<pb/><t>Eh chupaam i q'iij re' re', re' i QaJaaw Dios</t> <t>ruuk' nimlaj ch'ihch' xiik' naah q'asiil</t> <t>naa rukansam taqe aj ixowaal,</t> <t>i je' kikab' i qamaan k'ap, je' wo' hoq</t> <t>qamaan k'ap, i je' josq'laj aaq'. Eh je' wo' hoq i je' qamaam</t> <t>josq'laj chikop wilik pam palaw.</t>", "2": "<t>Eh je' wili i naa ruq'orom i Dios:</t> <t>Re' taq i hat aj Israel cha tz'uyej taq wach aatinamiit,</t> <t>re' i je' taqe suq laj uuva.</t>", "3": "<t>Re' hin i Dios, hin naa nucha'jiniik keh</t> <t>chi q'iij chi aq'ab',</t> <t>reh chi ma' xta naakik'ulum</t> <t>je' naa nukojom kiha'iil je' rukab' imb'aan reh i tik.</t>", "4": "<t>Re' hin naa wesam i nujosq'iil chikinaah.</t> <t>Eh wila' wilik i xi chalik chub'aan i ti' k'axik keh</t> <t>jumehq'iil neenusach kiwach</t> <t>je' rukab' noq ink'ahtik i k'iix, noq ink'ahtik i ch'ahn.</t>", "5": "<t>Eh ¿Mi wilik re' i ki-ixowanik wach i nutinamiit</t> <t>inkaaj chi naa nuko'leem taqe i ruk'ul naq chi nee kinkisik'?</t> <t>eh nee naq kiokik wuuk' panotob'il, inki i Dios.</t>", "6": "<pb/><t>Eh chupaam i q'iij re' re' naa ruk'amam wach i kik'achariik i aj Israel,</t> <t>naa wo' chik ruwihiik kitoxl kixmak'al,</t> <t>korehtaal inkinujisaj i wach ak'al ruuk' i kak'uun kixq'uun.</t>", "7": "<t>Re' QaJaaw Dios ma' xuyeew</t> <t>ta taqe chutojariik i kimahk i aj Israel,</t> <t>je' rukab' xub'an keh inixowanik kiwach.</t> <t>Eh ma' xukansaj ta wo' taqe i aj Israel je' rukab' i xb'aan kekeh.</t>", "8": "<t>Eh xa re' wo' noq xuyeew taqe chutojariik i kimahk</t> <t>noq xi k'amarik reje pan tokoom tinamit.</t> <t>Eh xa junhuup i xub'an reje keh</t> <t>je' rukab' i rub'an i teew inchalik parelb'aal q'iij.</t>", "9": "<t>Re' QaJaaw Dios naa rukuyum</t> <t>i kimahk taqe i riih rumaam i Jacob,</t> <t>wila' kisachib'eej wach chu'nchel</t> <t>i kiartaal inkiloq'ej wii' taqe tiyoox.</t> <t>Eh wila' xkesaj chu'nchel i tiyoox Asera,</t> <t>eh wix kituhb'aaj chu'nchel ab'aj</t> <t>inkik'at wii' i kimayiij</t> <t>chuwach taqe i tiyoox.</t>", "10": "<pb/><t>Re' i tinamit kow naq riib'</t> <t>naa rukahniik chi ma' xta chik kamaj,</t> <t>Eh naa rukahniik chi je' rukab' i ye'aab' chiq yuuq',</t> <t>Eh xa wakax chik i naa kianam kiwa' chuwach,</t> <t>re' chik taqe i xaq i q'ab' i chee' naa kik'uxum ar, naakokiik chi hi'lik chi ri'sil.</t>", "11": "<t>Re' taqe i q'ab' i chee' kiq'ehb'ik chaloq i kichiqiik,</t> <t>eh re' taqe ixoq inkisik' chi kisii'.</t> <t>Je' wo' re' i naakik'ulum i ma' xta kina'ojb'al.</t> <t>Ruum aj re', re' i QaJaaw Dios</t> <t>xtz'uhkrisanik cho keh, ma' naa ta rub'anam otob'il keh,</t> <t>eh ni xata naa ruketeljiik kiwach.</t>", "12": "<pb/><t>Eh chupaam i q'iij re' re', re' i QaJaaw Dios naa rumolom kiwach i rutinamiit.</t> <t>Ar naa rutoq'aam chaloq i wilik wii' nim ha' Éufrates,</t> <t>korehtaal imponik chi chii' i nim ha' Egipto.</t> <t>Re' taqe i aj Israel naa rumolariik kiwach chi kiju'junaal</t>", "13": "<t>Eh chupaam q'iij re' re',</t> <t>kow naa ruxuljiik chaloq i tuun.</t> <t>Eh re' taqe i rutinamiit i Dios k'amooj taqe reje Asiria,</t> <t>je' wo' taqe i k'amooj reje Egipto</t> <t>naakichaliik chi loq'oonjiik i QaJaaw Dios</t> <t>chinaah i yuuq' Sión, re' i wilik ar Jerusaleem.</t>"}