{"1": "<pb/>Re' taqe wili xq'orarik chi riij i tinamit Moab: <pb/><t>Xti korik noq re' i tinamit Ar rub'ihnaal,</t> <t>i tinamit Qir wilkeeb' ar i Moab,</t> <t>xa ruuk' i jinaj aq'ab' naa rusahchiik kiwach.</t> <t>Eh ma' jino'q chik i naa rukahniik ar</t>", "2": "<t>Eh re' taqe i aj Dibón,</t> <t>naa koq'iim</t> <t>chuwach i artaal wilik chinaah i yuuq'.</t> <t>Eh re' taqe i aj Moab,</t> <t>naa koq'iim chi riij i tinamit Nebo, i tinamit Medeba.</t> <t>Eh naa kijoyom i rismaal kinaah, i kusinchii'.</t>", "3": "<t>Eh naa kikojom i q'as wach itz'ihy chikiij,</t> <t>noq naakeliik pantaq b'eeh</t> <t>naa kojiik chi oq'ik pantaq k'aayb'al naakik'erem kichii'</t> <t>ruum i ruti'kiil kik'ux chinaah taqe paat.</t>", "4": "<t>Re' taqe i aj Hesbón, aj Eleale naakik'erem kichii',</t> <t>eh ko ar Jahaza naa rib'irjiik chaloq.</t> <t>Ruum i re' naa kiyo'jiik naa ruyojiik kik'ux</t> <t>taqe i ki soldado i aj Moab.</t>", "5": "<t>Re' hin ti' inwik'raaj taqe i aj Moab,</t> <t>ruum naakimolom chi elik ko Zoar,</t> <t>eh ko Eglat-selisiya naakiponiik.</t> <t>Eh suq kioq'ik noq naakijohtiik chinaah i yuuq' Luhit.</t> <t>Kow naakik'erem kichii' chi oq'ik,</t> <t>noq naa kojiik k'oloq</t> <t>chupaam i ye'aab' Horonaim.</t>", "6": "<t>Re' taqe i jul ha' ar Nimrim</t> <t>naakichiqiik.</t> <t>Naa ruchiqiik taqe k'im, chu'nchel i tik,</t> <t>taqe i chee' k'ahaam,</t> <t>ma' jino'q chik i xaq naa rukahniik chi rax.</t>", "7": "<t>Je' re' noq re' i chib'ih keh kimolom wach i b'ehoom,</t> <t>naa kik'amam reje chikiij</t> <t>kochi juntar i nim ha' Sauce rub'ihnaal.</t>", "8": "<t>Ruum chupaam i tinamit Moab</t> <t>aha' ta chik ma' naa rib'irjiik i oq'ik.</t> <t>Eh naa rib'irjiik Eglaim,</t> <t>naa rib'irjiik pan tinamit Beer-elim.</t>", "9": "<t>Eh re' taqe i ha' ar Dimón naa rusutiniik chi kik'.</t> <t>Re' hin koxiik naah i ti' k'axik naa nuye'em chikinaah i aj Moab.</t> <t>Eh re' taqe i ma' naa ta kikanteesjiik kuum aj ixowaal,</t> <t>kaq b'ahlam naa ruk'uxwiik keh.</t>"}