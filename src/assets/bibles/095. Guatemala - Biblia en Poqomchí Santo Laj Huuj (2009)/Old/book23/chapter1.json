{"1": "<pb/>Re' hin Isaías hin rak'uun i Amoz xk'uhtjik weh panusaq wiriik ruum i Dios chib'ih i naakik'ulum i aj Judá, i aj Jerusaleem. Re' noq xk'uhtjik cho weh i re', re' noq xi-ik'ik cho chi reyil ar Judá i Uzías, Jotam, Acaz, i Ezequías.", "2": "<pb/><t>Chab'iraj i hat taxaaj, je' wo' hat wach ak'al,</t> <t>re' QaJaaw Dios je' wili i xuq'or:</t> <t>Re' hin xnuk'isaj taqe i wak'uun wixq'uun korehtaal xi k'ihaaxb'ik,</t> <t>eh re' keh xkikanaa' nunimjiik.</t>", "3": "<t>Re' i b'ooyax reh, reht'al wach i rukoo',</t> <t>eh re' i b'uurux reht'al aha' inketarik.</t> <t>Eh re' i nutinamiit Israel reh ma' nkiyeew ta wajaawriik i hin,</t> <t>ma' nkireq ta chi riij.</t>", "4": "<pb/><t>Q'e' ti' taq i naa ak'ulum i hat tinamit aj mahk,</t> <t>xa re' i yiib' wach na'ojb'al taq i na a'n.</t> <t>Hat taq kak'uun kixq'uun chaloq i yiib' wach kina'ojb'al.</t> <t>Xinaq'eb' taq chi riij ak'ux i hin,</t> <t>hin taq aaWaJaaw aaDios wilik nuSantohiil,</t> <t>xajosaj taq wach i nujosq'iil.</t>", "5": "<t>¿Chib'ih reet noq ma' tinimanik ta taq?</t> <t>¿Mi konawaaj taq re' chi naa rub'aan ti' k'axik taq aweh?</t> <t>Xanaah re' ti' taq chik wilik awánima,</t> <t>je' wo' chu'nchel taq ati'jolal.</t>", "6": "<t>Xelik taq chaloq koju' aawooq, eh koxponik taq yejal anaah,</t> <t>ma' xta chik taq awotob'il,</t> <t>je' naa hopeel, je' naa sipjinaq,</t> <t>je' naa tolin q'aah, ma' awach ta taq iniq'omanik</t> <t>aweh inkojwik aseite chuwach.</t>", "7": "<t>Re' taq aatinamiit xkahnik</t> <t>chi ma' xta chik i wilik chupaam,</t> <t>k'ahchi' ruk'ahtiik.</t> <t>Eh re' taqe i tokoom tinamit panaq'awach taq inkik'ux i wach atik,</t> <t>re' taq aaye'aab' xkahnik chi ma' xta chik wilik chupaam.</t>", "8": "<t>Eh ach wo' re' i tinamit Sión xkahnik chi ma' xta xuk'ul,</t> <t>atoob' ta sutimaj riij kuum i nixowanik wach.</t> <t>Ach wo' re' reh xkahnik chi je' rukab' i perpat</t> <t>cha'jalb'al reh i uuva, cha'jalb'al reh i melon.</t>", "9": "<t>Eh wita ma' xukanaa' chik kiib' ixib'-oq</t> <t>i qatinamiit i QaJaaw Dios nim rajaawriik,</t> <t>najtir naq chik insahchik qawach.</t> <t>Je' rukab' noq xsacharik cho kiwach taqe i aj Sodoma, taqe i aj Gomorra.</t>", "10": "<t>Re' taq i hat k'amal kib'eeh i aj Jerusaleem i je' taq akab' i aj Sodoma, i aj Gomorra.</t> <t>Chab'iraj taq i ruq'or aweh i QaJaaw Dios,</t> <t>chab'iraj wo' taq i ruk'uhb'aal.</t>", "11": "<t>Re' QaJaaw Dios je' wili i xuq'or:</t> <t>Re' hin ma' xta kamaj weh i ma' k'isa mayiij i nak'am taq cho chi nuwach,</t> <t>xinq'uhtik chik reh i k'atoj imas tentzun, i kixeb'ohiil i q'ina' laj chikop.</t> <t>Eh ma' nwaaj ta chik chi nee taq i nayeew chi amayiij i rukik'eel b'oyax,</t> <t>i rukik'eel tentzun, i rukik'eel imas kaprax.</t>", "12": "<t>¿Awach taq inq'orik aweh chi nchalik taq ayeew chi amayiij chi nuwach taqe re'?</t> <t>¿Chib'ih reet noq inchalik taq ach'uwarisaj paam i nupaat ruum taqe re'?</t>", "13": "<t>Re' hin ma' nwaaj ta chik chi nee taq i nak'am</t> <t>chaloq i mayiij chi nuwach xama' xta nokik wii'.</t> <t>Re' i rusib'eel i insensia ma' suq ta i rub'an weh.</t> <t>Re' runinq'ijiik i ak' poh, i hi'limb'al q'iij,</t> <t>ruch'ihil i moloj iib' taq i na a'n,</t> <t>ma' imponik ta chi nuwach.</t>", "14": "<t>Re' hin ma' nwaaj ta wach i runinq'ijiik i ak' poh,</t> <t>i moloj taq awiib' i na a'n.</t> <t>Re' taqe re' ma' suq ta i rub'an weh,</t> <t>xama' nukuy ta chik taqe i yiib' wach na'ojb'al</t> <t>taq i na a'n re' re'.</t>", "15": "<t>Eh noq nee taq inajosaj chaa q'ab' chub'anariik taq atiij,</t> <t>re' hin xama' nee ta wo' taq ti wilow qohoq.</t> <t>Atoob' ta ma' k'isatiij taq i neena a'n.</t> <t>Xa ma' naa ta wo' taq kaat b'iram,</t> <t>ruum ma' k'isiin taq aawas achaaq' akansam.</t>", "16": "<t>Chasaqb'isaj taq wach awánima,</t> <t>cha kanaa' taq chi ma' xta chik ruch'uwa'iil wach,</t> <t>reh chi ma' nee ta chik taq i na a'n i yiib' wach na'ojb'al.</t>", "17": "<t>Chatijej taq rub'aan i holohik,</t> <t>re' taq cha a'n i ruk'ul chi b'anarik.</t> <t>Eh chawunej taq i chib'ih aweh taqe i neb'aa',</t> <t>korik-oq taq wach ak'ux kuuk' i ma' xta kituut kajaaw,</t> <t>chatoob'eej taqe kamnaq kib'ahiil, inki.</t>", "18": "<pb/><t>Eh re' QaJaaw Dios je' wili i xuq'or:</t> <t>Kim taq wuuk' chi jumehq'iil, qayejaa' taq wach aak'axkiil.</t> <t>Atoob' ta xa ch'uwa' taq chik wach awánima ruum amahk,</t> <t>re' hin neenukanaa' chi xa je' chik saqpotz'ik laj suutz', atoob' taxiik'naah kaqiil,</t> <t>re' hin neenukanaa' chi xa je' chik saq laj nooq'.</t>", "19": "<t>Wila' xanimaj taq i nuq'or,</t> <t>naa taq a'nam rusuqkiil i kiwach i tik i nelik wach ak'al.</t>", "20": "<t>Eh raaj wila' ma' xanimaj taq,</t> <t>naa taq kaat kikansam</t> <t>ruuk' q'aslaj ch'ihch' i ki-ixowanik taq awach, inki i Dios.</t>", "21": "<t>Re' taq i hat pampeet korik naq taq wach ak'ux, re' naq holohik,</t> <t>i ruk'ul chi b'anarik taq i na a'n.</t> <t>Eh yu'naak xat sutinik taq chi je' akab' taqe ixoq inkik'ayej kiib',</t> <t>eh xa re' taq chik i kaansanik i na a'n.</t>", "22": "<t>Eh je' naq taq akab' i plata, yu'naak je' taq chik akab' i sohk',</t> <t>eh je' naq taq akab' holohik laj riis uuva,</t> <t>eh yu'naak je' taq chik akab' i riis uuva xilakimaj ruuk' jot'ik.</t>", "23": "<t>Re' taqe i wilkeeb' chi taaq'anik taq cha naah, ma' kinimanik taj,</t> <t>inki a'n jinaj kiwach kuuk' i ajileq',</t> <t>eh inkik'ayej kiib'.</t> <t>Eh inkaaj chi wilik i naa rusijiik keh,</t> <t>ma' kitob'eej taj i ma' xta kituut kajaaw,</t> <t>je' wo' taqe ixoq kamnaq kib'ahiil.</t>", "24": "<t>Re' i QaJaaw Dios nim rajaawriik,</t> <t>chinaah i tinamit Israel, je' wili i ruq'or: Manlik taq i xa a'n weh</t> <t>Re' hin naa taq nuye'em i nujosq'iil cha naah taq i hat i ti ixowanik nuwach,</t> <t>naa nuq'ajam taq wach aweh i xa a'n taq weh.</t>", "25": "<t>Re' hin naa nuq'atam i q'orik taq cha naah,</t> <t>naa wesam i ruch'uwa'iil taq awach,</t> <t>je' rukab' noq i nelik i ruch'uwa'iil wach i plata.</t>", "26": "<t>Re' hin naa wo' chik nupab'aam taqe i q'atal q'orik,</t> <t>je' rukab' i pampeet, je' wo' taqe i kojol na'ojb'al, je' rukab' i najtir.</t> <t>Eh je' wili i naa ruq'orariik taq chawiij:</t> <t>Re' i tinamit re' re' korik wach kik'ux, eh holohik i kina'ojb'al, inko'q taqe.</t>", "27": "<t>Eh ruum chi re' hin korik wach nuk'ux, naa nuko'leem taqe i aj Sión,</t> <t>naa wesam taqe panti' k'axik, naa wo' chik kiin kinimam.</t>", "28": "<t>Re' taqe i ma' naa ta kinimaniik weh, re' taqe i aj mahk naa nusacham kiwach,</t> <t>eh re' taqe i naa kiinkiq'eb'em chi riij kik'ux, naa wo' kikimiik.</t>", "29": "<t>Re' taq i hat naa taq ak'ixiik noq naa taq awilom wach taqe i chee' tz'inuj,</t> <t>taqe i ye'aab' inatik taq wii' aawuhtz'uub',</t> <t>re' imponik taq chawach, re' naq inaloq'ej taq wii' i tiyoox.</t>", "30": "<t>Eh re' taq i hat, naa taq akahniik chi je' taq akab' i tz'inuj noq inchiqik i xaq.</t> <t>Eh chi je' taq akab' i uhtz'ub' ma' inkojarik ta ruha'iil.</t>", "31": "<t>Eh re' i kow riib' je' rukab' i k'im,</t> <t>re' taqe i yiib' wach i rub'an je' rukab' i ruk'oxb' q'aaq',</t> <t>eh ruuk' i re' junk'ahtiik taqe wach q'aaq',</t> <t>re' q'aaq' ma' jaruuj chik naa ruchuhpiik, inki i Dios.</t>"}