{"1": "<pb/><t>Re' i QaJaaw Dios je' wili i xuq'or:</t> <t>Re' taq i hat, re' korik, re' holohik taq cha a'n,</t> <t>ruum re' hin naa taq kaat</t> <t>nuko'leem chi jumehq'iil.</t> <t>Eh naa nuk'uhtaam i rukorkiil wach nuk'ux.</t>", "2": "<t>Atoob' reh awach i ruk'am naah</t> <t>taqe i ruq'or i nuk'uhb'aal, eh i rub'an chi korik i ruq'or.</t> <t>Eh rumol i hi'limb'al q'iij i ruyeew ruloq'il,</t> <t>eh ma' xtaj i yiib' wach i rub'an, inki.</t>", "3": "<t>Wila' re' i tokoom tinamit neerusik'</t> <t>i QaJaaw Dios maa ruq'or chi je' wili:</t> <t>Re' hin ma' nee ta kiruk'ul chi xilak i rutinamiit i QaJaaw Dios.</t> <t>Eh re' kapuun maa ruq'or chi je' wili:</t> <t>Re' hin xa je' nukab' i chiq chee'.</t>", "4": "<t>Ruum re' i QaJaaw Dios je' wili i ruq'or:</t> <t>Wila' re' taqe i kapuun, inkiyeew ruloq'il i hi'limb'al q'iij,</t> <t>eh wila' inki a'n inwaaj i hin,</t> <t>wila' inki a'n taqe i nuyejaam wach.</t>", "5": "<t>Re' hin</t> <t>naa nukojom taqe chi wak'uun wixq'uun,</t> <t>naa nukanaam rehtalil i kib'ihnaal chupaam i nupaat,</t> <t>eh chuwach taqe i tz'aq.</t> <t>Eh jinaj i b'ihnaal naa nukojom keh,</t> <t>ma' jaruuj chik naa rusahchiik wach.</t>", "6": "<t>Re' taqe i tokoom tinamit</t> <t>inkiq'asaj kiib' weh reh chi</t> <t>naa kikahniik chi waj kamanoom,</t> <t>eh chi nee kinkik'ax.</t> <t>Eh wila' xkimol i hi'limb'al q'iij,</t> <t>wila' xkiyeew ruloq'il i nuk'uhb'aal.</t>", "7": "<t>Re' hin naa taqe nuk'amam chaloq</t> <t>pan nuSantolaj ye'aab',</t> <t>naa nuye'em rusuqkiil kik'ux panupaat imb'aan wii' tiij.</t> <t>Eh naa nuk'ulum i kimayiij,</t> <t>je' wo' i k'atoj chikop inkiyeew wach artaal,</t> <t>ruum re' i nupaat naa rukahniik chi b'amb'al kitiij i tinamit, inki Dios.</t>", "8": "<pb/><t>Eh re' i QaJaaw Dios i molwik kiwach</t> <t>i aj Israel tukimaj kiwach, je' wili i ruq'or:</t> <t>Ko wilik i tokoom tinamit naa nuk'amam chaloq</t> <t>chi kixilak i aj Israel, inki.</t>", "9": "<t>Kim taq i hat tokoom tinamit</t> <t>chasach taq kiwach i nutinamiit,</t> <t>je' rukab' inki a'n i josq'laj chikop reh i kitiib'.</t>", "10": "<t>Ruum re' taqe incha'jinik keh i nutinamiit,</t> <t>i moywach taqe, ma' xta kina'ojb'al.</t> <t>Eh xa je' kikab' i tz'i'</t> <t>ma' kiwohwanik taj,</t> <t>xa re' wirik inki a'n</t> <t>xa re' i xohk'risanik inki a'n</t>", "11": "<t>Xa je' kikab' i tz'i'</t> <t>xa kinuhmik chik noq inki a'n kiwa',</t> <t>xama' kinujik ta wo' hoq.</t> <t>Eh k'amal b'eeh wo' naq taqe</t> <t>xa re' la' xama' holohik ta wo' kib'anik</t> <t>chi kiju'junaal,</t> <t>xa re' i k'axb'al kiib' i keh inkisik'.</t>", "12": "<t>Eh je' wili inkiq'or chikiwach:</t> <t>Kim taq quk'ej taq qak'ah laj haa',</t> <t>reh chi nee qohxohk'rik,</t> <t>eh i iqal xti k'ih chik inaaquk'em, inki taqe.</t>"}