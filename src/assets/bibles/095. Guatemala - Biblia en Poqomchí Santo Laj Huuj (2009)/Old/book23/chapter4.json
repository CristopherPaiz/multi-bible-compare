{"1": "<pb/><t>Eh chupaam i q'iij re' re',</t> <t>naakik'uhliik i winaq, wuquub' chi ixoq i naa kiq'uchum chikiwach jinaj chi winaq,</t> <t>je' wili i naa kiq'orom reh:</t> <t>Qoh ak'am chi awehk'een, qa a'n kax치ro awuuk' chawesaj i qak'ixb'ilaal,</t> <t>re' hoj nee wo' qasik' qawa' qahaa', i qaso', inko'q taqe.</t>", "2": "<t>Eh chupaam i q'iij re' re', re' i QaJaaw Dios jinaj i naa rutz'uhkrisam johtoq,</t> <t>ma' k'isiin ta holwochiil, naa ruwihiik ruloq'il,</t> <t>chi keh i aj Israel ma' naa ta rusachariik kiwach.</t> <t>Eh re' i kitik naa ruye'wiik runimaal kiwach.</t>", "3": "<pb/>Eh nik' k'ihaal aj Si칩n, i aj Jerusaleem, ma' naa ta rusachariik kiwach, konaa wo' chik kik'achariik pan kitinamiit. Eh santo laj rutinamiit i Dios naa ruq'orariik keh.", "4": "Re' QaJaaw Dios noq naa ruq'atam i q'orik, chikinaah i aj mahk. Eh ma' naa ta chik ruye'em q'ab' chi naa kianam i yiib' wach na'ojb'al taqe ixoq aj Si칩n. Ma' naa ta ruye'em q'ab' chi naa rub'aan ikaansanik Jerusaleem.", "5": "Eh re' i QaJaaw Dios xuyeew i ruloq'il chinaah i yuuq' Si칩n, je' wo' chikinaah i kimolom kiib' ar chupaam i ruye'aab'. Pan q'iij q'equm pan suutz' i naa ruye'em cho riib' chikinaah, chaq'ab' xaq q'aaq' naa rusihq'iniik cho keh k'uhtb'al reh chikiwach i ruloq'il i QaJaaw Dios.", "6": "Eh naa ruye'em chaloq i kimuuj paam q'iij, reh chi naa ruko'leem taqe chuwach i rutz'a'iil i q'iij. Ruuk' i re' naa ruko'leem taqe chuwach i teew jab'."}