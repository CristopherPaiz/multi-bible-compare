{"1": "<pb/><t>Eh yu'naak je' wili ruq'or i QaJaaw Dios ixtz'uhkrisanik qeh i hoj,</t> <t>hoj aj Israel, i hoj riih rumaam i Jacob:</t> <t>Matyo'jik taq ruum re' hin xineesanik taq cha weh panti' k'axik.</t> <t>Eh hin xinkojwik taq aab'ihnaal chi hat taq nutinamiit.</t>", "2": "<t>Eh noq naa taq awik'iik chinaah i palaw,</t> <t>noq naa taq awik'iik chinaah taqe nim ha'</t> <t>ma' naa ta taq ajihq'iik, ruum re' hin naa nuwihiik taq awuuk'.</t> <t>Noq naa taq awik'iik pan q'aaq'</t> <t>ma' naa ta taq kaat ruk'atam i xaq q'aaq'.</t>", "3": "<t>Ruum re' hin taq aaWaJaaw aaDios,</t> <t>awaj ko'loom, hin taq aSantolaj Dios i hat taq aj Israel.</t> <t>Re' xat wesaj taq cho panti' k'axik Egipto.</t> <t>Re' chik i tinamit Etiopía, i tinamit Seba xnuyeew taq chajilow.</t>", "4": "<t>Re' hin q'e' taq tiwaaj,</t> <t>xiik' taq k'ihaal atz'aaq chi nuwach, q'e' taq ti nuk'ax.</t> <t>Ruum aj re' i nuko'leej taq rij ak'achariik,</t> <t>tokoom tinamit chik i nuq'asaj taq chajilow.</t>", "5": "<t>Maayohb'isaj taq awiib', re' hin naa nuwihiik taq awuuk'.</t> <t>Eh naa numolom cho kiwach taq aatinamiit pareelb'aal q'iij,</t> <t>parookb'aal q'iij.</t>", "6": "<t>Eh chi je' i wilkeeb' pantz'eet, pansak'aaj ree rookb'aal q'iij,</t> <t>naa nuq'orom keh chi kitaq'aaj chaloq taqe</t> <t>i wak'uun wixq'uun,</t> <t>naa nuk'amam taqe chaloq i wilkeeb' chi junsuut i wach ak'al.</t>", "7": "<t>Chu'nchel i re', re' hin xin tz'uhkrisanik keh,</t> <t>re' hin xikojwik taq aweh chi nutinamiit re' taqe i kiq'orik wib'iral.</t> <t>Eh re' wo' hin inkiyeew nuloq'il, inki QaJaaw Dios.</t>", "8": "<t>Re' QaJaaw Dios je' wili xuq'or:</t> <t>Atoob' ta wilik wo' naq naq' kiwach, xa je' wo' taqe moywach</t> <t>Atoob' ta wilik wo' naq kixikin xa je' wo' tz'aplik i kixikin.</t>", "9": "<t>Eh naakimolom kiib' i nimaq tinamit kuuk' i kok' tinamit.</t> <t>¿Mi wilik jino'q chi kixilak ixq'orik cho pampeet i k'ahchi' ruk'ulariik?</t> <t>¿Mi wilik jino'q chi kixilak i neeruq'or chib'ih naa ruk'ulariik?</t> <t>Wila' wilik jino'q i nee nq'orik, neerub'an chi nee ruk'am taqe chaloq i kieht'alinik</t> <t>reh chi neenkiq'or i korik, reh chi neenib'irjik, inki.</t>", "10": "<pb/><t>Eh je' wili i xuq'or:</t> <t>Re' taq i hat nee ti q'orik i korik chi wiij.</t> <t>Re' hin xin sik'wik taq awach chi waj kamanoom,</t> <t>reh chi naa taq anab'eem nuwach chi re' hin i Dios.</t> <t>Eh ma' jino'q i dios wihinaq chaloq chi peet chi nuwach i hin,</t> <t>eh ma' naa ta wo' chik ruwihiik</t> <t>jino'q dios chi wiij i hin.</t>", "11": "<t>Eh xa re' wo' hin i jinaj chi Dios,</t> <t>ma' awach ta chik jino'q inko'linik chi wiij i hin.</t>", "12": "<t>Re' hin xinq'orik chaloq chib'ih i naa ruk'ulariik</t> <t>eh re' wo' hin naa nuko'liniik taq aweh,</t> <t>ma' re' ta jino'q i tiyoox.</t> <t>Eh re' wo' taq i hat nee ti q'orik reh</t> <t>chi xa re' wo' hin i Dios.</t>", "13": "<t>Korik wo' hoq noq xa hin wo' cho Dios pampeet.</t> <t>Ma' jino'q i neeruko'leej riib' panuq'ab',</t> <t>eh ma' awach ta chik neenyojwik wach i nuyejaam wach i hin, inki.</t>", "14": "<pb/><t>Re' taq aSantolaj Dios taq i hat aj Israel re' inko'linik taq aweh je' wili ruq'or:</t> <t>Re' hin wilik taqe i naa nutaq'aam kuuk' i aj Babilonia,</t> <t>reh chi naa taq kaat nuko'leem,</t> <t>naa taq kaat wesam cho ar.</t> <t>Eh re' taqe i aj Caldeo q'e' naq suq kik'ux chi riij i Babilonia naa rutib'iik kik'ux.</t>", "15": "<t>Re' hin i Dios wilik nuSantohiil,</t> <t>hin xin tz'uhkrisanik taq aweh i hat, hat taq aj Israel, eh hin taq aaReey.</t>", "16": "<t>Re' hin xintehwik chee kib'eeh taq aamaam awati't</t> <t>noq xi ik'ik cho chupaam i palaw,</t> <t>noq xi ik'ik cho chupaam i nim ha'.</t>", "17": "<t>Re' hin xinsachwik kiwach</t> <t>i ruk'ihaal soldado xtahqinik cho keh.</t> <t>Eh nusach kiwach i kikareta, i kikawayu reh q'aq'inik,</t> <t>ma' xi wuktik ta chik chi jumpech je' rukab' noq inchuhpik i saqum.</t>", "18": "<t>Re' taqe re' ik'inaq chik, maank'ulik taq chik panuk'ux</t> <t>inub'anam cho najtir, maakapaaj taq chik i k'uluuj chaloq.</t>", "19": "<t>Re' hin ak' chik taqe naa nub'anam,</t> <t>eh jumehq'iil taq naa awilom.</t> <t>Eh naa nutehem i b'eeh chi keh i nutinamiit chupaam i ye'aab' chiq yuuq',</t> <t>naa nutz'uhkrisam taqe i nim ha' chupaam i ye'aab' ma' xta nelik chuwach.</t>", "20": "<t>Re' taqe i josq'laj chikop naakiye'em nuloq'il,</t> <t>taqe i xojb', taqe i nimaq chikop wilik kixiik',</t> <t>ruum naa nutz'uhkrisam ha' pan i chiq yuuq'.</t> <t>Eh je' wo' chupaam i ye'aab' ma' xta nelik chuwach,</t> <t>reh chi naa ruwihiik kihaa' i nutinamiit nusik'im cho kiwach.</t>", "21": "<t>Re' taqe i tinamiit wili xnuyejaa',</t> <t>reh chi naa kiye'em nuloq'il chikiwach i tinamit.</t>", "22": "<pb/><t>Xa re' la' re' taq i hat aj Israel hat taq cho riih rumaam i Jacob</t> <t>xama' xayeew ta wo' taq nuloq'il. Xq'uhtik la' taq ak'ux chi nusik'ariik.</t>", "23": "<t>Eh ma' xak'am ta taq chaloq aatentzuun chi mayiij,</t> <t>ma' xta mayiij taq xayeew weh.</t> <t>Eh ma' nik' ta taq xnupaqaaj aweh i mayiij,</t> <t>je' wo' hoq insensia.</t>", "24": "<t>Eh ma' xta taqe ink'ohnik laj ch'ahn taq xak'at chi amayiij chi nuwach.</t> <t>Eh ma' xak'am ta taq chaloq chi mayiij i kixeb'ohiil taqe i chikop.</t> <t>Re' la' taq chik amahk xinaq'utisaj taq wii',</t> <t>eh ma' suq ta xub'an weh chu'nchel taq ayiib' wach na'ojb'al.</t>", "25": "<pb/><t>Xa re' la' ruum chi re' hin taq aaDios</t> <t>naa nujuxum taq ayiib' wach na'ojb'al taq i na a'n.</t> <t>Eh ma' naa ta chik ruk'uliik panuk'ux taq amahk a'nam.</t>", "26": "<t>Eh wila' re' hin ximahkunik taq chawach, re' numahk neenqak'am pan q'atb'al q'orik,</t> <t>reh chi neensik'arik chi riij awach i wilik ru mahk.</t>", "27": "<t>Re' taqe aamaam awati't,</t> <t>taqe i xk'amwik cho kib'eeh ximahkunik cho chi nuwach.</t>", "28": "<t>Re' taqe i xi k'amwik cho kib'eeh xkich'uwa'risaj paam i nuSantolaj paat.</t> <t>Ruum aj re', re' hin xnukanaa' taqe i aj Israel</t> <t>re' taqe i riih rumaam i Jacob chi xsacharik kiwach.</t>"}