{"1": "<pb/>Pan jinaj cho q'iij, re' i Sargón kireey i aj Asiria, jinaj i k'amal kib'eeh i soldado xutaq'aaj cho Asdod chi q'aq'inik. Eh xub'an wo' keh i tinamit re' re' xuchop naah.", "2": "Re' i QaJaaw Dios xuq'oreej i jalal ruq'oral, Isaías rub'ihnaal rak'uun i Amoz, je' wili i xuq'or reh: Chawesaj anim rooq so' ach re' paam aso' neenkahnik chawiij, eh chawesaj axijab', inki. Eh re' Isaías xresaj wo' hoq i runim rooq so', ruxijab'.", "3": "<pb/>Re' i QaJaaw Dios je' wili i xuq'or: Re' Isaías xkahnik chi ma' xta runim rooq so', eh chi ma' xta ruxijab' chi rooq, chuwach ixib' haab'. Re' re' rehtalil i ti' k'axik naa ruchaliik chikinaah i aj Egipto, i aj Etiopía.", "4": "Je' re' i naa rub'anam i kireey i aj Asiria, ma' xta kiso', eh ma' xta kixijab' noq naa ruk'amam chi prexohjik i aj Egipto chi nimaq chi kok' taq, je' wo' taqe aj Etiopía. Eh naakik'uhtaam kik'ixb'ilaal ruum t'usulkeeb' noq naa kik'amariik reje.", "5": "Eh re' i tinamit naa rusahchiik kik'ux, naa kiyo'jiik ruum i naakik'ulum i aj Etiopía, ruum ar naq ch'iklik kik'ux. Eh je' wo' kuum i aj Egipto re' naq inye'wik runimaal kiwach.", "6": "Eh je' wili i naa kiq'orom i wilkeeb' reje pansak'aaj reh i rookb'aal q'iij: Chawilow taq i xuk'ul i tinamit inqach'ikaa' naq wii' qak'ux. Re' naq i qohooj wii' chupahqaljiik qatoob'jiik, reh naq chi naakooj ruko'leem pan q'ab' i kireey i aj Asiria. Eh yu'naak ¿Awach chik naa ruko'liniik qeh? inko'q taqe inki."}