{"1": "<pb/>Re' taqe i wili i naakik'ulum i aj Tiro: <pb/><t>Re' taq i hat aj Tarsis i ti oq'oq taq ruum</t> <t>naa rusachariik wach i Tiro</t> <t>re' ti ponik taq eloq wii' pan barco</t> <t>Eh ko Quitim</t> <t>xab'iraj taq chaloq chi je' re' taq i naa ak'ulum.</t>", "2": "<t>Eh re' taq i hat i wilkaat taq chi juntar i palaw,</t> <t>naa taq rusahchiik ak'ux, je' wo' taq i hat aj Sidón</t> <t>i xat b'ehomrik taq ruum i k'aay ink'amarik cho pan barco.</t>", "3": "<t>Ruuk' taqe i b'iyajo inki a'n pan barco</t> <t>chinaah taqe i runimaal ha' Nilo inkireq kitumiin.</t> <t>Eh inooj naq kik'ayej chi naq'wach taqe</t> <t>i xa chib'ih jariik pantaq tokoom tinamit.</t>", "4": "<t>Eh re' taq i hat i aj Sidón</t> <t>i wilkaat taq chi chii' i palaw</t> <t>chaloq taq ak'ixiik,</t> <t>je' taq wili i naa aq'orom:</t> <t>Re' hoj je' naa ma' xqik'raaj taqe</t> <t>nik' ti'kiil i ak'unanik,</t> <t>je' naa ma' xqak'isaj ta jino'q qak'uun qixq'uun, tiko'q taq.</t>", "5": "<t>Eh re' taqe i aj Egipto, ma' k'isiin ta naa rutib'iik</t> <t>kik'ux noq naa kib'iram i naakik'ulum i aj Tiro.</t>", "6": "<t>Eh re' taq i hat i wilkaat taq reje chi chii' i palaw naa wo' taq awoq'iim</t> <t>eh naa taq amolom chi elik ar Tarsis.</t>", "7": "<pb/><t>Eh je' wili i naa ruq'orariik taq chawiij:</t> <t>¿Mi re' re' i tinamit wili i xa eliik naq suq kik'ux</t> <t>eh xawilik wo' cho najtir?</t> <t>¿Mi ma' re' re' i tinamit wili i xa kiooj naq chi patinik chi najt?</t>", "8": "<t>Eh ¿Awach xq'atwik i q'orik chikinaah i aj Tiro chi je' re' i xkik'ul?</t> <t>Re' taqe i aj yakool chi kixilak k'amal b'eeh wo' naq taqe,</t> <t>eh xti nimaq wo' naq kiwach</t> <t>chikiwach chu'nchel i k'achareel.</t>", "9": "<t>Re' i QaJaaw Dios nim rajaawriik xq'atwik q'orik chikinaah.</t> <t>K'uhtb'al reh chi wilik rajaawriik chi rehtesjiik i kiloq'il,</t> <t>i runimaal kiwach i nimaq kiwach wilkeeb' sut i wach ak'al.</t>", "10": "<pb/><t>Re' taq i hat aj Tarsis naa taq awojiik xa aha' yuuq',</t> <t>je' rukab' noq inik'ik i nim haa',</t> <t>ruum xehteesjik taq chik awajaawriik chi jumpech.</t>", "11": "<t>Re' Dios xuyeew i q'ab' chinaah i palaw,</t> <t>eh xakib'arb'otik chik</t> <t>ruum kiyo'jiik taqe i wilik kajaawriik.</t> <t>Eh xutaq'aaj kikanteesjiik inko'linik naq keh i aj Canaán.</t>", "12": "<t>Eh je' wili i xuq'or keh i aj Sidón:</t> <t>Re' taq i hat, je' taq akab' i k'isa xq'un jot'ooj chik,</t> <t>atoob' ta neenamol taq chi elik Quitim,</t> <t>xama' naa ta wo' taq areqem rusuqkiil ak'ux.</t>", "13": "<pb/><t>Eh chawil taq i kiye'aab' aj Caldeo,</t> <t>re' re' ma' re' ta naq tinamit,</t> <t>eh re' taqe i aj Asiria xich'ikanik</t> <t>reh, chi kiye'aab' i wilkeeb' cho panchiq yuuq'.</t> <t>Eh kijosaj kinimaq paat, xkijosaj i paat imb'aan wii' i q'ataj q'orik,</t> <t>eh re' wo' taqe i aj Asiria xsachwik kiwach.</t>", "14": "<pb/><t>Eh re' taq i hat aj Tarsis i tib'iyajoinik taq pan barco, naa taq awoq'iim,</t> <t>ruum naa rusachariik wach i tiqajik taq wii'.</t>", "15": "<pb/>Eh chupaam i q'iij re' re', naa rusahchiik pank'uxliis i Tiro chuwach i lajeeb' rukajwinaq haab', je' najtiil ink'acharik i reey. Noq ik'inaq chik i lajeeb' rukajwinaq haab', re' taq i hat aj Tiro naa taq kitz'uyem aweh i tz'uuy je' rukab' intz'uuyjik keh i k'oyoom laj ixoq.", "16": "<pb/><t>Re' i tz'uuy i ruq'or chi je' wili:</t> <t>Hat taq k'oyoom laj ixoq hat taq sahchinaq pank'uxliis,</t> <t>naa taq akotem paam i tinamit chi tz'uuy ruuk' arpa,</t> <t>xa re' naq taq naa awaajwaam</t> <t>chi naa taq ak'uliik pank'uxliis, inki.</t>", "17": "<pb/>Eh noq ik'inaq chik i lajeeb' rukajwinaq haab', re' i QaJaaw Dios naa wo' chik ruye'em q'ab' keh i aj Tiro chi naa wo' chik kianam i yak kuuk' i tokoom tinamit. Eh je' nanaa kianam i k'oyomal kuuk' i tinamit sut i wach ak'al.", "18": "Eh re' i kiyak, i kitumiin naa kiq'asam pan q'ab' i QaJaaw Dios, ma' naa ta kimolom, ma' naa ta kitamam wach. Naa la' ruye'ariik keh i kikamanik parukamaj i QaJaaw Dios, reh chi neenkiloq' kiwa' kihaa', reh chi neenkiloq' kiholohaq so'."}