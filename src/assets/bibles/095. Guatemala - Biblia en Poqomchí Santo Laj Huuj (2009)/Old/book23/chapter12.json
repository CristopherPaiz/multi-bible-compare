{"1": "<pb/><t>Eh chupaam ponoq i q'iij re' re' je' wili taq i naa aq'orom:</t> <t>Re' hoj naaqatz'uyem awach QaJaaw Dios,</t> <t>ruum atoob' ta xayeew aajosq'iil chi qanaah,</t> <t>yu'naak xik'ik chik.</t> <t>Eh xayeew wo' chik suq kiil qak'ux.</t>", "2": "<t>Ruum re' hat i qaDios ti ko'linik qeh,</t> <t>ma' qohyo'jik taj, awuuk' i hat ch'iklik qak'ux.</t> <t>Eh re' hat ti ye'wik rukowiil qak'ux,</t> <t>re' hat inqatz'uyej awach,</t> <t>hat qaj ko'loom, tiko'q taq.</t>", "3": "<t>Eh chawunchelaal taq nee taq inooj a'an rusuqkiil</t> <t>i ko'lemb'al iib' re' re' ruuk' suq kiil k'uxliis.</t>", "4": "<t>Ruum i re' je' taq wili i naa aq'orom:</t> <t>Chat'iosej, qaloq'ej taq i QaJaaw Dios ruuk' i xub'an,</t> <t>cha q'or taq keh i tinamit,</t> <t>eh cha q'or taq keh chi xa re' wo' reh xiik' naah nimaal wach chikiwach chu'nchel.</t>", "5": "<t>Eh cha tz'uyej taq wach i QaJaaw Dios, ruum xiik' naah i nimaal wach taqe i rub'an,</t> <t>eh chayeew taq chi naab'jik keh chu'nchel i tinamit.</t>", "6": "<t>Re' taq i hat wilkaat taq Si√≥n,</t> <t>cha k'er taq aachii' chi tz'uuy ruum i rusuqkiil taq ak'ux,</t> <t>ruum xiik' naah nimaal wach, wilik ruSantohiil taq aaDios wilik taq chaxilak.</t>"}