{"1": "<pb/><t>Re' tiyoox Bel rub'ihnaal</t> <t>impachlojik wach ak'al,</t> <t>je' wo' hoq i Nebo rub'ihnaal.</t> <t>Re' taqe i tiyoox re' re'</t> <t>kik'amarik reje rij kawáyu,</t> <t>xa jinaj ahl laj ihq chi keh i kawáyu q'uhtinaq taqe chi ihq.</t>", "2": "<t>Re' taqe i tiyoox re' re' kiq'ehb'ik wach ak'al, ma' inki a'n ta ruko'ljiik kiib'.</t> <t>Eh ma' xkiko'leej ta wo' taqe inloq'inik keh</t> <t>junk'amariik la' taqe xib'aan reje pan tokoom tinamit.</t>", "3": "<pb/><t>Re' Dios je' wili xuq'or: Re' taq i hat, aj Israel i hat taq riih rumaam i Jacob,</t> <t>kinab'iraj taq.</t> <t>Re' taq i hat i koxat kahnik taq,</t> <t>chanab'eej taq chi noq komajaa' taq ti aasjik chaloq xa hat wo' taq nucha'jeem.</t>", "4": "<t>Eh je' re' i naa nub'anam taq awuuk' korehtaal taq tirijb'iik,</t> <t>insaaqb'ik taq i rismaal aanaah.</t> <t>Re' hin xintz'ukrisanik taq chaaweh,</t> <t>ruum aj re' xama' naa ta wo' nukanaam</t> <t>taq awilariik, atoob'jiik, ako'ljiik.</t>", "5": "<t>Eh raaj taq i hat</t> <t>¿Awach taq aj uuk' nee kinajalwachej?</t> <t>¿Awach taq i nakapaaj i hat chi nee rureq chi je' rukab' i hin?</t>", "6": "<t>Wilik taqe inkesaj chaloq i oro pan kibolso,</t> <t>eh inkipaj i plata chupaam i pexu.</t> <t>Eh inkiq'asaj reh i aj ch'eyool reh chi ruuk' taqe re' inkorb'eesjik kitiyoox,</t> <t>eh inkixuk'aa' kiib' chulooq'jiik.</t>", "7": "<t>Eh inkitehlaaj reje nah kitileb'</t> <t>imponik kikanaa' chupaam jinaj i ye'aab'</t> <t>ar inkahnik chi xama' ink'uyu'jik ta wo' hoq.</t> <t>Eh noq inkik'er kichii' chupahqaljiik chib'ih inkaaj xama' ruyeew ta wo' hoq,</t> <t>xama' kiehteesjik ta wo' panti' k'axik ruum.</t>", "8": "<pb/><t>Chakoj taq rehtaal taqe i wili i hat taq aj mahk,</t> <t>cha kapaaj taq riij chi korik i k'achi' nuq'orom.</t>", "9": "<t>Eh k'oloq taq panak'ux chib'ih jariik i k'uluuj taqe chaloq najtir q'iij,</t> <t>xa re' wo' hin i jinaj chi Dios, ma' xta chik jino'q chi nuwach i hin.</t> <t>Ma' awach taj inerureq chi je' rukab' i hin.</t>", "10": "<t>Re' hin xinq'orik chaloq chib'ih taqe imb'aan i rutihk'ik chee k'acharik.</t> <t>Eh re' hin kinq'orik i k'uluuj chik,</t> <t>je' wo' hoq i komajaa' ink'ularik.</t> <t>Naa nub'anam chu'nchel i nuyejaam wach.</t>", "11": "<t>Re' hin xnusik' wach i reey Ciro wilik najt tinamit</t> <t>wilik reje chi korkiil ireelb'aalq'iij.</t> <t>Re' reh je' rukab' i k'uch, re' reh naa rub'aniik i nuyejaam wach,</t> <t>nik' wach i nuq'orom, je' wo' re' i naa nub'anam.</t> <t>Re' i nuyejaam cho wach naa wo' nub'anam.</t>", "12": "<t>Kinab'iraj taq i hat inakowb'isaj taq awánima,</t> <t>re' taq ti kapeb'inik reh chi ma' jaruuj taq naa ako'ljiik.</t>", "13": "<t>Re' hin naa taq kaat wesam panti' k'axik,</t> <t>eh naa taq kaat nuko'leem,</t> <t>re' wili naa nub'anam chi jumehq'iil.</t> <t>Eh naa nuko'leem taqe i aj Sión,</t> <t>eh naa nuye'em runimaal kiwach i aj Israel, inki Dios.</t>"}