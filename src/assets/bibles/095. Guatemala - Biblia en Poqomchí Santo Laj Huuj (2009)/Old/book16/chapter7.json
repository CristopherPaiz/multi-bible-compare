{"1": "<pb/>Noq xqakohlaaj ruyejeb'jiik i koraal tz'aq, qakoj taqe i puerta, xqapab'aa' taqe i cha'jen reh, xqapab'aa' taqe i aj tz'uyineel, je' wo' taqe i aj Levíta.", "2": "Eh xnupab'aa' Hanani i nuchaaq' ruch'ihil i Hananías chi re' keh naakilwiik reh i tinamit Jerusaleem. Re' reh kajaaw soldado korik wach ruk'ux chikiwach taqe i junch'uq, eh i ruyohleej i QaJaaw Dios.", "3": "Eh je' wili xnuq'or keh: Konaa rutz'aab'iik i q'iij noq naa taq atehem taqe i ru puertahiil i Jerusaleem, eh konaa rokiik i q'iij noq naa taq atz'apam, naa taq alutz'um riij chi korik, naa taq apab'aam i naa kicha'jiniik reh i Jerusaleem. <pb/>Eh re' chaq'ab' xa chi' kipaat naa kianam chee cha'jinik, kinki keh.", "4": "<pb/>Re' tinamit wili nim chi korik xa re' la' komajaa' k'ih taqe i tinamit wilkeeb' chupaam, ruum komajaa' inkorjik taqe i paat chupaam i tinamit.", "5": "<pb/>Re' QaJaaw Dios xuyeew panwánima chi xnumol kiwach i aj taaq'oom chinaah i tinamit, je' wo' taqe i k'amal b'eeh, je' wo' taqe i tinamit, reh chi naa kajaljiik i ju'jun ch'uq chi patineel. Eh xnureq i huuj tz'ihb'amaj wii i kib'ihnaal i ju'jun chi patineel xi sutinik cho chi peet. Je' wili noq tz'ihb'amaj rehtaliil:", "6": "<pb/>Re' taqe wili i aj Israel aasjinaq taqe paruyuq'ul i Judá, re' ruk'amam taqe reje Babilonia i reey Nabucodonosor xi sutinik wo' chik cho Jerusaleem. Eh ar xi kahnik chupaam i kitinamiit chi kiju'junaal paruyuq'ul i Judá.", "7": "Re' taqe i xk'amwik cho kib'eeh je' wili kib'ihnaal: Zorobabel, Jesúa, Nehemías, Azarías, Raamías, Nahamani, Mardoqueo, Bilsán, Misperet, Bigvai, Nehum, Baana. <pb/>Eh je' wili kib'ihnaal i winaq aj Israel xi sutinik wo' chik chaloq.", "8": "Re' taqe riih rumaam i Paros kiib' miil ruuk' jinaj siento ruuk' kab'laj ru kajwinaq taqe.", "9": "Re' Taqe i riih rumaam i Sefatías ixib' siento ruuk' kab'laj ru kajwinaq taqe.", "10": "Re' taqe i riih rumaam i Ara waqiib' siento ruuk' kab'laj roxk'aahl taqe.", "11": "Re' taqe i riih rumaam i Pahat-moab, re' ruuk' taqe i Jesúa, i Joab kiib' miil ruuk' waxiqiib' siento ruuk' waxaqlaj taqe.", "12": "Re' taqe i riih rumaam Elam jinaj miil ruuk' kiib' siento ruuk' kajlaj roxk'ahl taqe.", "13": "Re' taqe i riih rumaam i Zatu waxiqiib' siento ruuk' ho'oob' roxk'ahl taqe.", "14": "Re' taqe i riih rumaam i Zacai wuquub' siento ruuk' oxk'ahl taqe.", "15": "Re' taqe i riih rumaam i Binúi waqiib' siento ruuk' waxiqiib' roxk'ahl taqe.", "16": "Re' taqe i riih rumaam i Bebai waqiib' siento ruuk' waxiqiib' ru ka'winaq taqe.", "17": "Re' taqe i riih rumaam Azgad kiib' miil ruuk' waqiib' siento ruuk' kiib' ru ka'winaq taqe.", "18": "Re' taqe riih rumaam i Adonicam waqiib' siento ruuk' wuquub' ru kajwinaq taqe.", "19": "Re' taqe riih rumaam i Bigvai kiib' miil ruuk' wuquub' siento ruuk' wuquub' ru kajwinaq taqe.", "20": "Re' taqe i riih rumaam i Adín waqiib' siento ruuk' ho'lajuuj roxk'ahl taqe.", "21": "Re' taqe riih rumaam Ater, re' ruuk' taqe aj Ezequías kiib' chik ma' jinaj siento taqe.", "22": "Re' taqe i riih rumaam i Hasum, ixib' siento ruuk' waxiqiib' ru ka'winaq taqe.", "23": "Re' taqe i riih rumaam i Bezai, ixib' siento ruuk' kijib' ru ka'winaq taqe.", "24": "Re' taqe i riih rumaam i Harif jinaj siento ruuk' kab'laj taqe", "25": "Re' taqe riih rumaam i Gabaón ho'oob' chik ma' jinaj siento taqe.", "26": "<pb/>Re' taqe i winaq wilkeeb' Belén, i wilkeeb' Netofa, jinaj siento ruuk' kajwinaq ruuk' waxiqiib' taqe.", "27": "Re' taqe winaq wilkeeb' Anatot jinaj siento ruuk' waxiqiib' ru ka'winaq taqe.", "28": "Re' taqe winaq wilkeeb' Bet-azmavet kiib' roxk'ahl taqe.", "29": "Re' winaq wilkeeb' Quiriat-jearim i wilkeeb' Cafira, i wilkeeb' Beerot, wuquub' siento ruuk' ixib' roxk'ahl taqe.", "30": "Re' taqe winaq wilkeeb' Ramá, wilkeeb' Geba, waqiib' siento ruuk' jinaj ru ka'winaq taqe.", "31": "Re' taqe winaq wilkeeb' Micmas jinaj siento ruuk' kiib' ru ka'winaq taqe.", "32": "Re' taqe winaq wilkeeb' Bet-el, i wilkeeb' Hai, jinaj siento ruuk' ixib' ru ka'winaq taqe.", "33": "Re' taqe i winaq wilkeeb' chupaam i tinamit jinaj chik Nebo rub'ihnaal, kab'laj roxk'ahl taqe.", "34": "Re' riih rumaam i Elam jinaj chik, jinaj miil ruuk' kiib' siento ruuk' kajlaj roxk'aahl taqe.", "35": "Re' taqe riih rumaam i Harim, ixib' siento ruuk' juninaq taqe.", "36": "Re' taqe winaq wilkeeb' Jericó, ixib' siento ruuk' hoob' roxk'ahl taqe.", "37": "Re' i kiih kimaam i Lod, i Hadid, i Ono, wuquub' siento ruuk' jinaj ru ka'winaq taqe.", "38": "Re' taqe i riih rumaam i Senaa, ixib' miil ruuk' b'elejeeb' siento ruuk' lajeeb' ru ka'winaq taqe.", "39": "<pb/>Re' taqe i k'amal kib'eeh aj tiij riih rumaam taqe Jedaías, ma' tokoom ta taqe cho ruuk' i Jesúa, b'elejeeb' siento ruuk' oxlaj ru kajwinaq taqe.", "40": "Re' taqe i riih rumaam i Imer, jinaj miil ruuk' kab'laj roxk'ahl taqe.", "41": "Re' taqe riih rumaam i Pasur, jinaj miil ruuk' kiib' siento ruuk' wuquub' roxk'ahl taqe.", "42": "Re' taqe riih rumaam i Harim jinaj miil ruuk' wuqlaj taqe.", "43": "<pb/>Re' taqe i aj Levíta i re' taqe riih rumaam i Jesúa, i riih rumaam i Cadmiel, i riih rumaam i Hodavías, kajlaj ru kajwinaq taqe.", "44": "<pb/>Re' taqe i aj tz'uuy riih rumaam i Asaf, jinaj siento ruuk' waxiqiib' roxk'ahl taqe.", "45": "<pb/>Re' taqe i kicha'jinik reh taqe i puerta, re' i taqe i riih rumaam i Salum, re' taqe riih rumaam i Ater, taqe riih rumaam i Talmón, taqe i riih rumaam, Acub taqe i riih rumaam i Hatita, taqe riih rumaam i Sobai, jinaj siento ruuk' waxaqlaj ru ka'winaq taqe.", "46": "<pb/>Re' taqe i kikamanik chupaam i rupaat i Dios, re' taqe i riih rumaam i Ziha, taqe i riih rumaam i Hasufa, taqe riih rumaam i Tabaot.", "47": "Re' taqe i kiih kimaam i Queros, i Siaha, i Padón.", "48": "Re' kiih kimaam i Lebana, i Hagaba, i Salmai.", "49": "Re' kiih kimaam i Hanán, i Gidel, i Gahar.", "50": "Re' kiih kimaam i Reaía, i Rezín i Necoda.", "51": "Re' kiih kimaam i Gazam, i Uza, i Paseah.", "52": "Re' taqe i kiih kimaam i Besai, i Mehunim, i Nefisesim.", "53": "Re' taqe i kiih kimaam i Bacbuc, i Hacufa, i Harhur.", "54": "Re' taqe kiih kimaam i Bazlut, i Mehida, i Harsa.", "55": "Re' taqe i kiih kimaam i Barcos, i Sisara, i Tema.", "56": "Re' taqe kiih kimaam i Nezía, i Hatifa.", "57": "<pb/>Re' taqe i kiih kimaam i xi kamanik ruuk' i Salomón. Re' taqe i kiih kimaam i Sotai, i Soferet, i Perida.", "58": "Re' taqe i kiih kimaam i Jaala, i Darcón i Gidel.", "59": "Re' taqe i kiih kimaam i Sefatías, i Hatil, i Poqueret-hazebaim, i Amón.", "60": "<pb/>Je' re' noq chu'nchel i xi kamanik chupaam i rupaat i Dios, i kiih kimaam i xi kamanik ruuk' i Salomón, ach waxiqiib' ma' kijib' siento taqe.", "61": "<pb/>Re' taqe wili i xi chalik chupaam taqe i tinamit Tel-mela, Tel-harsa, Querub, Adón, Imer. Xa re' la' re' taqe re' ma' xkiq'or taj mi re' ruuk' taqe i manlik aj Israel, ruum ma' xkiq'or taj awach chee kimaam kati't.", "62": "Re' taqe i kiih kimaam i Delaía, i Tobías, i Necoda waqiib' siento ruuk' kiib' roxk'aahl taqe.", "63": "Re' taqe i k'amal kib'eeh aj tiij re' taqe i kiih kimaam i Habaia, i Cos, i Barzilai, re' i xuk'am chi rehk'een jinaj ixoq, re' ruuk' taqe i riih rumaam i Barzilai jinaj chik aj Galaad. Re' ixoq re' re' xukoj i rub'ihnaal chi je' rukab' i kib'ihnaal i keh.", "64": "Re' taqe re' xsik'arik i kib'ihnaal panhuuj tz'ihb'amaj wii' i kib'ihnaal i k'amal kib'eeh aj tiij, eh ma' xkan taj i kib'ihnaal ar ruum aj re' xi ehteesjik cho chi kixilak.", "65": "Eh re' aj taq'oom xuq'or chi ma' naa ta kik'uxum keh i k'uxumb'al kuxisamaj, kore' jino'q i k'amal kib'eeh aj tiij naa rusik'wik chi riij chi rukojom i Urim reh chi' ruk'ux, je' wo' hoq i Tumim.", "66": "<pb/>Eh re' i tinamit xkimol cho kiib' xi chalik Jerusaleem kiib' roxk'ahl miil ruuk' ixib' siento ruuk' oxk'ahl taqe.", "67": "Chi ma' xi ajaljik ta haa' i kimoso winaq, i kimoso ixoq, wuquub' miil ruuk' ixib' siento ruuk' wuqlaj ru ka'winaq taqe. Eh chi kixilak i re' kiib' siento ruuk' hoob' roxk'ahl taqe i aj tz'uyineel chi winaq chi ixoq.", "68": "Eh wuquub' siento ruuk' waqlaj ru ka'winaq i kikawayu, eh kiib' siento ruuk' hoob' roxk'ahl i ki ixoq kawáyu.", "69": "Eh kijib' siento ruuk' ho'lajuuj ru ka'winaq kicameyo, eh waqiib' miil ruuk' wuquub' siento ruuk' juninaq kib'uruux.", "70": "<pb/>Eh re' taqe k'amal kib'eeh i ju'jun chi patineel, xkiyeew i kimayiij, reh i kamanik. Eh re' aj taaq'oom xuq'asaj ik'inaq wuqlaj libra chi oro reh i molwik tumiin, lajeeb' roxk'ahl nimaq kulk, eh hoob' siento ruuk' lajeeb' ru ka'winaq i kiso' i k'amal kib'eeh aj tiij.", "71": "Eh re' mayiij xkiyeew reh i molwik tumiin, taqe i k'amal kib'eeh i ju'jun chi patineel ixib' siento ruuk' kab'laj roxk'ahl libra i oro, eh kiib' miil ruuk' waqiib' siento ruuk' kiib' ru kajwinaq libra i plata.", "72": "<pb/>Eh re' i mayiij xkiyeew i tinamit ixib' siento ruuk' kab'laj roxk'ahl libra i oro, eh kiib' miil ruuk' kijib' siento ruuk' juninaq libra i plata wuquub' rukajwinaq i kiso' i k'amal kib'eeh aj tiij.", "73": "Re' taqe i k'amal kib'eeh aj tiij, taqe i aj Levíta, taqe i kicha'jinik reh taqe i ru puertahiil i rupaat i Dios, taqe i aj tz'uyineel, taqe kikamanik chupaam i rupaat i Dios, eh chu'nchel i aj Israel, xi kahnik chi patinik pan kitinamiit."}