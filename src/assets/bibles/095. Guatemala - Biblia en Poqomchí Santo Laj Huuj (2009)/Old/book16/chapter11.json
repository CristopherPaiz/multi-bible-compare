{"1": "<pb/>Re' taqe i k'amal kib'eeh i tinamit, xi okik chi patinik Jerusaleem re' i santo laj tinamit. Eh re' ruqox kox kisik' chik chi riij i xelik cho chi kixilak i lajtaq chi patineel reh chi xi chalik chi patinik ar. Eh re' chik taqe i b'elejeeb' chi patineel xi kahnik chupaam i ju'jun ch'uq' chi tinamit.", "2": "Eh re' taqe tinamit xkit'iosej keh i ju'jun chi patineel xa pankik'ux xchalik chi xi kahnik chi patinik Jerusaleem.", "3": "<pb/>Re' taqe i k'amal b'eeh xi patinik Jerusaleem. Eh re' taqe i xi okik chi patinik chupaam i ju'jun chi tinamit wilkeeb' ar Judá pan kiye'aab' wo' xi okik chi patinik. Re' taqe i aj Israel, taqe i k'amal kib'eeh aj tiij, taqe aj Levíta, taqe i kikamanik parupaat i Dios, re' taqe i kiih kimaam rumoso i reey Salomón.", "4": "<pb/>Re' taqe i xi kahnik chi patinik Jerusaleem re' ruuk' taqe i riih rumaam Judá, re' ruuk' riih rumaam Benjamín. Re' taqe i riih rumaam Judá je' wili kib'ihnaal Ataías, rak'uun i Uzías. Re' reh rak'uun i Amarías, re' reh rak'uun i Safatias. Re' reh rak'uun i Mahalaleel. <pb/>Re' reh i riih rumaam Fares.", "5": "Re' i Maasías rak'uun i Baruc. Re' Baruc, rak'uun Colhoze. Re' reh rak'uun i Hazaías. Re' reh rak'uun i Adaías. Re' reh rak'uun i Joiarib. Re' Joiarib rak'uun i Zacarías, re' i rak'uun Siloni.", "6": "Chu'nchel i riih rumaam i Fares xi kahnik chi patinik Jerusaleem kijib' siento ruuk' waxaqlaj ru kajwinaq taqe, eh kow kiib' chi q'aq'inik.", "7": "<pb/>Re' taqe i riih rumaam Benjamín je' wili kib'ihnaal: Re' i Mesulam. Re' reh rak'uun i Joed. Re' reh rak'uun i Pedaías. Re' reh rak'uun i Colaias. Re' reh rak'uun i Maasías. Re' reh rak'uun Itiel. Re' reh rak'uun i Jesaías.", "8": "Re' i Gabai, re' i Salai chu'nchel i re' b'elejeeb' siento ruuk' waxiqiib' ru ka'winaq chi kiib'.", "9": "Re' Joel rak'uun i Zicri k'amal kib'eeh i tinamit, re' rukab' k'amal kib'eeh re' i Judá rak'uun i Senúa.", "10": "<pb/>Eh chi kixilak taqe i k'amal kib'eeh aj tiij wilik Jedaías, rak'uun i Joiarib, eh re' Jaquín.", "11": "Eh re' Saraias rak'uun i Hilcías. Re' reh rak'uun i Mesulam. Re' reh rak'uun i Sadoc. Re' reh rak'uun i Meraiot. Re' reh rak'uun i Ahitob, re' ixtinim wach k'amal b'eeh parupaat i Dios.", "12": "Eh re' taqe i ma' tokoom ta kuuk' xib'anik i kamanik parupaat i Dios waxiqiib' siento ruuk' ki-iib' ru ka'winaq taqe. Re' Adaías, re' reh rak'uun i Jeroham. Re' reh rak'uun i Pelalias, re' reh rak'uun i Amsi. Re' reh rak'uun i Zacarías. Re' reh rak'uun i Pasur. Re' reh rak'uun i Malquías.", "13": "Eh re' taqe i ma' tokoom ta kuuk' i k'amal kib'eeh i kiib' siento ruuk' kiib' roxk'ahl taqe, je' wili i kib'ihnaal: Amasai, rak'uun Azareel. Re' reh rak'uun i Azai. Re' reh rak'uun i Mesilemot. Re' reh rak'uun i Imer.", "14": "Eh re' taqe i ma' tokoom ta kuuk' re' taqe i winaq q'e' kow kiib' chi q'aq'inik, jinaj siento ruuk' waxiqiib' ru ka'winaq taqe. Re' i k'amal kib'eeh re' i Zabdiel rak'uun i Gedolim.", "15": "<pb/>Eh chi kixilak i aj Levíta wilkeeb' i je' wili kib'ihnaal: Re' Semaías, rak'uun i Hasub. Re' reh rak'uun i Azricam. Re' reh rak'uun i Hasabías. Re' reh rak'uun i Buni.", "16": "Eh wilkeeb' wo' hoq i Sabetai, Jozabad re' taqe re' i k'amal kib'eeh i aj Levíta, kib'anik i kamanik chi riij i rupaat i Dios.", "17": "Re' Matanías rak'uun i Micaía. Re' reh rak'uun i Zabdi. Re' reh rak'uun i Asaf. Re' i Asaf ink'amwik kib'eeh i kib'anik i tz'uuy t'iosb'al reh i Dios paru orahiil noq imb'aan i tiij. Eh wilik wo' hoq i Bacbuquías, re' intowik reh i Matanías wilik wo' hoq i Abda, rak'uun i Samúa. Re' reh rak'uun i Galal. Re' reh rak'uun i Jedutún.", "18": "Eh chu'nchel i aj Levíta xi kahnik chi patinik chupaam i santo laj tinamit kiib' siento ruuk' kajwinaq ruuk' kijib' taqe.", "19": "<pb/>Re' taqe i kicha'jinik reh taqe i puerta je' wili kib'ihnaal: Acub, i Talmón, kuch'ihil taqe i ma' tokoom ta kuuk', jinaj siento ruuk' kab'laj ru kajwinaq taqe.", "20": "<pb/>Eh re' taqe i ruqox aj Israel, taqe k'amal kib'eeh aj tiij, taqe aj Levíta, ar xiooj chi patinik chupaam taqe i tinamit wilkeeb' ar i Judá. Eh pan kiye'aab' xiooj wih-oq.", "21": "<pb/>Re' taqe i kikamanik parupaat i Dios, ar xi kahnik chi patinik chupaam i ye'aab' Ofel. Eh re' i Zihá, re' Gispa xwihik chi k'amal kib'eeh.", "22": "Eh re' i Uzi rak'uun i Bani xwihik chi k'amal kib'eeh i aj Levíta xi kahnik Jerusaleem. Re' Bani rak'uun i Hasabías. Re' reh rak'uun i Matanías. Re' reh rak'uun i Micaias, riih rumaam i Asaf. Re' taqe keh kitz'uyinik noq imb'aan i loq'inik parupaat i Dios.", "23": "Eh re' reey ruq'orom chi naa ruye'ariik keh i aj tz'uyineel re' re' chib'ih naakik'sam wii' i ju'jun chi q'iij.", "24": "<pb/>Re' noq inkaaj kiyejaam i xa chib'ih jariik i aj Israel ruuk' i reey, re' i Petaías inq'orik chikiij. Re' Petaías re' re' rak'uun i Mesezabeel riih rumaam Zera rak'uun Judá.", "25": "<pb/>Re' taqe i wili i tinamit xi kahnik wii' chi patinik taqe i riih rumaam Judá: Re' Quiriat-arba, Dibón, Jecabseel. Wilik taqe i xi kahnik chupaam i kok' ye'aab', wilkeeb' chi junsuut taqe tinamit re' re'.", "26": "Eh wilik wo' i xiooj chi patinik chupaam taqe tinamit je' wili kib'ihnaal: Jesúa, Molada, Bet-pelet,", "27": "Hazar-sual, Beerseba,", "28": "Siclag, Mecona,", "29": "En-rimón, Zora, Jarmut.", "30": "Eh wilik wo' taqe i xi kahnik chi patinik chupaam taqe i tinamit Zanoa, Adulam, Laquis, Azeca, je' wo' chupaam taqe i kok' ye'aab' wilik chi kijunsuut reje i Beerseba xi ponik kowach k'ixkaab' Hinom.", "31": "<pb/>Re' taqe i riih rumaam i Benjamín ar xi okik chi patinik chupaam taqe i tinamit Geba, Micma, Aia, Bet-el, je' wo' chupaam taqe i kok' ye'aab' wilkeeb' chi junsuut.", "32": "Eh wilik wo' hoq i xi okik chi patinik chupaam taqe tinamit Anatot, Nob, Ananías.", "33": "Eh ar wo' Hazor, Ramá, Gitaim.", "34": "Eh je' wo' ar Hadid, Seboim, Nebalat.", "35": "Eh je' wo' ar Lod, Ono, eh wach k'ixkaab' wilkeeb' wii' taqe ch'eyel ch'ihch'.", "36": "<pb/>Eh wilik taqe i aj Levíta xiooj chi patinik Judá, eh wilik i xiooj chi patinik ar Benjamín."}