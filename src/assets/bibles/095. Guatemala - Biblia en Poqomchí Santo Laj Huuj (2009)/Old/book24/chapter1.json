{"1": "<pb/>Re' taqe i xuq'or, re' taqe i xub'an i Jeremías, rak'uun i Hilsías, re' ruuk' taqe i k'amal kib'eeh aj tiij xi patinik Anatot wilik paruyuq'ul i Benjamín.", "2": "Re' i QaJaaw Dios xuq'oreej chaloq i Jeremías noq oxlaj haab' chik rokiik chi reyil Josías ar Judá i rak'uun Amón.", "3": "Eh re' i QaJaaw Dios xuq'oreej i Jeremías noq xwihik chi reyil Judá Joacim rak'uun i Josías, eh noq i xwihik chi reyil ar i Sedequías rak'uun i Josías, korehtaal chik xukohlaaj i junlaj haab' chi reyil ar. Eh paroo' poh ree haab' re' re' xi k'amarik reje pan tokoom tinamit i aj Jerusaleem.", "4": "<pb/>Re' i QaJaaw Dios je' wili i xuq'or weh:", "5": "<pb/><t>Noq komajaa' titz'uhk'rik cho ruuk' aatuut xa weht'al wo' naq chik awach.</t> <t>Eh noq komajaa' ti aasjik xanoq wo' xat nukuxisaj,</t> <t>eh xat nupab'aa' chi hat jalal nuq'oral chupaam chu'nchel i tinamit, inki.</t>", "6": "<pb/>Eh re' hin je' wili xnuq'or: <pb/><t>Jaaw xti ma' ruk'ul taj inaq'or weh chi je' re' ruum re' hin,</t> <t>ko hin k'isa k'un, eh ma' kinchol ta q'orik, kinki reh.</t>", "7": "<pb/>Re' i QaJaaw Dios je' wili i xuq'or weh: <pb/><t>Re' hat maa q'or chi ko hat k'isa k'un,</t> <t>naa la' awojiik aha' naa kaat nutaq'aam reje.</t> <t>Eh re' wo' naa aq'orom naa nuq'orom aweh.</t>", "8": "<t>Re' hat ma' awach ta aj uum naa ayo'jiik,</t> <t>ruum re' hin naa nuwihiik awuuk' chako'ljiik, inki.</t>", "9": "<pb/>Re' QaJaaw Dios xuyub' chaloq i q'ab' xutz'aj i xaq nuchii', je' wili i xuq'or weh: <pb/><t>Re' wili rehtalil chi xnuyeew chik taqe i nuq'oral panachii'.</t>", "10": "<t>Yu'naak xat nukoj chikinaah i tinamit, chikinaah i reey.</t> <t>Reh chi wilik i naa asacham wach,</t> <t>chi wilik i naa aachuqum, chi wilik naa ayojom,</t> <t>chi wilik i naa awesam, chi wilik i naa ayejaam,</t> <t>i naa atikim, inki weh.</t>", "11": "<pb/>Re' i QaJaaw Dios je' wili i xuq'or weh: ¿Chib'ih jariik i k'achi' awilom wach? inki. Re' hin je' wili i xnuq'or: Re' hin jinaj i q'ab' chee' almendro k'achi' wilom wach, kinki reh.", "12": "Re' i QaJaaw Dios je' wili i xuq'or weh: Korik i xaq'or re' re' i rehtalil chi naa nub'anam chi jumehq'iil taqe i nuq'orom chaloq, inki.", "13": "<pb/>Re' i QaJaaw Dios je' wo' chik wili i xuq'or weh: Yu'naak ¿Chib'ih chik jariik i k'achi' awilom wach? inki. Jinaj i xun k'ahchi' wilom wach xan rooq rotik chik i ha' chupaam xaraaj chik reje b'uulinik pantz'eet reh i rookb'aal q'iij, kinki reh.", "14": "<pb/>Re' i QaJaaw Dios je' wili i xuq'or weh: <pb/><t>Re' re' i rehtalil chi pantz'eet reh i rookb'aal q'iij naa ruchaliik i ti' k'axik</t> <t>naakik'ulum taqe i Judá.</t>", "15": "<t>Re' hin i Dios naa nuk'amam chaloq</t> <t>i tinamit wilkeeb' cho pantz'eet reh i rookb'aal q'iij,</t> <t>je' wo' taqe i kireey.</t> <t>Eh ar naa kiyejaam i kipaat panookb'al reh i Jerusaleem,</t> <t>ar naakilok'em reje kiib' chuwach i tz'aq kotimaj wii' riij i tinamit.</t> <t>Eh ar naakilok'em reje i kipaat chuwach i tinamit Judá.</t>", "16": "<t>Ruum i kiyiib' wach na'ojb'al i tinamit re' re'</t> <t>naa nuye'em i ti' k'axik chikinaah,</t> <t>ruum xin kiq'eb' chi riij kik'ux, xkik'at i insensia, eh kiloq'ej taqe i tiyoox,</t> <t>re' ki dios i tokoom tinamit xa re' keh kiyej-anik reh.</t>", "17": "<t>Re' hat Jeremías chakowej awiib'</t> <t>hiy cha q'or keh i tinamit re' re' chu'nchel i xnuq'or aweh, mat yo'jik kuum.</t> <t>Eh wila' ma' xa a'n i xnuq'or aweh</t> <t>naa nuye'em q'ab' chi naa ab'arb'otiik ruum ayo'jiik chikiwach.</t>", "18": "<t>Yu'naak i hin naa kaat nukanaam</t> <t>chi je' rukab' i tinamit kotimaj riij chi tz'aq,</t> <t>chi je' akab' i rooq paat ch'ihch' ruyej-aal,</t> <t>chi je' akab' i q'an ch'ihch' inkojarik chi koraal.</t> <t>Reh chi nee nakuy kik'ulb'ejiik chu'nchel i tinamit wilkeeb' Judá,</t> <t>taqe i kireey,</t> <t>taqe i k'amal kib'eeh aj tiij.</t>", "19": "<t>Re' keh nanaq kianam aweh ruuk' q'aq'inik,</t> <t>xa re' la' xama' xta wo' naa kaat kuchem,</t> <t>ruum re' hin naa nuwihiik awuuk' chi ako'ljiik, inki i Dios.</t>"}