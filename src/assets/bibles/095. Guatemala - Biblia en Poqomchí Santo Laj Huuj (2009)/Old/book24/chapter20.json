{"1": "<pb/>Eh noq re' i rak'uun Imer Pasur rub'ihnaal k'amal b'eeh aj tiij nim wach ilil reh i rupaat i Dios, xrib'iraj i xuq'or i Jeremías chi naa ruk'ulariik.", "2": "Ruum re', re' i Pasur xutaq'aaj ruchopariik i Jeremías xkiq'ojib'eej xkilutz' pan chee' i ralaq i rooq ar chi chii' i nim wach ookb'al Benjamín rub'ihnaal wilik ma' najt ta ruuk' i rupaat i Dios.", "3": "Eh chi junwaar re' xutaq'aaj wo' chik ruq'orariik chi kesaj pan lutz' chee' i rooq. Re' i Jeremías je' wili i xuq'or reh Pasur: Re' hat narujalam wach ab'ihnaal i QaJaaw, runimaal yo'jik chik ab'ihnaal naa rukojom.", "4": "Re' i QaJaaw Dios je' wili i xuq'or chawiij: Re' hin naa kaat nusutem chi xa re' hat naa ayohb'isam awiib', je' wo' chi keh taqe awamigo. Eh naa awilom ruuk' naq'awach noq naa kikanteesjiik taqe awamigo ruuk' q'aslaj ch'ihch'. Re' hin naa nuq'asam taqe i aj Judá pan q'ab' i kireey i aj Babilonia naa kik'amariik reje pankowlaj kamanik, ar naa kikanteesjiik ruuk' q'aslaj ch'ihch'.", "5": "Naa wo' nuq'asam pan kiq'ab' i nixowanik kiwach i rub'ehomal i tinamit wili, je' wo' hoq i chib'ih jariij wilik keh, je' wo' hoq i k'ih taq tz'aaq chi keh. Eh je' wo' chu'nchel i xa chib'ih jariik q'e' k'ih tz'aaq wili keh i kireey i aj Judá, chu'nchel i re' naa kik'amam reje Babilonia i nixowanik kiwach.", "6": "Eh re' hat Pasur naa wo' ak'amariik reje ar Babilonia, ruch'ihil taqe awach aweh ar naa akimiik, ar naa kaat kimuq'aam, ar naakimuhqiik chu'nchel i awamigo, re' i xiq'orik rib'iral taqe i xachukuj q'orik inki i Dios.", "7": "<pb/><t>QaJaaw Dios re' hat xachuk weh i q'orik,</t> <t>ruum xaq'or weh chi nanaq kiin atoob'eem.</t> <t>Eh re' hin xnunimaj ruum re' hat q'e' wilik awajaawriik chi nuwach i hin,</t> <t>eh yu'naak xi nakanaa' chi k'ahchi' nuk'uhtaam nuk'ixb'ilaal,</t> <t>eh chu'nchel kikaqse'lanik weh.</t>", "8": "<t>Jarpech kinq'orik xa re' i rusachariik wach i tinamit,</t> <t>xa re' i ti' k'axik naa ruchaliik i nuq'or rib'iral.</t> <t>Ruum taqe re' xak'ahchi' keeb' chi nub'ajariik,</t> <t>chi nukaqse'ljiik,</t> <t>eh ruum wo' i ruq'orariik aak'uhb'aal.</t>", "9": "<t>Re' hin je' wili i xnuq'or:</t> <t>Ma' naa ta chik nuq'orom i ruk'uhb'aal i QaJaaw,</t> <t>ma' naa ta chik nuq'oriik parub'ihnaal, kinki.</t> <t>Xa re' la' re' aq'oral cho pan wánima xa je'</t> <t>chik xaq q'aaq' imponik wach nub'aqil noq inwik'raaj</t> <t>xwaaj naq nukanaam ruq'orariik, xa re' la' xama' xnukanaa' ta wo' hoq.</t>", "10": "<t>Re' hin imb'iraj chi re' taqe i tinamit aha' ta chik</t> <t>ma' nkikoj numahk je' wili inkiq'or:</t> <t>Ruum i reh aha' ta chik ma' wilik i yohb'aal,</t> <t>qaq'or taq chi ru mahk i reh, inki taqe.</t> <t>Eh re' taqe wamigo k'ahchi' wo' kuy-eem i keh</t> <t>chi naa nuq'eb'em wiib', je' wili inkiq'or:</t> <t>Qilow taq nee oon inche ruyeew riib' chi jot'arik</t> <t>chi je' re' neerutoj wach qeh i rub'an, inki taqe.</t>", "11": "<t>Xa re' la' re' hat QaJaaw Dios nim awajaawriik wilkaat wuuk'</t> <t>chi nuko'ljiik ma' awach ta neenq'atwik awach.</t> <t>Re' taqe i ki-ixowanik nuwach ma' xta naa kiin kuchem,</t> <t>naa ruchaliik kik'ixiik</t> <t>ruum ma' naa takeliik korik,</t> <t>naa kikahniik chi ma' xta chik kajaawriik chi jumpech.</t>", "12": "<pb/><t>QaJaaw Dios nim awajaawriik.</t> <t>Re' hat i nawilow i ránima i rukapeb'aal i ju'jun.</t> <t>Ruum aj re' inwaaj chi nee nak'uhtaaj weh</t> <t>nik' wach noq naa taqe aye'em chutojariik i kimahk i ki-ixowanik nuwach.</t> <t>Re' hin xnukanaa' chik panaq'ab' i nuk'axkiil.</t>", "13": "<pb/><t>Re' hin i nuq'or taq aweh chi chatz'uyej taq wach i QaJaaw chayeew taq ruloq'il.</t> <t>Ruum re' hin q'e' naq ti' nuk'ux, eh xi ruko'leej pan kiq'ab' i yiib' wach kina'ojb'al.</t>", "14": "<pb/><t>Xa re' la' re' hin i nuq'or</t> <t>chi ma' ta naq xin-aasjik ruuk' i nutuut chupaam i q'iij xin-aasjik wii'</t> <t>ruum re' hin i nukapaaj chi re' q'iij re' re' ma' holohik taj.</t>", "15": "<t>Eh i nuq'or wo' hoq chi ma' holohik ta xb'anik</t> <t>awach i xye'wik rusuqkiil ruk'ux i wajaaw</t> <t>noq xuq'or rib'iral reh chi re' hin naa wasjiik.</t>", "16": "<t>Re' reh i ruk'ul chi naa rusachariik wach</t> <t>je' rukab' noq xusach kiwach i ki'ib' chi tinamit i Dios</t> <t>ma' xuketelaaj ta kiwach, nee ta naq i ruk'er chii' pantaq wahq'eq,</t> <t>eh kab'lajora i q'iij.</t>", "17": "<t>Wita re' Dios xuyeew q'ab' chi xin kimik</t> <t>noq ko hin naq rihqaam i nutuut ar naq xin kahnik chi kamnaq,</t> <t>chi je' re' ma' xin-aasjik ta naq chik chi jumpech.</t>", "18": "<t>¿Chib'ih ta wo' inchirutiq chi xin-aasjik ruuk' i nutuut,</t> <t>xa re' inchel i ti' xa re' inchel i ruti'kiil k'uxliis,</t> <t>xa hin inche k'uhtan nuk'ixb'ilaal xin chalik ayu' wach ak'al?</t>"}