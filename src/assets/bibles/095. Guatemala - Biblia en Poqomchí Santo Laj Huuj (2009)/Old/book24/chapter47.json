{"1": "<pb/>Re' i wili i ruq'oral i Dios xuq'or reh i Jeremías chikiij taqe i aj filisteo, noq komajaa' inchalik i kireey aj Egipto chub'anariik keh i aj Gaza.", "2": "<pb/><t>Re' QaJaaw Dios je' wili xuq'or:</t> <t>Pantz'eet reh i rookb'aal i q'iij naa kik'uliik iloq i ruk'ihaal soldado</t> <t>xa je' chik rukab' i choqik i rub'an i nim ha',</t> <t>naa kisacham wach i xata wo' jarseht chi tinamiit,</t> <t>ruch'ihil i k'achareel wilkeeb' chupaam.</t> <t>Eh naakik'erem kichii' ruum i ti' k'axik naakik'ulum.</t>", "3": "<t>Eh noq naa kib'iram chi xa kitelikinik chik taqe i kikawayu</t> <t>i ruk'ihaal soldado, eh xampolojinik chik</t> <t>i kikareta ma' k'isiin ta naa kiyo'jiik taqe i tuutb'ees ajaab'ees</t> <t>naakiq'eb'em kahnoq i kak'uun kixq'uun.</t>", "4": "<t>Ruum chupaam i q'iij re' re' naa rusachariik kiwach i aj filisteo,</t> <t>aj Tiro, aj Sidón, korehtaal inkuxik</t> <t>rusachariik kiwach intowik keh i aj filisteo, inki.</t> <t>Re' i QaJaaw Dios naa rusacham kiwach i aj filisteo,</t> <t>je' wo' chu'nchel i wilkeeb' chupaam i ye'aab' Kaftor.</t>", "5": "<t>Eh re' taqe i aj Gaza naa kijoyom i rismaal kinaah ruum i ruti'kiil kik'ux,</t> <t>re' taqe i aj Ascalón naa kikahniik meem.</t> <t>Re' taq i hat i wilkaat taq wach k'ixkaab'</t> <t>¿Kojaruuj taq i namay ruyok'ariik wach taq ati'jolal?</t>", "6": "<t>Eh je' wili taq i naa aq'orom:</t> <t>QaJaaw Dios, re' hat xataaq'anik cho qakanteesjiik ruuk' q'aslaj ch'ihch'.</t> <t>Chayeew q'ab' chi neenkikanaa' qakanteesjiik ruuk' q'aslaj ch'ihch',</t> <t>chawesaj chi qanaah, tiko'q taq.</t>", "7": "<t>Eh ¿nik' wach noq neeresaj taq cha naah</t> <t>wila' re' wo' i QaJaaw xtaaq'anik taq cho akanteesjiik</t> <t>kikanteesjiik i aj Ascalón,</t> <t>kikanteesjiik i wilkeeb' pan tz'a'laj yuuq' chi chii' i palaw?</t>"}