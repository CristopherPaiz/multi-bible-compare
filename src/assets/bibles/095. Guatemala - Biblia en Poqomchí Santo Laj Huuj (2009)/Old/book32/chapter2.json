{"1": "<pb/>Eh re' Jonás noq wilik cho chupaam i mama' kar xub'an rutiij chuwach i QaJaaw Dios.", "2": "Je' wili i xuq'or: <pb/><t>Noq ti' nuk'ux xnupahqaaj aweh chi naakiin atoob'eem</t> <t>xinatob'eej wo' hoq.</t> <t>Eh noq xakimik chik weh xat nuq'oreej,</t> <t>xinab'iraj wo' hoq.</t>", "3": "<t>Eh yu'naak xinakut ko paruchamiil i palaw xub'ur nunaah i rub'ohl</t> <t>re' i rukowiil rooq xub'ak'ej nuwach.</t> <t>Ruum i runimaal kaq suut teew jab' xataq'aaj chaloq i hat.</t>", "4": "<t>Ruuk' i re' xnunab'eej chi xinaq'eb' chiriij ak'ux,</t> <t>re' hin xnukapaaj chi ma' naa ta chik</t> <t>wilom wacha santo laj apaat.</t>", "5": "<t>Re' hin wilkiin chupaam i ruchamiil i palaw,</t> <t>eh xutz'ap nunaah, re' taqe ch'ahn wilkeeb' chupaam</t> <t>xkisuq'ej kiib' wach nunaah.</t>", "6": "<t>Xti yohb'aal wach chamiil</t> <t>yohb'aal wach ti' kiil xin wihik wii'</t> <t>xa pankimik chik wilkiin noq xwik'raaj.</t> <t>Eh re' hat WaJaaw nuDios xinawesaj chupaam.</t>", "7": "<t>QaJaaw Dios noq xwik'raaj chi xanaa chik nukimiik</t> <t>jumehq'iil xat nuq'oreej panutiij</t> <t>eh xinab'iraj wo' cho chupaam asantolaj paat.</t>", "8": "<t>Raaj taqe i kinimanik reh taqe i xa tiyoox</t> <t>inkikanaa' animjiik chi jumpech.</t>", "9": "<t>Eh re' hin naanuk'atam i numayiij chawach</t> <t>t'iosb'al reh aawotob'il,</t> <t>naa nub'anam chu'nchel i nuq'orom aweh,</t> <t>QaJaaw Dios xa re' wo' hat nee ti ko'linik weh, inki i Jonás.</t>", "10": "<pb/>Eh re' i QaJaaw Dios, xrisaj reje i mama' kar chichii' i chiq yuuq' chii' palaw, reh chi ar xponik ruxab'ej i Jonás."}