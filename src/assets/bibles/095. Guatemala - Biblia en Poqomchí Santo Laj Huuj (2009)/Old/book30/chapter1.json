{"1": "<pb/>Re' Amós i xwihik chi cha'jen tentzuun chupaam i ye'aab' Tecoa, je' wili i k'uhb'aal xuk'ul ruuk' i QaJaaw Dios, chikiij i aj Israel. Re' noq pan kiib' haab' i rub'an i yihk, re' noq xwihik chi reyil Judá i Uzías, re' noq xwihik chi reyil Israel i Jeroboam rak'uun i Joás.", "2": "Re' QaJaaw Dios ruuk' k'aah xuq'or chi je' wili: <pb/><t>Chinaah i yuuq' Sión wilik Jerusaleem:</t> <t>Re' taqe i chee' k'ahaam naakichiqiik,</t> <t>eh naakichiqiik i k'im wilkeeb' chuwach i yuuq' Carmelo.</t>", "3": "<pb/><t>Re' QaJaaw Dios je' wili xuq'or: Re' taqe i aj Damasco ma' k'isiin i mahk xkian,</t> <t>ruum i re' naa nuye'em taqe chutojariik i kimahk.</t> <t>Eh xkian i ti' k'axik reh i tinamiit Galaad</t> <t>je' rukab' noq inq'ojarik paam i trigo chi ch'ihch' xkian reh.</t>", "4": "<t>Ruum aj re', re' hin naa nukojom ruq'aq'al</t> <t>i rupaat i reey Hazael, eh naa ruk'ahtiik i paat</t> <t>i rub'an wii' taaq'anik i reey Ben-hadad.</t>", "5": "<pb/><t>Re' hin naa nuq'eb'em taqe i ru puertahiil i tinamit Damasco,</t> <t>naa nusacham kiwach, i aj wach k'ixkaab' Avén.</t> <t>Eh re' i wilik chi taaq'anik Bet-edén naa nusacham wach.</t> <t>Re' taqe i aj Siria naa kik'amariik reje pankowlaj kamanik pan tinamit Qir, inki.</t>", "6": "<pb/><t>Re' QaJaaw Dios je' wili xuq'or:</t> <t>Re' taqe i aj Gaza ma' k'isiin i mahk xkian,</t> <t>ruum aj re' naa nuye'em taqe chutojariik i kimahk.</t> <t>Re' keh xkik'ayej reje pankowlaj kamanik</t> <t>i nutinamiit pan tinamit Edom.</t>", "7": "<t>Ruum aj re', re' hin naa nukojom ruq'aq'al i tz'aq kotimaj wii' riij i tinamit Gaza,</t> <t>naa ruk'ahtiik taqe i paat imb'aan wii' i taaq'anik.</t>", "8": "<t>Eh naa wo' nusacham kiwach i aj Asdod.</t> <t>Je' wo' taqe i wilkeeb' chi taaq'anik chinaah i tinamit Ascalón,</t> <t>eh naa wo' nusacham kiwach tinamit Ecrón,</t> <t>je' wo' chu'nchel i aj filisteo, inki.</t>", "9": "<pb/><t>Re' QaJaaw Dios je' wili xuq'or:</t> <t>Re' taqe i aj Tiro ma' k'isiin i mahk xkian,</t> <t>ruum aj re', re' hin naa nuye'em taqe chi tojariik</t> <t>i kimahk. Ruum xkiq'asaj pankowlaj kamanik</t> <t>i nutinamiit ar Edom, ma' xkik'am ta kiib'</t> <t>pansuqkiil chi xa kas kichaaq' kiib'</t> <t>je' naq rukab' i kiyejaam wach.</t>", "10": "<t>Ruum aj re', re' hin naa nukojom ruq'aq'al i tz'aq</t> <t>kotimaj wii' riij i tinamit Tiro, eh naa ruk'ahtiik</t> <t>taqe i paat imb'aan wii' taaq'anik, inki.</t>", "11": "<pb/><t>Re' QaJaaw Dios je' wili xuq'or:</t> <t>Re' taqe i aj Edom ma' k'isiin i mahk xkian,</t> <t>ruum aj re' naa nuye'em taqe chutojariik i kimahk.</t> <t>Re' keh yohb'aal wach i kijosq'iil,</t> <t>ruuk' q'aslaj ch'ihch' xkikansaj i kas kichaaq'</t> <t>aj Israel ma' xkiketelaaj ta wach.</t>", "12": "<t>Ruum aj re', re' hin naa nu kojom ruq'aq'al</t> <t>i tinamit Temán, eh naa wo' ruk'ahtiik</t> <t>taqe i paat imb'aan wii' i taaq'anik, inki.</t>", "13": "<pb/><t>Re' QaJaaw Dios je' wili i xuq'or:</t> <t>Re' taqe i aj Amón</t> <t>ma' k'isiin i mahk xkian,</t> <t>ruum aj re' naa nuye'em taqe chutojariik i kimahk.</t> <t>Re' keh xkiyeew runimaal wach i kitinamiit</t> <t>xkixih chi q'aslaj ch'ihch' i kipaam</t> <t>taqe i yowaab' ixoq wilkeeb' ar Galaad.</t>", "14": "<t>Ruum aj re', re' hin naa nukojom ruq'aq'al i tz'aq kotimaj wii' riij i tinamit Rabá.</t> <t>Eh naa ruk'ahtiik taqe i paat imb'aan wii' taaq'anik.</t> <t>Xa je' chik ink'uloq kaq suut teew noq</t> <t>naa nutaq'aam chaloq i aj q'aq'ineel taq cha naah.</t>", "15": "<t>Eh re' i kireey</t> <t>re' taqe i nimaq wach kikamaj ruuk',</t> <t>naa kik'amariik reje pankowlaj kamanik, inki i Dios.</t>"}