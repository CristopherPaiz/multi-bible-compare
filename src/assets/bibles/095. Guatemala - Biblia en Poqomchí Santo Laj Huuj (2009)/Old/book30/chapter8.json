{"1": "<pb/>Eh re' i QaJaaw Dios jinaj chik chakach i wach i tik mu'uun xiik' naah q'aniil xuk'uhtaaj weh panusaq wiriik.", "2": "Eh re' Dios xupahqaaj weh chi je' wili: Amós ¿chib'ih jariik i k'ahchi' awilom wach? inki. <pb/>Re' hin jinaj chakach i wach i tik mu'uun xiik' naah q'aniil k'ahchi' wilom wach, kinki reh. <pb/>Re' taqe aj Israel je' kiq'aniil taqe i wach i tik re' re', xa ilook' chik i nuyeew taqe chutojariik i kimahk, inki.", "3": "<pb/>Eh re' taqe i tz'uuy imb'aan chupaam i paat imb'aan wii' i q'ataj q'orik naa rusutiniik chi oq'ik. Eh ma' k'isiin taqe i naa kikanteesjiik ar, re' i kiti'jolal naa rukutariik cho rij paat chi ma' eht'alimaj, inki.", "4": "<pb/>Chab'iraj taq i naa nuq'orom i hat i ti minwik taq keh panti' k'axik i xama' nimaq ta kiwach, eh inaq'uch taq i chib'ih keh i neb'aa'.", "5": "Re' taq i hat je' taq wili inaq'or: ¿Kojaruuj chik i ninq'iij reh i ak' poh? ¿Kojaruuj chik i ninq'iij reh i hi'limb'al q'iij reh chi neenqak'ayej i qatrigo taqe naq'wach i qatik chi k'ih neen qayeew wii' nee nqak'isiimb'isaj i qapajb'aal, eh ma' manlik taj i qapexu neenqa a'n?", "6": "Eh naa qakanaam chi ma' xta chik chib'ih keh i neb'aa', korehtaal inkik'ayej kiib' quuk' tojb'al reh i kik'aas atoob' ta xa junk'uhl chi xijab' i kik'aas. Eh k'ih naa qak'ayem wii' keh i ruyib'kiil wach i trigo, tiki taq.", "7": "<pb/>Re' QaJaaw Dios ruq'orom i xti korik, je' wili i xuq'or: Re' hin ma' jaruuj naa rusahchiik panuk'ux chi xkinimb'isaj kiwach i riih rumaam i Jacob, je' wo' hoq i xkian, inki.", "8": "¿Mi ma' k'uyu'jik re' i wach ak'al ruum i xkian re' re'? <pb/><t>¿Mi ma' nee kioq'ik re' i tinamit ruuk' i ti' k'axik naakik'ulum?</t> <t>Eh chu'nchel i wach ak'al naa ruqajiik naa rujohtiik</t> <t>je' rukab' i rub'an i rub'ohl i nim ha' Nilo wilik ar Egipto.</t>", "9": "<pb/><t>Re' QaJaaw Dios je' wili i xuq'or:</t> <t>Chupaam taqe i q'iij re' re' naa nuq'equm b'risam wach i q'iij manlik kab'lajora,</t> <t>eh manlik parusaqumaal wach i q'iij naa ruq'equumriik chu'nchel i wach ak'al.</t>", "10": "<t>Re' taq aa-ninq'iij naa nusutem chi ruti'kiil k'uxliis,</t> <t>re' aa-tz'uuy naa nusutem chi oq'ik, je' rukab' noq inooq'jik i kamnaq.</t> <t>Eh naa taq akojom aq'eq' so', eh chi naa taq ajoyom i rismaal aanaah,</t> <t>naa taq awoq'iim, je' rukab' noq inoq'ik ixoq xkimik i rak'uun</t> <t>xa jinaj chuwach.</t> <t>Chu'nchel naa rusutiniik chi ruti'kiil k'uxliis, inki.</t>", "11": "<pb/><t>Re' i QaJaaw Dios je' wili i xuq'or:</t> <t>K'ulik iloq reh i q'iij chi re' hin naa nutaq'aam</t> <t>i wi'jaleel chinaah chu'nchel i tinamiit wach ak'al.</t> <t>Xa re' la' ma' re' ta wi'jaleel reh wi'k ha',</t> <t>wi'jaleel la' reh i rib'irjiik i nuq'oral.</t>", "12": "<t>Re' keh xak'ul chik naa kojiik pansak'aaj reh i rookb'aal q'iij,</t> <t>eh pareelb'aal i q'iij,</t> <t>nah taq palaw chi rusik'ariik i nuq'oral naa naq chik kaajwaam rib'irjiik</t> <t>xa re' la' xama' naa ta wo' chik kireqem.</t>", "13": "<t>Re' taqe i holohaq xq'un,</t> <t>taqe i kowlaj k'ijool naakiq'ehb'iik wach ak'al</t> <t>ruum i ruchiqkaal kichii' reh i rib'irjiik i nuq'oral.</t>", "14": "<t>Eh re' taqe i kiq'orik i korik parub'ihnaal i tiyoox wilik Samaria.</t> <t>Re' taqe i kiq'orik parub'ihnaal i tiyoox wilik Dan,</t> <t>taqe i kiq'orik pankib'ihnaal i kitiyoox i aj Beerseba,</t> <t>naa rusachariik kiwach, inki.</t>"}