{"1": "<pb/><t>Chab'iraj taq i hat ixoq aj Samaria,</t> <t>je' taq akab' ixoq wakax wilkeeb' Basán inaq'uch taq i chib'ih keh i neb'aa',</t> <t>i nayeew taq panti' k'axik i ma' xta wilik keh.</t> <t>Eh inataq'aaj taq ab'ahiil chuk'amariik i k'ah laj ha',</t> <t>reh chi naawuk'ej taq.</t>", "2": "<t>Re' QaJaaw Dios xuq'or i korik ruuk' i rusantohiil, je' wili xuq'or:</t> <t>Eh je' naa ruuk' i lok lok laj ch'ihch' naa taq kaat nuk'amam reje</t> <t>je' rukab' noq inehteesjik i kar panha' ruuk' i k'isa lok lok laj ch'ihch'.</t> <t>Je' wo' re' i naa nub'anam keh taq awak'uun awixq'uun.</t>", "3": "<t>Eh naa kehteesjiik reje chupaam i</t> <t>paat inki a'n wii' taaq'anik naakimolom chi elik,</t> <t>ar naa kikutum reje kiib' chinaah i yuuq' Hermón, inki.</t>", "4": "<t>Hiy taq ar Bet-el, eh Gilgal cha a'n taq i mahk,</t> <t>cha a'n taq aq'et wachiil, hiy taq chak'at mayiij eqal eqal</t> <t>chikiwach i tiyoox pantaq wahq'eq,</t> <t>chak'am taq reje i ru lajeeb' sentabohiil i jinaj ketzal chi roox q'iij.</t>", "5": "<t>Hiy taq chayeew chi amayiij i kaxlanwi'k</t> <t>kojooj ch'amb'esb'al reh</t> <t>eh cha q'or rib'iral xa aha' yuuq'</t> <t>nik' nimaal taq amayiij xayeew,</t> <t>ruum je' taq re' imponik chawach i hat</t> <t>taq aj Israel, inki i Dios.</t>", "6": "<pb/><t>Re' hin xat nuyeew taq chi kuyariik</t> <t>awa' ahaa' chupaam taq aatinamiit,</t> <t>eh xnuyeew wo' i wi'jaleel chupaam taqe i kok' tinamit.</t> <t>Eh re' taq i hat ni xata ruum i re'</t> <t>xat chalik wo' chik taq wuuk', inki i QaJaaw Dios.</t>", "7": "<pb/><t>Eh ma' xnuyeew ta chik i jab' chuwach ixib' poh,</t> <t>re' noq komajaa' taq inasik' i wach atik.</t> <t>Wilik i tinamit xnuyeew wii' i jab', eh wilik i tinamit ma' xnuyeew ta wii' i jab'.</t> <t>Wilik xub'an wii' i jab',</t> <t>eh wilik i xi chiqik ruum ma' xub'an ta chik i jab'.</t>", "8": "<t>Re' taqe i tinamit xak'ul chik kiooj</t> <t>pantaq tokoom tinamit chi rusik'ariik kihaa',</t> <t>ruum i kichiqchi'iil.</t> <t>Eh re' taq i hat ni xata ruum taqe re'</t> <t>xat sutinik wo' chik taq wuuk', inki i Dios.</t>", "9": "<pb/><t>Eh xnuyeew wo' itz'a' laj teew taq cha naah,</t> <t>ruum i re' xi chiqik taq atik wilkeeb' taq panakoraal, xnuchiqsaj wo' taq aa-uuva.</t> <t>Eh re' taqe i nimaq chili'l xkik'ux taq i xaq aa-higo je' wo' hoq i xaq taq aa-olivo.</t> <t>Eh re' taq i hat ni xata ruum taqe re' xat sutinik wo' chik taq cho wuuk', inki i Dios.</t>", "10": "<pb/><t>Eh je' wili i xuq'or:</t> <t>Re' hin xnuyeew taq cha naah i ti' k'axik</t> <t>je' rukab' i xnuyeew chikinaah i aj Egipto.</t> <t>Xnukansaj taq awak'uun panq'aq'inik,</t> <t>eh chi xq'ucharik i kikawayu reh q'aq'inik kuum i aj ixowaal.</t> <t>Eh xkik'raaj ruchuhkiil taqe i kamnaq chupaam i kiye'aab'.</t> <t>Eh re' taq i hat ni xata ruum taqe re' xintohq'ik wo' chik taq animam,</t> <t>inki i Dios.</t>", "11": "<pb/><t>Re' hin wilik wo' naq i xnusach kiwach</t> <t>taq chaxilak ruuk' i ti' k'axik,</t> <t>je' rukab' noq xnusach kiwach i tinamit Sodoma, i Gomorra.</t> <t>Re' taq i hat xa je' chik rukab' noq inehteesjik iloq i ju'sii' wach q'aaq'</t> <t>noq xako'leej taq awiib'.</t> <t>Eh ni xata ruum taqe re'</t> <t>xat sutinik wo' chik taq wuuk'.</t>", "12": "<pb/><t>Re' hin naa taq kaat nuye'em</t> <t>chutojariik riij taq ayiib' wach na'ojb'al i na a'n re' taq i hat, hat taq aj Israel,</t> <t>cha yejaa' taq awiib' chi nuk'ulariik,</t> <t>ruum re' hin naa nuq'atwiik i q'orik taq cha naah, inki.</t>", "13": "<pb/><t>Re' i QaJaaw wili xyej-anik reh taqe inajt kinaah yuuq',</t> <t>re' reh xtz'uhkrisanik cho reh i teew,</t> <t>re' reh inye'wik chi naab'jik reh i winaq</t> <t>chib'ih jariik i naa rub'anam.</t> <t>Eh re' reh insutinik reh chi q'equm i saqum,</t> <t>eh re' reh xa aha' wilik chinaah chu'nchel i wach ak'al.</t> <t>Re' Dios nim rajaawriik,</t>"}