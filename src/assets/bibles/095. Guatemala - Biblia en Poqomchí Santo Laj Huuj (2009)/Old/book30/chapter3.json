{"1": "<pb/>Hat taq aj Israel chab'iraj taq i ruq'or chawiij i QaJaaw Dios chawunchelaal i xat risaj taq chaloq Egipto je' wili i xuq'or:", "2": "<pb/><t>Eh xa re' wo' naq taq i hat xnusik' taq chaawach Chi kixilak i tinamit wach ak'al.</t> <t>Ruum aj re' naa taq kaat nuye'em chutojariik amahk</t> <t>ruum i ma' k'isa yiib' wach na'ojb'al taq i na a'n, inki.</t>", "3": "<t>¿Mi neerub'an chi neenkuhch'ileej kiib' i ki'ib' chi</t> <t>ma' nkaaj ta kiwach?</t>", "4": "<t>Eh ¿Mi neeruk'er chii' kaq b'ahlam</t> <t>panch'ahn noq komajaa' i ruchop i rutiib'?</t> <t>Eh ¿Mi neeruk'er chii' i rak'uun kaq b'ahlam parujuul</t> <t>noq komajaa' i ruchop i rutiib'?</t>", "5": "<t>Eh ¿Mi neenchoparik jino'q i tz'ikin</t> <t>wach ak'al rupinik i rub'an wila' ma' xkojarik i xirob'?</t> <t>Eh ¿Mi neenq'orik i xirob'aal mi ma' chih i xuchop?</t>", "6": "<t>Eh ¿Mi ma' neekiyo'jik re' i</t> <t>tinamit wila' inxuuljik i tuun pan jino'q tinamit?</t> <t>Eh ¿Mi wilik i ti' k'axik neenchalik chinaah i tinamit</t> <t>wila' ma' re' i Dios neen ye'wik reh?</t>", "7": "<t>Eh re' i QaJaaw Dios ma' xtaj i ti' k'axik i ruyeew chaloq</t> <t>chi ma' ta nee ruyeew chi naab'jik keh taqe i jalal ruq'oral.</t>", "8": "<t>Eh wixq'orik i kaq b'ahlam</t> <t>¿Mi ma' neekiyo'jik re' tinamit?</t> <t>eh wila' xuq'or i QaJaaw Dios chi naa ruq'orariik rib'iral,</t> <t>¿Mi neerub'an re' chi ma' nee ta q'orarik rib'iral?</t>", "9": "<t>Re' taq i hat je' wili i naa taq aq'orom</t> <t>chupaam taqe paat imb'aan wii' taaq'anik ar Asdod,</t> <t>eh chupaam taqe i paat imb'aan wii' taaq'anik ar Egipto:</t> <t>Chamol taq awiib' chinaah i yuuq' Samaria,</t> <t>nee taq inawilow i tukinik wachiis,</t> <t>taqe i yiib' wach na'ojb'al k'achi' keeb' ar, tiko'q taq keh.</t>", "10": "<t>Re' QaJaaw Dios je' wili i xuq'or:</t> <t>Re' keh ma' inki a'n taj i korik inkimol wach pankipaat inki a'n wii' i taaq'anik</t> <t>inkiq'uch reh i kas kichaaq' pank'aah, inki.</t>", "11": "<pb/><t>Eh je' wili i ruq'or i QaJaaw Dios:</t> <t>Re' taqe i ki-ixowanik taq awach k'ul naa kichaliik</t> <t>naakich'ahaam i paat i nako'leej taq wii' awiib',</t> <t>eh naa kelq'aam i chib'ih taq aweh wilik chupaam taq aapaat.</t>", "12": "<pb/><t>Re' i QaJaaw Dios je' wili xuq'or:</t> <t>Re' cha'jen tentzun neeruq'uch i rutentzuun</t> <t>panchii' i kaq b'ahlam</t> <t>xa re' la' xa re' wo' ki'ib' chi rooq, i ruqox i xikin neeruq'uch.</t> <t>Je' wo' re' taq hat aj Israel,</t> <t>xakiib' ixib' wo' taq i naa ako'leem awiib' ar Samaria.</t> <t>Yu'naak kosuq taq hi'lik aweh chinaah</t> <t>taqe i holohaq ch'aht ar Damasco, inki.</t>", "13": "<pb/><t>Re' QaJaaw Dios nim rajaawriik je' wili i xuq'or:</t> <t>Re' taq i hat cha q'or taq rib'iral i ti' k'axik</t> <t>naakik'ulum taqe i riih rumaam i Jacob.</t>", "14": "<t>Eh re' hin naa nuye'em taqe chutojariik i kimahk i aj Israel</t> <t>ruum i yiib' wach na'ojb'al inki a'n</t> <t>Eh naa nuyojom kiartaal ar Bet-el,</t> <t>eh re' i kuk'aa' i artaal naakiyok'ariik naa kiq'ehb'iik wach ak'al.</t>", "15": "<t>Eh naa nusacham wach i kipaat kiwihik wii' pan siq'jil,</t> <t>i kipaat kiwihiik wii' pan q'ilej.</t> <t>Eh naa nusacham wach i kipaat marfil korjinaq wii',</t> <t>je' wo' i kipaat inki a'n wii' i taaq'anik,</t> <t>inki i QaJaaw Dios.</t>"}