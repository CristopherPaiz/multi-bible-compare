{"1": "<pb/>Re' wili i rutiij xub'an i Habacuc jalal ruq'oral i Dios:", "2": "<pb/><t>QaJaaw Dios noq xb'iraj rib'iral nik' nimaal taqe i</t> <t>a'nam chaloq xanoq wo' xnuyohleej awach.</t> <t>Re' hin i nupahqaaj otob'il aweh chi cha a'n</t> <t>tii quuk' i hoj yu'naak taqe i a'nam chaloq re' re'.</t> <t>Chaketelaaj tii qawach atoob' ta k'achi' aajosq'iil chi qanaah.</t>", "3": "<t>Re' hin xwilow panusaq wiriik chi chalik i rub'an i</t> <t>QaJaaw Dios wilik ruSantohiil chupaam i ye'aab'</t> <t>Temán, chalik i rub'an chinaah i yuuq', Parán. <pb/>Eh re' i ruloq'il xk'utinik pan taxaaj,</t> <t>je' wo' chinaah i wach ak'al.</t>", "4": "<t>Eh sutimaj riij chi saqum,</t> <t>xa wilik chik i ruch'aab' i saqum i nelik chaloq chupaam kab'chel i q'ab'.</t> <t>Re' taqe re' ink'uhtanik reh chi wilik rajaawriik.</t>", "5": "<t>Xa re' la' noq komajaa' ink'uloq i QaJaaw peet xik'ik i runimaal yab'ilaal.</t> <t>Eh noq ik'inaq chik i QaJaaw Dios jinaj chik inchel i runimaal kaq tz'a' xik'ik.</t>", "6": "<t>Eh re' i QaJaaw Dios i rupab'aa' riib' chi rilariik reje i wach ak'al,</t> <t>re' i nimaq tinamit, inchalik kib'arb'otiik chuwach.</t> <t>Re' taqe i rax chee' kitoqib'ik chuwach.</t> <t>Eh re' taqe i yuuq', jumehq'iil i rusach kiwach.</t> <t>Raaj i ruk'uhb'aal i Dios reh xa wilik wo' chi juneliik.</t>", "7": "<pb/><t>Re' hin xwilow noq xkik'ul i ti' k'axik taqe i wilkeeb' ar Cusan.</t> <t>Eh xwilow noq xakib'arb'otik chik</t> <t>ruum kiyo'jiik taqe i aj Madián.</t>", "8": "<t>QaJaaw Dios ¿Mi k'ahchi' re' aajosq'iil chinaah taqe i nim ha'?</t> <t>¿Mi k'ahchi' re' aajosq'iil chinaah taqe i palaw noq xapab'aa'?</t> <t>Re' hat xa a'n taqe i re',</t> <t>reh chi xi ik'ik aatinamiit panha' chiriij i kikawayu,</t> <t>chupaam i kikareta, reh chi ma' xta xi uchjik.</t>", "9": "<pb/><t>Re' hat je' naa ruuk' flecha xako'leej taqe.</t> <t>Eh aq'orom wo' chaloq i korik chi naa ako'leem aatinamiit xako'leej wo' taqe, <pb/>xa teh wo' kiik'b'aal panyejaal taqe i nim ha'.</t>", "10": "<t>Eh kiyo'jik chawach taqe i yuuq',</t> <t>re' hat ti ye'wik chaloq i runimaal jab',</t> <t>ruuk' i re' xnujik i ha' wach ak'al.</t> <t>Re' i palaw xan telelinik chik ruum rujosq'iil,</t> <t>i nelik reje i rub'ohl.</t>", "11": "<t>Eh xwilow chi wilik b'ila' chik panaq'ab' i flecha,</t> <t>je' wo' i ch'ihch' k'ulq'as xa saqrepik chik i reeh.</t> <t>Re' i q'iij, i poh xama' kik'uyu'jik ta chik pan kiye'aab' noq xkilow awach.</t>", "12": "<t>Re' hat xayeew aajosq'iil chinaah chu'nchel i wach ak'al,</t> <t>eh xa yeq'eeb'eej panawooq taqe i tinamit ruum aajosq'iil.</t>", "13": "<t>Re' hat xat chalik chi kiko'ljiik aatinamiit,</t> <t>chi ruko'ljiik i reey asik'im wach,</t> <t>ruum i re' xasach kiwach i k'amal kib'eeh i yiib' wach kina'ojb'al,</t> <t>je' rukab' noq insacharik wach jino'q i paat inyojib'ik haa' i ch'ikaab' reh.</t>", "14": "<pb/><t>Eh xayeew q'ab' chi xa ruuk' i flecha xi kanteesjik taqe</t> <t>i k'amal kib'eeh i soldado.</t> <t>Re' taqe i wilkeeb' chiriij taqe i kawáyu xkikut kiib' chinaah taqe i tinamit</t> <t>ma' awach ta inko'linik keh, re' inkaaj i keh</t> <t>chi naa kisacham wach chi ma' eht'alimaj.</t>", "15": "<pb/><t>Re' i hat xayeew q'ab' chi xkiq'at wach i palaw aatinamiit,</t> <t>chiriij taqe i kawáyu, atoob' ta</t> <t>xayohb'aal wo' naq chik wach i ha', je' wo' i rupuuh.</t>", "16": "<t>Eh noq xwilow panusaq wiriik taqe re' xinyo'jik,</t> <t>xama' kinchol ta chik q'orik, xa kib'arb'otiik chik i pan waa'</t> <t>xama' xta naq chik k'isinoq nukowiil.</t> <t>Atoob' ta je' re' i k'ahchi' nuk'ulum,</t> <t>kok'ahchi' wuy-eem ruuk' q'unil chi re' i QaJaaw Dios</t> <t>naa taqe ruye'em panti' k'axik i ki-ixowinik qawach.</t>", "17": "<pb/><t>Eh re' hin ma' k'isiin ta naa rusuuqb'iik nuk'ux ruuk' i QaJaaw Dios,</t> <t>atoob' ta ma' neenixmak'inik i higo, atoob' ta ma' nee tan wachinik i uuva,</t> <t>atoob' ta ma' neenwachinik i olivo,</t> <t>atoob' ta ma' xta chik taqe i tentzun, i wakax pankoraal.</t> <t>Re' hin xama' naa ta wo' rutib'iik nuk'ux.</t>", "18": "<t>Ma' k'isiin la' naa rusuuqb'iik nuk'ux ruuk' i QaJaaw Dios,</t> <t>naa rusuuqb'iik nuk'ux ruuk' ruum re' reh waj ko'loom.</t>", "19": "<t>Eh re' i QaJaaw Dios inye'wik rukowiil nuk'ux,</t> <t>re' reh inye'wik rukowiil taqe i wach nuch'ehk,</t> <t>reh chi kow kimb'ehik, je' kowiil imb'ehik i keej, <pb/>Eh kiruyeew chupaam i ye'aab' aha' ma' xta neenuk'ul.</t>"}