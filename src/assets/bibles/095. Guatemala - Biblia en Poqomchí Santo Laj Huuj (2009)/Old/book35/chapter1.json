{"1": "<pb/>Re' wili xk'uhtjik reh parusaq wiriik i Habacuc, ruum i QaJaaw Dios.", "2": "Re' Habacuc je' wili i xuq'or: <pb/><t>QaJaaw Dios, ¿Ko jarpech chik naanuk'erem nuchii'</t> <t>chi naakooj atoob'eem, eh xama' kinab'iraj ta wo' hoq?</t> <t>Eh ¿ko jarpech chik naanupahqaam aweh chi nee qoh ako'leej?</t>", "3": "<t>¿Chib'ih reet noq xayeew q'ab' chi k'achi'</t> <t>wilom i ti' k'axik, ruch'ihil i yiib' wach wili?</t> <t>¿Chib'ih reet noq wilik ikaansanik iib',</t> <t>wilik i josq'iil, wilik i peleto, wilik i wech'inik iib' chi qaxilak?</t>", "4": "<t>Re' k'uhb'aal ma' nkiyeew ta chik rajaawriik i q'atal q'orik.</t> <t>Re' i yiib' wach kina'ojb'al inki a'n i ti' k'axik reh i korik wach kik'ux,</t> <t>eh xama' kiye'ariik ta wo'</t> <t>chutojariik i kimahk, inki.</t>", "5": "<t>Re' i QaJaaw Dios je' wili i xuq'or reh:</t> <t>Chawilow reje i nimaq tinamit cha junsuut,</t> <t>ma' k'isiin i sahchb'al k'uxliis naa nub'anam kuuk', naa ayo'jiik ruum.</t> <t>Tokoom ta nee nq'orik reh chi naa nub'anam taqe i re' ma' nee ta naq inanimaj.</t>", "6": "<t>Re' hin naa nutaq'aam taqe reje i aj Caldeo,</t> <t>ma' k'isiin ta kijosq'iil, yiib' wach kib'anik.</t> <t>Eh kichopom kik'ux chi ojik chi junsuut i wach ak'al</t> <t>reh i ruchopariik kinaah taqe i ye'aab' tokoom ehchan reh.</t>", "7": "<t>Re' keh q'e' kow kiib', ti yo'joq kuum.</t> <t>Eh ma' kiyeew ta rajaawriik i k'uhb'aal,</t> <t>xa re' inkiyeew rajaawriik inki a'n i keh.</t>", "8": "<t>Eh re' i kikawayu kow ki ajiminik,</t> <t>ma' xata je' kiajiminik i nimaq taq b'ahlam,</t> <t>eh yohb'aal wach kijosq'iil, ma' xata je' kijosq'iil i xohjb'.</t> <t>Eh xiik' naah kik'ihaal i kijohtik chikiij i kikawayu,</t> <t>xa pan jumehq'iil kiooj chi peleto chikinaah i tinamit,</t> <t>je' rukab' noq inrupinik i xihk.</t>", "9": "<t>Eh naa kisacham wach chib'ih inaakirem</t> <t>pan kib'eeh, eh naa rik'iik kiyohb'isam i tinamit.</t> <t>Re' i tinamit naa kichopom naah,</t> <t>ma' xata je' k'ihaal i saniib' tub'lik chichii' i palaw.</t>", "10": "<t>Naakikaqse'laam panaq' kiwach taqe i reey,</t> <t>taqe nimaq wach kina'ojb'al.</t> <t>Eh ma' naa ta ruponiik panaq' kiwach inkiko'leej wii' kiib' i tinamit.</t> <t>Eh naakik'otom aak'al kookb'aal, korehtaal inkichop naah i tinamit.</t>", "11": "<t>Eh je' i nik'ik i kaq suut teew noq naa kisacham wach taq aatinamiit,</t> <t>eh naakikapaam chi ruuk' i rajaawriik i kitiyoox naa kianam i re', inki i Dios.</t>", "12": "<t>Re' i Habacuc je' wili xuq'or:</t> <t>QaJaaw Dios wilik i aSantohiil, ma' naa ta kimiik,</t> <t>¿Mi ma' wilkaat chaloq re' hat noq komajaa' chii wilik?</t> <t>Re' hat, hat waj ko'loom maayeew q'ab' chinee qoh kimik,</t> <t>eh re' hat xat ye'wik q'ab' keh i aj Caldeo chi naa kianam qeh, tojb'al riij i qamahk.</t>", "13": "<t>Re' hat saq wach awánima, ma' ponik ta chawach i yiib' wach na'ojb'al.</t> <t>Eh ¿Chib'ih reet noq neen nawil i ti' k'axik neenkian qeh i yiib' wach kina'ojb'al,</t> <t>eh chi xama' xta neena a'n chiriij?</t> <t>Re' keh inkisach wach i korik wach kik'ux,</t> <t>ma' je' ta kikab' i keh.</t>", "14": "<t>Eh ¿Chib'ih reet noq qoh akanaa' chi qutkeel chi je' qakab' taqe i kar panha',</t> <t>chi je' qakab' taqe i chikop kijukem kiib' noq kib'ehik, ma' xta ilil keh?</t>", "15": "<t>Re' taqe i aj Caldeo ko ma' k'isiin i tinamit naa kichopom naah,</t> <t>ma' k'isiin naa rusuuqb'iik kik'ux,</t> <t>je' rukab' noq insuuqb'ik ruk'ux i aj kar noq i ruchop i kar ruuk' ya'l,</t> <t>ruuk' lok lok naah ch'ihch'.</t>", "16": "<t>Re' i karineel i ruyeew ruloq'il i ru ya'l,</t> <t>i ruk'isa lok lok naah ch'ihch' b'amb'al rukaar,</t> <t>i ruk'at rumayiij chikinaah, t'iosb'al reh chi ruuk' i re'</t> <t>i rub'an ruwa' ruhaa' chi korik, eh suq i ruk'ux.</t>", "17": "<t>¿Mi je' re' i naa kianam re' i aj Caldeo?</t> <t>¿mi xa eliik je' inchoparik kar re' i tinamit naa kianam reh</t> <t>i kikanteesjiik? ¿mi ma' naa kiketelaam wach re'?</t>"}