{"1": "<pb/>Re' i QaJaaw Dios je' wili xuq'or weh: Hat rak'uun winaq cha tz'uyej i tz'uuy reh ruti'kiil k'uxliis keh i kireey i aj Israel,", "2": "je' wili i cha q'or keh: <pb/><t>Re' i Jerusaleem atuut noq wilik, je' ixoq kaq b'ahlam,</t> <t>eh chi kixilak i je' kaq b'ahlam xuk'isaj taqe</t> <t>i ki'ib' chi kok' rak'uun jinaj keh i re', re' i Joacaz.</t>", "3": "<t>Xuk'isaj chi korik korehtaal,</t> <t>xponik chi je' rukab' i nimlaj kaq b'ahlam</t> <t>i rub'an chik ruchopariik rutiib' i ruk'ux chik taqe i winaq.</t>", "4": "<t>Eh re' taqe i tokoom tinamit xkib'iraj rib'iral</t> <t>i rub'an k'ul xkiq'at chuwach,</t> <t>je' naa xkikoj ruxirob'aal noq kichop.</t> <t>Eh b'ak'lik wach chi karena noq xkik'am reje Egipto.</t>", "5": "<t>Noq xrilow i je' ixoq kaq b'ahlam chi ma' xelik ta korik</t> <t>ruuk' i xukapaaj naq rub'aan.</t> <t>Xusik' wo' chik jinaj i k'isa rak'uun, re' Joaqu√≠n,</t> <t>korehtaal xuk'isaj xureq wo' chik i runimaal.</t>", "6": "<t>Eh noq xponik chik chi je' nimlaj kaq b'ahlam,</t> <t>xak'ul chik inooj chi kixilak i je' kaq b'ahlam,</t> <t>xutijej chik ruchopariik i rutiib'</t> <t>i ruk'ux chik taqe i winaq.</t>", "7": "<t>Eh yohb'aal wach i leq' xub'an</t> <t>chupaam i paat imb'aan wii' i taaq'anik</t> <t>xkuxik rusacham wach i tinamit.</t> <t>Eh noq xuk'er chii' xiyo'jik i tinamit ruum.</t>", "8": "<t>Ruum i re' xchalik b'anroq reh</t> <t>kuum i tinamit wilkeeb' reje chi junsuut,</t> <t>xkiq'at chuwach je' naa</t> <t>xq'ehb'ik pan xirob' noq xkichop.</t>", "9": "<t>Eh b'ak'lik wach chi karena</t> <t>noq xkik'am reje chuwach i kireey i aj Babilonia,</t> <t>xkiyeew pantz'ilom reh chi ma' naa ta chik</t> <t>rib'irjiik chi k'erik chii' chinaah i yuuq' Israel.</t>", "10": "<pb/><t>Re' i Jerusaleem i atuut taq noq wilik</t> <t>je' naq rukab' i juniwal chi uuva</t> <t>tikooj chii' rooq ha' ma' k'isiin i q'ab' i ruyeew,</t> <t>eh inwachinik chi korik ruum xa eliik wilik ruha'iil.</t>", "11": "<t>Eh kow i q'ab' xi elik</t> <t>xkamanik chi kikarote i reey,</t> <t>yohb'aal wach najtiil naah xponik,</t> <t>yohb'aal wach i q'ab', je' wo' hoq i xaq.</t> <t>Eh chu'nchel i tinamit xi ilwik reh.</t>", "12": "<t>Xa re' la' re' i je' juniwal chi uuva re' re' xk'ulik chuqaroq</t> <t>xq'eb'arik wach ak'al ruum</t> <t>i je' kowlaj teew inchalik parelb'aal q'iij,</t> <t>xq'ehb'ik taqe wach,</t> <t>eh xchiqik taqe i kowlaj q'ab' i xk'atarik wach q'aaq'.</t>", "13": "<t>Eh yu'naak i je' juniwal chi uuva re' re' je' naa panchiq</t> <t>ak'al tikooj ma' xta ruha'iil.</t>", "14": "<t>Eh nah taq q'ab' i nelik reje i q'aaq'</t> <t>ink'atwik reh xaq, ruch'ihil i wach.</t> <t>Ma' jino'q chik i kowlaj q'ab' xkamanik chi kikarote i reey</t> <t>tiko'q keh, panatz'uuy, inki weh i Dios.</t> <pb/>Re' i tz'uuy wili reh i ruti'kiil k'uxliis naa rukamaniik wii'."}