{"1": "<pb/>Re' i QaJaaw Dios je' wili i xuq'or weh:", "2": "Hat rak'uun winaq, ti tz'ehtanoq reje i wilik wii' i tinamit Seir, cha q'or reje keh i ti' k'axik naa ruchaliik chikinaah.", "3": "Je' wili i cha q'or keh: Re' i QaJaaw Dios je' wili i ruq'or taq chawiij: <pb/><t>Re' hin ma' k'isiin i nuk'aah chikinaah i wilkeeb' Seir,</t> <t>naa nuye'em taqe panti' k'axik,</t> <t>naa nusacham wach i kitinamiit.</t>", "4": "<t>Eh re' tinamiit Seir ruch'ihil taqe i tinamit ruchopom naah</t> <t>naa nukanaam chi xan tz'irik chik paam.</t> <t>Ruuk' i re' naa kinab'eem chi re' hin i k'achlik Dios.</t>", "5": "<pb/>Re' keh ma' k'isiin ta xkixowaaj wach i tinamit Israel. Eh xkiyeew chi kimik ruuk' q'aslaj ch'ihch' noq wilkeeb' pa runimaal ti' k'axik ruum i mahk xkian.", "6": "Eh re' hin i k'achlik Dios korik i nuq'or chi re' taqe i aj Seir naa nuye'em q'ab' chi naakikanteesjiik, korehtaal imb'aan keh kuum i aj kaansoom. Ruum chi xkian ikaansanik i keh naa wo' chik kikanteesjiik i keh.", "7": "Re' i kitinamiit i aj Seir naa nukanaam chi ma' xta chik i wilik chupaam naa nusacham wach ma' naa ta chik nuye'em q'ab' chi awach i naa rokiik i naa reliik ar.", "8": "Re' hin naa taqe nukansam, chi je' chinaah taqe inajt kinaah yuuq', taqe i rub'ol yuuq', wataq k'ixkaab', pantaq rooq ha' naa rukahniik chi tuch'lik i kiti'jolal i naa kikanteesjiik panq'aq'inik.", "9": "Re' i kitinamiit naa nukanaam chi ma' xta chik i naa ruwihiik chupaam. Eh ma' jino'q chik patineel naa ruwihiik chupaam taqe i tinamit ruchopom naah.", "10": "<pb/>Re' taqe i aj Seir je' wili i xkiq'or: Re' taqe i ki'ib' chi tinamit re' i Israel re' i Jud√° naa rukahniik chi qeh atoob' ta wilik ar i Dios inki taqe.", "11": "Eh re' hin i Dios i nuq'or i korik chi naa nuye'em i nujosq'iil je' rukab' i kijosq'iil, je' rukab' ixowaal, je' rukab' i kaqwachiil xkian i keh reh taqe i aj Israel. Eh noq naa nuye'em taqe chutojariik i kimahk i keh naa kinab'eem chi re' hin i k'achlik Dios.", "12": "Eh naa wo' kinab'eem chi re' hin xb'iraj chu'nchel i rub'ajariik i ye'aab' Israel xkian. Eh je' wili i xkiq'or chi riij: Yu'naak xama' xta chik i wilik chupaam neerub'an chi neenkuxik qasacham wach, inki taqe.", "13": "Ma' holohik ta wo' xiq'orik chi wiij i hin, ma' k'isiin i yiib' wach q'orik xkiq'or chi wiij. Eh re' hin ti xb'iraj.", "14": "Re' hin i Dios je' wili i xnuq'or chikiij: Chu'nchel i tinamit naa rusuuqb'iik kik'ux noq naa kib'iram chi naa nusacham wach i tinamit Seir.", "15": "Ruum re' keh xsuuqb'ik kik'ux noq xsahchik wach i tinamit Israel. Re' i tinamit Seir je' wo' re' i naa ruk'ulum, naa wo' rukahniik chi ma' xta chik i naa ruwihiik chupaam. Ruuk' i re' naa kinab'eem taqe i aj Edom chi re' hin i k'achlik Dios, tiko'q keh, inki i Dios."}