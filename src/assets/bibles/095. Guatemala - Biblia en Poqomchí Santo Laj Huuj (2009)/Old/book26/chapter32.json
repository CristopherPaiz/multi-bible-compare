{"1": "<pb/>Eh pampeet q'iij reh i rukab'laaj poh reh i rukab'laaj haab' qak'amariik reje Babilonia je' wili i xuq'or weh i QaJaaw Dios:", "2": "Hat rak'uun winaq cha tz'uyej reh i kireey i aj Egipto i tz'uuy reh i ruti'kiil k'uxliis, je' wili i neenaq'or reh: <pb/><t>Re' hat je' akab' i kaq b'ahlam</t> <t>chi kixilak i nimaq tinamit,</t> <t>je' wo' akab' i josq'laj chikop wilik panim ha'</t> <t>i rut'axlom paam i ha' ruuk' i rooq,</t> <t>eh i ruch'uwa'risaj wach.</t>", "3": "<pb/>Re' i QaJaaw Dios je' wili i xuq'or: Re' hin naa nutaq'aam reje i ma' k'isa tinamit naa ruchopariik kuum je' naa ruxirob' i naa kikojom.", "4": "<pb/><t>Re' hin naa nuye'em q'ab' chi naa kiqerem wach ak'al,</t> <t>naa rukahniik chi kutlik i ruti'jolal.</t> <t>Eh re' taqe i k'uch naa ruk'uxwiik i reh,</t> <t>korehtaal naakinujiik i josq'laj</t> <t>chikop noq naa kik'uxum keh.</t>", "5": "<t>Re' hin naa nuye'em q'ab' chi xa aha' naa rukahniik</t> <t>chi tuch'lik i ruti'jolal wataq yuuq' k'ixkaab'.</t>", "6": "<t>Re' i rukik'eel naa rut'aqsam wach aak'al,</t> <t>naa runujiik wataq yuuq',</t> <t>wataq k'ixkaab', pantaq rooq ha'.</t>", "7": "<t>Eh noq naa nusacham wach</t> <t>naa ruq'equumriik paam i taxaaj,</t> <t>ma' naa ta chik kisihq'iniik i ch'umiil, i q'iij, ruum i suutz'.</t> <t>Eh re' poh ma' naa ta chik rusihq'iniik.</t>", "8": "<t>Eh ruum i ru mahk i reh</t> <t>ma' naa ta chik kisihq'iniik i saqum wilkeeb' cho pan taxaaj,</t> <t>naa nuq'equm b'risam paam i taxaaj, inki i QaJaaw Dios.</t>", "9": "<pb/>Eh ma' k'isiin i tinamit naa ruchaliik kiyo'jiik noq naa kib'iram chi naa ruk'amariik reje i reh, je' wo' taqe i rutinamiit pan tokoom tinamit, re' i ma' keht'al ta naq.", "10": "Ma' k'isiin i tinamit naa rusahchiik kik'ux noq naa kib'iram i naa ruk'ulum noq naa rukimiik, naa ruchaliik kiyo'jiik taqe i kireey. Eh noq naa nuye'em q'ab' chi naakesam chaloq i kiq'aslaj ch'ihch' taqe i aj ixowaal chikiwach naakib'arb'otiik ruum kiyo'jiik.", "11": "Re' Dios je' wili i xuq'or: <pb/><t>Ruuk' i ruq'aslaj ch'ihch' i Nabucodonosor naa rukanteesjiik.</t>", "12": "<t>Re' taqe i ru soldado xiik' naakijosq'iil</t> <t>ruuk' i q'aslaj ch'ihch' naa kikansam i</t> <t>rutinamiit i kireey i aj Egipto</t> <t>atoob' ta xiik' wo' naq naah kik'ihaal.</t>", "13": "<t>Re' hin naa nukansam</t> <t>taqe i ruwaakaax i nuk'inik reh i ruhaa',</t> <t>eh ma' naa ta chik kiyeq'em chii' i ha',</t> <t>ni xata re' taqe i tinamit naakiyeq' wiik chii'.</t>", "14": "<t>Chi je' re' naa nusaaqb'isam wach i ha',</t> <t>xa je' chik saqiil wach aseite naa rukaniik,</t> <t>eh naa rub'eeh rooq i ha' chi korik.</t>", "15": "<t>Eh noq naa nusacham wach i tinamit Egipto,</t> <t>naa nukanaam chi xan tz'irik chik paam.</t> <t>Ruuk' i re' naa runab'eem chi re' hin i k'achlik Dios,</t> <t>tiko'q reh panatz'uuy, inki weh i Dios.</t>", "16": "<pb/>Re' i tz'uuy wili reh i ruti'kiil k'uxliis, inaakitz'uyem chu'nchel ixoq wilkeeb' chupaam taqe i tinamit ruum i ruti'kiil kik'ux chi riij i tinamit Egipto, chikiij taqe i wilkeeb' ar, inki i QaJaaw Dios.", "17": "<pb/>Eh chupaam i ho'lajuuj rub'eeh i poh reh irukab'laaj haab' qak'amariik reje Babilonia, je' wili i xuq'or weh i QaJaaw Dios:", "18": "Hat rak'uun winaq cha tz'uyej i tz'uuy reh i ruti'kiil k'uxliis chikiij i rutinamiit i Egipto, je' wo' chikiij taqe ixoq wilkeeb' ar, chikiij taqe i k'amal kib'eeh, je' wili i cha q'or keh: Re' taqe i wilik kajaawriik xkuxik kikimiik xkik'ul keh je' rukab' i xkik'ul i kansamaj taqe chaloq.", "19": "<pb/><t>¿Mi xiik' taq naah aholwochiil re' chi ma' naa ta taq akanteesjiik?</t> <t>Xti korik la' chi naa taq akanteesjiik chi je' rukab'</t> <t>i ma' kinimanik ta reh i Dios, tiko'q keh.</t>", "20": "<pb/><t>Re' taqe i aj Egipto junkimiik taqe kuuk'</t> <t>naa kikanteesjiik panq'aq'inik ruuk' i q'aslaj ch'ihch',</t> <t>eh je' wo' taqe i ruk'ihaal tinamit.</t>", "21": "<t>Eh re' taqe i k'amal b'eeh q'e' kow kiib' wilkeeb' pan kiye'aab' i kamnaq,</t> <t>naa kik'ulwiik keh i aj Egipto, je' wo' intowik naq keh,</t> <t>je' wili i naa kiq'orom: Re' taqe i re' xi chalik kahnoq ayu'</t> <t>kuch'ihil taqe i xi kanteesjik panq'aq'inik re'</t> <t>i ma' kinimanik ta reh i Dios, inko'q taqe.</t>", "22": "<pb/><t>Re' kireey i aj Asiria ar wilkeeb'</t> <t>kuch'ihil taqe chu'nchel i ki soldado wilkeeb' pan kijuul</t> <t>chu'nchel i re' panq'aq'inik xikimik.</t>", "23": "<t>Eh xiik' naah chamiil muqulkeeb' ruum i ki soldado,</t> <t>eh xkiyohb'isaj taqe i tinamit kok'achalkeeb' wo' naq,</t> <t>xa re' la' xa xkuxik wo' kikimiik panq'aq'inik.</t> <t>Eh yu'naak panyejaal i muqulkeeb' wii' i aj Asiria muqulkeeb'.</t>", "24": "<pb/><t>Re' kireey i aj Elam kuch'ihil taqe i ki soldado muqulkeeb' pan kijul.</t> <t>Eh chu'nchel i re' panq'aq'inik xikimik,</t> <t>re' taqe re' xkiyohb'isaj taqe i tinamit noq kok'achalkeeb',</t> <t>eh yu'naak ti' xkik'ul,</t> <t>ruum xi muhqik chik chupaam i ye'aab'.</t>", "25": "<t>Eh yu'naak kamnaq chik i kireey i aj Elam</t> <t>muqlik chik chi kixilak taqe i ru soldado.</t> <t>Chu'nchel taqe i re' ma' nkinimaj taj i Dios,</t> <t>xkuxik kikimiik panq'aq'inik.</t> <t>Eh xkiyohb'isaj chee tinamit noq kok'achalkeeb'.</t> <t>Xa re' la' yu'naak q'e' ti' xkik'ul ruum xi muhqik chik,</t> <t>jinaj xi kahnik wii' chi kixilak taqe i kamnaq.</t>", "26": "<pb/><t>Re' taqe i kireey i aj Mesec,</t> <t>je' wo' hoq i kireey i aj Tubal, kuch'ihil taqe i ki soldado.</t> <t>Eh chu'nchel taqe i re' ma' xkinimaj taj i Dios.</t> <t>Eh panq'aq'inik xi kanteesjik</t> <t>ruum xkiyohb'isaj i tinamit noq kok'achalkeeb'.</t>", "27": "<t>Eh re' keh ma' xi muhqik taj</t> <t>chi je' rukab' noq kimuhqik i aj q'aq'ineel najtir.</t> <t>Re' keh junqajiik taqe panjul ruuk' i kitz'a'amb'aal reh i q'aq'inik,</t> <t>inye'arik chikinaah i kiq'aslaj ch'ihch'.</t> <t>Je' re' noq xi muhqik atoob' ta ma' k'isiin wo' naq</t> <t>xkiyohb'isaj i tinamit noq kok'achalkeeb'.</t>", "28": "<t>Re' taqe i aj Egipto je' re' i naakik'ulum</t> <t>naa rusahchiik kiwach chi kixilak</t> <t>i ma' kinimanik ta reh i Dios,</t> <t>jinaj naakimuhqiik wii' kuuk' i kamnaq taqe chaloq panq'aq'inik.</t>", "29": "<pb/><t>Re' taqe i kireey i aj Edom ruch'ihil taqe i k'amal</t> <t>kib'eeh, atoob' ta xwihik wo' cho kajaawriik</t> <t>xa xiooj wo' wih-oq chi kixilak i kansamaj taqe</t> <t>chaloq panq'aq'inik ar wilkeeb' wii'</t> <t>i kamnaq ma' xinimanik ta reh i Dios.</t>", "30": "<pb/><t>Ar wilkeeb' i ajaab'ees xi wihik cho</t> <t>pantz'eet reh i rookb'aal q'iij, je' wo' taqe i aj Sidón.</t> <t>Re' keh xti wilik wo' naq kajaawriik,</t> <t>xkiyohb'isaj wo' chaloq taqe i tinamit.</t> <t>Eh yu'naak jinaj chik wilkeeb' wii' kuuk' i kansamaj taqe chaloq panq'aq'inik.</t> <t>Q'e' ti' xkik'ul ruum jinaj xi muhqik wii' kuuk' i ma' xinimanik ta reh i Dios.</t>", "31": "<pb/>Eh noq naa rilom i kireey i aj Egipto wilkeeb' pan kiye'aab' i kamnaq taqe i rutinamiit taqe i ru soldado xikimik panq'aq'inik naa ruch'iklojiik ruk'ux.", "32": "Re' i kireey i aj Egipto i ruyohb'isaj taqe i tinamit. Xa re' la' re' hin naa nuye'em q'ab' chi naa rojiik muhqoq chi kixilak taqe i kamnaq ma' kinimanik ta reh i Dios, re' taqe i xi kanteesjik panq'aq'inik, inki i QaJaaw Dios."}