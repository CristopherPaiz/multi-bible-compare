{"1": "<pb/>Re' i Dios xuq'or chi naa ruchaliik i ti' k'axik chinaah i kireey i aj Tiro. <pb/>Re' i QaJaaw Dios je' wili i xuq'or weh:", "2": "Re' hat rak'uun winaq je' wili i cha q'or reh i kireey i aj Tiro: Re' i QaJaaw Dios je' wili i xuq'or chawiij: <pb/><t>Re' reh q'e' xunimb'isaj riib',</t> <t>noq tzunlik paruye'aab', xukoj riib' chi Dios,</t> <t>xa ruum chi kotimaj riij chi plata i rutinamiit.</t> <t>Xanaah re' xa winaq wo' hoq ma' re' ta Dios,</t> <t>xukapaaj chi je' rukab' i</t> <t>runa'ojb'al i Dios i runa'ojb'al.</t>", "3": "<t>¿Mi xiik' naah re' i runa'ojb'al i reh chuwach i Daniel?</t> <t>¿Mi chu'nchel re' i na'ojb'al reht'al?</t>", "4": "<t>Ruum chi wilik runa'ojb'al, eh chi q'e' kow i rub'an riib'</t> <t>ma' k'isiin xb'ehomb'rik.</t> <t>Xunujisaj taqe i ru kaxa ruuk' i oro, ruuk' i plata.</t>", "5": "<t>Eh ruum chi wilik runa'ojb'al</t> <t>chi yak xumol wach i rub'ehomal,</t> <t>eh ruuk' i rub'ehomal ma' k'isiin ta xunimb'isaj riib'.</t>", "6": "<pb/>Je' re' noq re' hin i Dios i nuq'or, <pb/><t>chi ruum chi xukoj riib' chi dios.</t>", "7": "<t>Re' hin naa nuk'amam taqe chaloq i tokoom tinamit chub'anariik reh.</t> <t>Re' taqe i q'e' kow kiib',</t> <t>eh ruuk' i q'aslaj ch'ihch' naa rub'aan keh</t> <t>atoob' ta naq q'e' holohik,</t> <t>naakiye'em wach ak'al i ruholwochiil.</t>", "8": "<t>Re' reh naa kikutum</t> <t>paruchamiil i palaw</t> <t>xiik' nah ti'kiil i kimik naa ruk'ulum.</t>", "9": "<t>¿Mi konaa ruq'orom re' chikiwach taqe i aj ixowaal</t> <t>chi re' reh i Dios?</t> <t>Re' reh ma' re' ta Dios xa winaq wo' hoq</t> <t>ma' nee ta ruko'leej riib' chikiwach i naa rukansaniik reh.</t>", "10": "<t>Re' reey re' re' naa rukanteesjiik</t> <t>kuum i tokoom tinamit,</t> <t>chi xa je' kikanteesjik ma' kinimanik ta weh, tiko'q reh, inki weh i Dios.</t>", "11": "<pb/>Re' i QaJaaw Dios, je' wili i xuq'or weh:", "12": "Re' hat rak'uun winaq cha tz'uyej i tz'uuy reh i ruti'kiil k'uxliis reh i kireey i aj Tiro, je' wili i cha q'or reh: Re' i QaJaaw Dios je' wili i xuq'or chawiij: <pb/><t>Re' reh korik naq wach ruk'ux,</t> <t>wilik naq runa'ojb'al, eh q'e' naq holohik.</t>", "13": "<t>Je' naa chupaam i ye'aab' ru Edén i Dios wilik.</t> <t>Re' reh xixoyej riib' ruuk' taqe ab'aj kirob' rotik,</t> <t>re' ruuk' taqe i crisolito, jade,</t> <t>topacio, kornalina,</t> <t>jaspe, zafiro granate, esmeralda,</t> <t>re' taqe i chib'ih i wilik reh, ka'xikin re' ruuk' i oro,</t> <t>xa re' wo' rukorjiik i rutz'uhk'riik chee reh.</t>", "14": "<t>Re' hin xnukoj chi rilariik i tinamit chi je' jinaj ánjel.</t> <t>Je' naa chinaah i nuSantolaj yuuq' xnuyeew,</t> <t>je' naa xilak ab'aj xan rob'rotik chik xnuyeew chi b'ehik.</t>", "15": "<t>Noq xokik chi taaq'anik</t> <t>xti manlik wo' naq wach i runa'ojb'al xub'an,</t> <t>xa re' la' korehtaal xutoq'aa' rub'aan i yiib' wach na'ojb'al.</t>", "16": "<t>Ruum chi yohb'aal wach i yak i xub'an</t> <t>xutoq'aa' rub'aan i yiib' wach na'ojb'al</t> <t>je' wo' taqe i mahk.</t> <t>Ruum i re' xwesaj wo' chik chinaah i nuSantolaj yuuq'</t> <t>xwesaj chi kixilak i ánjel incha'jinik naq reh,</t> <t>eh xwesaj wo' chi kixilak ab'aj xan rob'rotik chik.</t>", "17": "<t>Ruum i ruholwochiil q'e' xunimb'isaj riib',</t> <t>ruum chiyohb'aalchik wach i rub'an riib'</t> <t>xsahchik paruk'ux i runa'ojb'al.</t> <t>Re' hin naa nuye'em wach ak'al xa se'lb'al chik</t> <t>naa nukanaam wii' chikiwach taqe i reey.</t>", "18": "<t>Re' reh yohb'aal wach i mahk xub'an,</t> <t>i leq' ruuk' i yak xub'an, xich'uwarisa paam i ye'aab' kinlooq'jik wii'.</t> <t>Ruum aj re', re' hin naa nuye'em q'ab' chi naa ruqopiik ruq'aq'al i rutinamiit.</t> <t>Eh chu'nchel naa kilwiik reh chi xchajrik chik ruum i q'aaq'.</t>", "19": "<t>Eh chu'nchel i tinamit ineht'alinik wach</t> <t>naa ruchaliik kiyo'jiik</t> <t>ruum i naa ruk'ulum.</t> <t>Xa ma' xta chik kamaj naa rukahniik</t> <t>naa rusahchiik wach, tiko'q reh, inki i Dios.</t>", "20": "<pb/>Re' i QaJaaw Dios, je' wili i xuq'or weh:", "21": "Re' hat rak'uun winaq ti tz'ehtanoq reje i wilik wii' i tinamit Sidón cha q'or rib'iral reh i naa ruk'ulum, je' wili i cha q'or reh.", "22": "Re' i QaJaaw Dios je' wili xuq'or chawiij: <pb/><t>Re' hin ma' k'isiin i nujosq'iil chikinaah i aj Sidón</t> <t>naa kiin kiloq'em noq naa nuq'atam i q'orik chikinaah,</t> <t>eh naakilom i nuSantohiil.</t> <t>Ruuk' i re' naa kinab'eem chi re' hin i k'achlik Dios.</t>", "23": "<t>Re' hin naa nuye'em i</t> <t>kaq yab'ilaal chikinaah,</t> <t>naa rub'eeh kik' pan kitinamiit.</t> <t>Re' taqe i kamnaq xa aha' naa kikahniik chi tuch'ulkeeb',</t> <t>xa aha' naakikanteesjiik ruuk' q'aslaj ch'ihch'.</t> <t>Ruuk' i re' naa kinab'eem chi re' hin i k'achlik Dios.</t>", "24": "<pb/><t>Eh re' taqe i aj Israel keh ma' naa ta chik rub'aan ti' k'axik keh.</t> <t>Re' i je' rutoq' k'iix imb'aan keh kuum</t> <t>i tinamit wilik chi kijunsuut inixowanik kiwach.</t> <t>Ruuk' i re' naakinab'eem chi re' hin i k'achlik Dios, inki weh i Dios.</t>", "25": "<pb/>Re' hin i Dios i nuq'or chi naa wo' chik numolom kiwach i aj Israel pan kitinamiit naa wesam taqe chaloq chupaam i tinamit nutukem reje wii' kiwach. Naa nuk'uhtaam i nuSantohiil chikiwach i nimaq tinamit. Re' taqe i aj Israel naa wo' chik nuye'em taqe pan kitinamiit, re' wo' i tinamit nuye'em cho reh i Jacob re' waj kamanoom.", "26": "Ar naa kik'achariik chi ma' xta chik ti' naa rub'aan keh. Eh ar naa kiyejaam kipaat, naa kitikim i ki uuva. Eh re' hin naa nuye'em taqe chutojariik i kimahk i tinamit chi kijunsuut, re' taqe i ixowinik i kiwach i aj Israel. Ruuk' i re' naa kinab'eem chi re' hin i k'achlik Dios inkinimaj i aj Israel, inki."}