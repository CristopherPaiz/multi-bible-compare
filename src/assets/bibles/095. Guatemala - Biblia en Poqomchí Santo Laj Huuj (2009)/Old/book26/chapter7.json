{"1": "<pb/>Re' i QaJaaw Dios je' wili i xuq'or weh:", "2": "Re' hat rak'uun winaq, cha q'or keh i aj Israel <pb/><t>chi re' hin je' wili i nuq'or chikiij: <pb/>Ponik reh i q'iij chi naa rusahchiik</t> <t>wach i kitinamiit, je' wo' i kiye'aab'.</t>", "3": "<t>Eh yu'naak naa rusachariik awach taq i hat aj Israel,</t> <t>naa nuye'em nujosq'iil, naa nuq'atam i q'orik taq cha naah.</t> <t>Eh naa taq kaat nuye'em chi tojariik riij taq i yiib' wach na'ojb'al.</t>", "4": "<t>Re' hin ma' naa ta nuketelaam taq awach, naa taq kaat nuye'em chutojariik amahk.</t> <t>Korehtaal taq inatoj riij chu'nchel i a'nam chaloq.</t> <t>Ruuk' i re' naa taq anab'eem chi re' hin i k'achlik Dios.</t>", "5": "<pb/>Re' hin i Dios je' wili i nuq'or taq aweh: <pb/><t>Re' i runimaal ti' k'axik naa nuye'em taq cha naah xa rutahqeem chik riib'.</t>", "6": "<t>Yu'naak xponik chik i ruq'ijil</t> <t>chi naa rusachariik taq awach.</t> <t>Eh xti korik chi naa rusachariik taq awach.</t>", "7": "<t>Eh xponik chik ruq'ijil chi naa rusachariik taq awach i chupaam i tinamit wili.</t> <t>Eh ma' naa ta chik rub'aan i ninq'iij chinaah taqe i yuuq',</t> <t>ruti'kiil la' taq chik ak'ux i naa ruwihiik.</t>", "8": "<t>Yu'naak xa chi jumehq'iil</t> <t>naa nusacham taq awach ruum i nujosq'iil.</t> <t>Naa nuq'atam i q'orik taq cha naah, ruuk' taq i xa a'n</t> <t>naa taq kaat nuye'em chutojariik riij ayiib' wach na'ojb'al.</t>", "9": "<t>Eh ma' naa ta nuketelaam taq awach.</t> <t>Naa la' taq kaat nuye'em chutojariik riij taq ayiib' wach na'ojb'al,</t> <t>naa taq atojom riij chu'nchel i taq i xa a'n.</t> <t>Ruuk' i re' naa taq anab'eem chi re' hin i k'achlik Dios</t> <t>xin ye'wik taq aweh chutojariik aamahk.</t>", "10": "<pb/><t>Xponik chik i q'iij chi naa rusachariik taq awach,</t> <t>eh chi naa taq atojom wach i ayiib' wach na'ojb'al,</t> <t>ruum xooj chi nimaal</t> <t>eh xanimb'isaj taq awiib'.</t>", "11": "<t>Re' i yiib' wach na'ojb'al xooj chi nimaal,</t> <t>eh ma' holohik taj i ruk'am chaloq.</t> <t>Eh re' kib'ehomal, re' runinqaal kiwach ma' xta naa rokiik wii'.</t>", "12": "<t>Eh xponik chik i q'iij, i ru orahiil,</t> <t>chi ma' naa ta rusuuqb'iik ruk'ux i loq'ool,</t> <t>ni xata re' i aj k'aay.</t> <t>Ruum re' hin naa nuye'em taqe</t> <t>chutojariik i kimahk i aj Israel.</t>", "13": "<pb/><t>Ruum awach i xuk'ayej i rak'aal,</t> <t>xama' naa ta wo' chik rehchaam</t> <t>atoob' ta konee wo' naq ink'acharik.</t> <t>Eh ma' nee ta wo' chik i ruyoj wach i k'aay xub'an,</t> <t>eh ma' jino'q chik i yiib' wach runa'ojb'al naa rukahniik chi k'achlik.</t>", "14": "<pb/><t>Eh naa wo' naq ruxuljiik i tuun reh ojik q'aq'ineel,</t> <t>chu'nchel naq i naa kiyejaam kiib'</t> <t>xa re' la' xama' awach ta wo' naa rojiik.</t> <t>Ruum re' nujosq'iil naa nuye'em chikinaah i aj Israel.</t>", "15": "<t>Chi riij i tinamit naa ruwihiik q'aq'inik,</t> <t>eh chupaam i tinamit naa ruwihiik wi'jaleel, eh kaq yab'ilaal.</t> <t>Re' naa kiwihiik panab'iix ruuk' q'aq'inik naa kikantesjiik,</t> <t>re' taqe i naa kiwihiik pan tinamit wi'jaleel, kaq yab'ilaal naa rukansanik keh.</t>", "16": "<t>Eh wilik taqe i naakimolom chi elik</t> <t>pantaq raxchee' je' rukab' noq inkimol chi elik i paloma ruum kiyo'jiik,</t> <t>ar naa koq'iim ruum i kiyiib' wach na'ojb'al.</t>", "17": "<t>Xa naa chik kisiksotiik ruum kiyo'jiik</t> <t>naa rukahniik chi ma' xta rukowiil i kooq kiq'ab'.</t>", "18": "<t>Eh naa kikojom i q'as wach itz'ihy chikiij.</t> <t>Naa rub'arb'otiik i kiti'jolal</t> <t>ruum kiyo'jiik naa kijoyom i rismaal kinaah,</t> <t>xanaa chik ruchaliik kik'ixiik.</t>", "19": "<t>Eh naakiq'eb'em i ki oro, i ki plata pantaq b'eeh.</t> <t>Ni xata re' i oro ni xata re' i plata</t> <t>naa ruko'liniik keh noq naa nuye'em nujosq'iil chikinaah.</t> <t>Eh ma' naa ta chik kiloq'om kiwa', kihaa' ruuk' ki oro i ki plata,</t> <t>ruum re' wo' taqe re' xq'eb'wik keh pamahk.</t>", "20": "<t>Ruum q'e' xkiyeew ruloq'il i ki oro i ki plata xkinimb'isaj kiwach,</t> <t>eh ruuk' taqe re' xkiyejaa' kiyiib' wach tiyoox.</t> <t>Ruum aj re', re' hin naa nuye'em pankikapeb'aal</t> <t>chi xa je' chik sohk', i ki oro i ki plata.</t>", "21": "<t>Re' hin naa taqe nuye'em pan kiq'ab' i tokoom tinamit.</t> <t>Eh re' tinamit xiik' naah yib'kiil wach i kina'ojb'al</t> <t>naa ruk'uliik elq'anoq i kib'ehomal, naa kich'uwa'risam wach.</t>", "22": "<t>Re' hin ma' naa ta chik nutob'eem taqe,</t> <t>naa nuye'em q'ab' chi naakokiik i aj ixowaal</t> <t>chupaam i nupaat re' naq i q'e' looq' chi weh,</t> <t>naakich'uwareem paam.</t> <t>Naa kichaliik i yiib' wach kina'ojb'al</t> <t>naa kelq'aam i chib'ih i wilik ar.</t>", "23": "<pb/><t>Re' hat cha yejaa' jino'q i karena</t> <t>rehtalil chi naa ruchopariik kinaah</t> <t>ruum re' tinamit wili xa re' kaansanik xa re' i yiib' wach inki a'n</t>", "24": "<t>Re' hin naa nuye'em q'ab' chi naa kichaliik i yiib' wach kina'ojb'al,</t> <t>naa kichopom naah taqe paat pan tinamit.</t> <t>Eh naawisam i runimaal kiwach i wilik kajaawriik,</t> <t>re' i kiye'aab' q'e' naq looq' keh naa ruch'uwareesjiik paam.</t>", "25": "<t>Naa rusachariik kiwach,</t> <t>naa naq chik kisik'im i rusuqkiil kik'ux, ma' naa ta chik kireqem.</t>", "26": "<t>Xa rutahqeem chik riib' i ti' k'axik naa ruchaliik chikinaah,</t> <t>xa re' chik i re' naa kib'iram.</t> <t>Eh naa naq kipahqaam kuuk' i jalal nuq'oral,</t> <t>xama' xta wo' naa ruq'orariik keh.</t> <t>Ma' naa ta chik kitijiik ruum i k'amal kib'eeh aj tiij, ruum i wilik runa'ojb'al.</t>", "27": "<t>Re' reey naa rukojom ruq'eq' so' chi riij, re' i k'amal b'eeh naa rutib'iik ruk'ux.</t> <t>Re' taqe i tinamit naakib'arb'otiik ruum kiyo'jiik.</t> <t>Eh naa nuye'em taqe chutojariik i kimahk,</t> <t>chi riij i yiib' wach na'ojb'al xkian.</t> <t>Ar naakinab'eem chi re' hin i k'achlik Dios, inki.</t>"}