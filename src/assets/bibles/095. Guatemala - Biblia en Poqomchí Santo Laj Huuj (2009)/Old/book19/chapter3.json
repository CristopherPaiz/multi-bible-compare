{"1": "<pb/><t>WaJaaw nuDios, ma' k'isiin taqe i ki-ixowanik nuwach.</t> <t>Eh ma' k'isiin taqe inkaaj kianam ti' k'axik weh.</t>", "2": "<t>Ma' k'isiin taqe i je' wili inkiq'or chi wiij:</t> <t>Re' reh ma' jaruuj naa rukoljiik ruum i Dios, inki taqe.</t>", "3": "<pb/><t>Raaj i hat, waJaaw nuDios, re' hat ti ko'linik weh chi nujunsuut.</t> <t>Re' hat ti ye'wik nuloq'il, re' hat ti ye'wik rukowiil nuk'ux.</t>", "4": "<t>Eh re' hin kow i nupahqaaj i rotob'il i QaJaaw Dios.</t> <t>Eh re' reh kiruchaq'weej wo' chaloq parusantolaj Ye'aab'.</t>", "5": "<pb/><t>Re' hin kinyohkik, kinwirik,</t> <t>kinwuktik wo' chik chi suq nuk'ux, ruum re' i QaJaaw Dios intoob'inik weh.</t>", "6": "<t>Je' re' noq, re' hin ma' nee ta kinkiyohb'isaj</t> <t>atoob' ta wilik lajeeb'-oq miil neenkisutej wiij reh i nukanteesjiik.</t>", "7": "<pb/><t>Hat waJaaw nuDios, ti chaloq tii wuuk'. Kink'oloq ako'leej.</t> <t>Re' hat je' naa neenasak' i panaq'kiwach i ki-ixowanik nuwach.</t> <t>Eh je' naa neenapaxej i wachkehi yiib' wach kina'ojb'al.</t>", "8": "<pb/><t>WaJaaw nuDios, re' hat ti ye'wik cho reh i ko'lemb'al iib'.</t> <t>Je' re' noq qoh atoob'eej i hoj, hoj aatinamiit.</t>"}