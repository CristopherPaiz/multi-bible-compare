{"1": "<pb/><t>Re' QaJaaw Dios naab'imaj wach ar Judá.</t> <t>Eh xiik' naah holwochiil i rub'ihnaal ar Israel.</t>", "2": "<t>Re' i rupaat i Dios inwihik wii',</t> <t>ar wilik chinaah i yuuq' Sión ar Jerusaleem.</t>", "3": "<t>Eh ar ruuk' i rajaawriik xutoq i kiflecha,</t> <t>i pulato ch'ihch', i kiq'aslaj ch'ihch' aj ixowaal re' inkikoj reh q'aq'inik.</t>", "4": "<pb/><t>QaJaaw Dios xiik' naah aaloq'il awajaawriik,</t> <t>ma' xata je' rukab' taqe rax chee' wilkeeb' chi juneliik.</t>", "5": "<t>Eh re' taqe i q'e' kow kiib' xq'ucharik i chib'ih keh.</t> <t>Eh xqajik i kiwiriik atoob' ta q'e' wo' naq kow kiib',</t> <t>ma' xta wo' i xkian noq xooj kuxoq.</t>", "6": "<t>QaJaaw, ruDios Jacob noq i inaq'or chi naa a'nam keh,</t> <t>ni xata naq chik re' i kikareta, i kikawayu inkik'uyu'saj.</t>", "7": "<pb/><t>Eh xiik' naah yohb'alil awach.</t> <t>Ma' awach ta jino'q ineerukuy i pa'lojik</t> <t>chawach noq qopinaq aajosq'iil.</t>", "8": "<t>Kopan taxaaj i na a'n chaloq i q'ataj q'orik.</t> <t>Eh re' taqe i wilkeeb' wach ak'al ma' k'isiin ta kiyo'jiik, eh kikahniik meem.</t>", "9": "<t>QaJaaw Dios, ¿kojaruuj aj wo' na a'n re' i q'ataj q'orik?</t> <t>reh chi nee taqe nako'leej chu'nchel i k'ahchi' rub'aan ti' k'axik keh ayu' wach ak'al.</t>", "10": "<pb/><t>Re' rujosq'iil i winaq xama' xta wo' neetiruchej, insutinik la' chi loq'oomb'al aweh,</t> <t>eh chi ye'b'al runimaal awach.</t>", "11": "<t>Chayeew taq reh aaDios aaq'orom taq chi naa aye'em reh.</t> <t>Eh re' taq i hat i wilkaat taq chi junsuut i reh,</t> <t>chak'am taq chaloq alemóxna chuwach, i yohljik iraaj wach.</t>", "12": "<t>Ruum re' reh ineesanik i kik'achariik taqe i k'amal b'eeh.</t> <t>Eh chuwach i reh kiyo'jik taqe reey wilkeeb' wach ak'al.</t>"}