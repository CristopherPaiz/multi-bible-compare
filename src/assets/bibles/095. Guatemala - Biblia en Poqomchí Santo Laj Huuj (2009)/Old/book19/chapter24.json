{"1": "<pb/><t>Chu'nchel i wach ak'al,</t> <t>re' QaJaaw Dios inehchanik reh,</t> <t>je' wo' chu'nchel i wilkeeb' chupaam,</t> <t>je' wo' chu'nchel i k'achareel wilkeeb' chupaam.</t>", "2": "<t>Re' wo' QaJaaw Dios xyej-anik reh i wach ak'al,</t> <t>chinaah taqe i palaw je' wo' chinaah taqe i nimaq rooq ha'.</t>", "3": "<pb/><t>¿Awach i naa rub'anam i johtik ruuk' i QaJaaw Dios?</t> <t>¿Awach i naa ruwihiik parusantolaj ye'aab'?</t>", "4": "<t>Re' i ma' mahkunik ta ruuk' i q'ab',</t> <t>saq wach i ránima, ma' rub'an ta reh i xama' xta ruk'am chaloq,</t> <t>eh ma' awach taj i rujot' ruuk' i ruq'oral.</t>", "5": "<t>Ra'j re' re' naa ruk'ulum i rotob'il i QaJaaw Dios aj Ko'loom.</t> <t>Naa ruye'ariik rukorkiil wach ruk'ux ruum.</t>", "6": "<t>Ra'j taqe ruuk' re' i wili kisik'wik reh i QaJaaw Dios,</t> <t>inkaaj kilom wach i Dios, re' xuloq'ej chaloq i Jacob.</t>", "7": "<pb/><t>Titehoq taq i hat puerta wilkaat taq chi juneliik.</t> <t>K'ul taq titehoq,</t> <t>ruum naa rokiik i xti manlik Reey wilik ruloq'il.</t>", "8": "<t>Eh ¿Awach i xti manlik Reey wilik ruloq'il?</t> <t>Re' i QaJaaw Dios xti kow riib', xti wilik rajaawriik,</t> <t>eh i ruq'at kiwach taqe aj peleto.</t>", "9": "<t>Titehoq taq i hat puerta,</t> <t>i wilkaat taq chi juneliik. K'ul taq titehoq,</t> <t>ruum naa rokiik i xti manlik Reey wilik ruloq'il.</t>", "10": "<t>Eh ¿Awach i xti manlik Reey wilik ruloq'il?</t> <t>Re' i QaJaaw Dios, i wilik rajaawriik chikinaah chu'nchel chib'ih i wilik.</t> <t>Eh re' reh i Reey xti wilik ruloq'il.</t>"}