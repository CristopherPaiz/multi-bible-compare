{"1": "<pb/><t>Re' QaJaaw Dios xti manlik reey,</t> <t>xiik' naah nimaal wach, eh xti wilik rajaawriik chinaah chu'nchel i wilik.</t> <t>Re' reh xye'wik paruye'aab' i wach ak'al, reh chi ma' awach ta neenk'uyu'sanik reh.</t>", "2": "<t>Noq xa a'n chaloq i re' xa hat wo' cho reey.</t> <t>Ruum xa wilkaat wo' chaloq noq ko ma' jaa' chii wilik.</t>", "3": "<pb/><t>Jaaw, re' taqe nim ha'</t> <t>yohb'aal wach i choqik inki a'n ruum i kijosq'iil.</t> <t>Eh yohb'aal wach najtiil imponik i kib'ohl.</t>", "4": "<t>Re' hat Jaaw i wilkaat chaloq pan taxaaj,</t> <t>inaq'at wach i kib'ohl taqe nim ha' re' re' ruuk' awajaawriik,</t> <t>je' wo' hoq i kijosq'iil i palaw.</t>", "5": "<pb/><t>QaJaaw Dios, re' taqe i ruq'or aak'uhb'aal ma' jaljinaq ta wach.</t> <t>Eh re' i santohiil naa rukamaniik</t> <t>chi xoyb'al paam aapaat chi juneliik.</t>"}