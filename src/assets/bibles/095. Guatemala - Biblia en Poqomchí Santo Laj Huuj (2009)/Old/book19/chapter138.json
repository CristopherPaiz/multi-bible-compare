{"1": "<pb/><t>QaJaaw Dios re' hin naa kaat nuloq'em chu'nchel i w√°nima.</t> <t>Eh xa re' wo' hat naa nutz'uyem awach, chikiwach i tiyoox.</t>", "2": "<t>Re' hin naa nuxuk'aam wiib' chupaam i aapaat,</t> <t>reh alooq'jiik ruum hat aj keteloom wachiis,</t> <t>eh korik wach ak'ux.</t> <t>Eh ruum chi xa re' wo' ab'ihnaal,</t> <t>xa re' wo' aq'oral nim rajaawriik chikinaah i xa chib'ih wilkeeb'.</t>", "3": "<t>Eh noq xnupahqaaj aawotob'il xinatob'eej wo' hoq, eh xayeew wo' ruman i rukowiil nuk'ux.</t>", "4": "<pb/><t>Chu'nchel i reey wilkeeb' sut i wach ak'al naa kaat kiloq'em</t> <t>na'kib'iraj rib'iral i na a'nam, re' aq'orom cho ruuk' aachii'.</t>", "5": "<t>QaJaaw Dios re' hat chu'nchel naakitz'uyiniik awach, ruum taqe i xa a'n.</t> <t>Eh ruum chi q'e' nim aaloq'il.</t>", "6": "<t>Re' hat q'e' inaketelaaj kiwach i xama' nimaq ta kiwach.</t> <t>Eh ma' suq ta kilariik i na a'n i inkinimb'isaj kiwach.</t>", "7": "<pb/><t>Noq wilkiin panyohb'aal</t> <t>re' hat ti ko'linik riij i nuk'achariik.</t> <t>Eh i nayeew weh awajaawriik,</t> <t>kinako'leej chuwach i kijosq'iil taqe i ki-ixowanik nuwach.</t>", "8": "<t>QaJaaw Dios, korehtaal inamanaa' wach awotob'il wuuk',</t> <t>ruum juneliik wilik ketelinik wachiis awuuk'.</t> <t>Je' re' noq, chamanaa' wach aakamaj atoq'aam cho wuuk'.</t>"}