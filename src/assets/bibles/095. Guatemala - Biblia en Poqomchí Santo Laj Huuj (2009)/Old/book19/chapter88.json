{"1": "<pb/><t>QaJaaw Dios, hat waj ko'loom,</t> <t>re' hin chi q'iij chi aq'ab' nupahqaaj nutoob'jiik aweh.</t>", "2": "<t>Chab'iraj tii weh i nutiij.</t> <t>Chayeew weh aha' wilik i nupahqaaj aweh.</t>", "3": "<pb/><t>Ruum re' hin yohb'aal wach i ti' k'axik xumol riib' chi nunaah,</t> <t>xanaa chik nukimiik noq inwik'raaj.</t>", "4": "<t>Xa je' chik nukab' taqe i kamnaq noq inwik'raaj,</t> <t>ruum xama' xta chik rukowiil i nuti'jolal.</t>", "5": "<t>Je' naa xinkahnik chi tuch'ulkiin chi kixilak taqe i kamnaq,</t> <t>je' nukab' taqe i kikimik ruuk' q'aslaj ch'ihch'</t> <t>xi muhqik chik.</t> <t>Eh ma' xako'leej ta taqe i hat, xsahchik taqe panak'ux.</t>", "6": "<t>Je' naa pan jinaj ruchamiil jul xinayeew,</t> <t>xiik' naah q'equmaal paam.</t>", "7": "<t>Eh yohb'aal wach aajosq'iil chi nunaah.</t> <t>Eh nimaq taq rub'ohl ha' i k'ahchi' rumuq'aniik nunaah.</t>", "8": "<t>Xayeew q'ab' chi xinkiq'eb' chi riij kik'ux taqe wamigo.</t> <t>Eh ma' suq ta chik wilariik inki a'n</t> <t>ruum ma' xinatob'eej taj, xama' ha' ta chik kinelik.</t>", "9": "<t>Eh ruum i ma' k'isa oq'ik i nub'an,</t> <t>k'ahchi' rupohyiik paam i naq'nuwach.</t> <t>Jaaw ruum aj re' chu'nchel q'iij tinuq'o'reej, i nujosaj i nuq'ab' chawach.</t>", "10": "<t>¿Mi ko neena a'n cho re' i nimaq wach ma' ilooj taj kuuk' taqe i kamnaq?</t> <t>Eh ¿Mi ko neetikiloq'ej re' taqe kamnaq?</t>", "11": "<t>¿Mi koneeruyeew riib' re' chi neen q'orarik aak'axb'al,</t> <t>ruch'ihil i rukorkiil wach ak'ux chupaam i ye'aab' muqulkeeb' wii' kamnaq?</t>", "12": "<t>Eh re' taqe i kamnaq, ma' nee ta chik inkireq chi riij i korik.</t> <t>Eh ma' awach ta chik neenilwik reh i ma' ilooj taj i na a'n.</t>", "13": "<pb/><t>QaJaaw Dios re' hin rajlaal pantaq wahq'eq</t> <t>i nupahqaaj aweh panutiij chi naa kiin atoob'eem.</t>", "14": "<t>Jaaw ¿Chib'ih reet noq xinaq'eb' chi riij ak'ux?</t> <t>¿Chib'ih reet noq ma' kinab'iraj taj?</t>", "15": "<t>Re' hin kopan nuk'ijolal rutik'aam chaloq i ruti'kiil nuk'ux,</t> <t>eh xink'u'loq ayu' yu'naak chi xa je' pankimik wilkiin awuum.</t>", "16": "<t>Yohb'aal wach aajosq'iil xayeew chi nunaah,</t> <t>ma' nukuy ta chik k'isinoq ransil.</t>", "17": "<t>Re' aajosq'iil eliik i nayeew chi nunaah,</t> <t>je' naa sutimaj wiij chi chaam laj ha'.</t>", "18": "<t>Eh xayeew q'ab' chi xinkiq'eb' chi riij kik'ux taqe</t> <t>i wamigo, taqe wuch'ihil,</t> <t>taqe weht'al kiwach xa panq'equm chik wilkiin.</t>"}