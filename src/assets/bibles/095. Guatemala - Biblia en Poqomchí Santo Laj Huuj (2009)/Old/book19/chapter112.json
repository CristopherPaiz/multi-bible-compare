{"1": "<pb/><t>Atoob' reh awach i ruyohleej wach i QaJaaw Dios.</t> <t>Eh i ruyeew ruk'ux chub'anariik taqe i ruq'or i ruk'uhb'aal.</t>", "2": "<t>Re' taqe i rak'uun rixq'uun i korik wach ruk'ux,</t> <t>naa ruye'ariik kajawriik ayu' wach ak'al, eh naakikuxesjiik.</t>", "3": "<t>Re' korik wach ruk'ux naa ruwihiik chib'ih reh parupaat,</t> <t>eh eliik naa rub'anam otob'il keh i tokoom.</t>", "4": "<t>Re' Dios i rusaquumb'isaj i runa'ojb'al</t> <t>i korik wach rik'ux, q'e' atoob' keteloom wachiis.</t>", "5": "<t>Re' i holohik runa'ojb'al wilik ketelinik</t> <t>wachiis ruuk', i ruyeew chi kemeel i chib'ih reh.</t> <t>Eh parub'ehel i rub'an i ruyak.</t>", "6": "<t>Eh ma' jaruuj naa rojiik chik chi riij,</t> <t>juneliik naa ruk'uliik pank'uxliis taqe i rub'an.</t>", "7": "<t>Eh ma' naa ta ruyo'jiik ruum i ma' holohik taj inq'orarik chi riij ruum</t> <t>ruuk' i QaJaaw Dios ch'iklik ruk'ux.</t>", "8": "<t>Re' reh kow ruk'ux ma' inyo'jik taj</t> <t>xaruse'laj taqe i ki-ixowanik wach.</t>", "9": "<t>Eh i runej taqe neb'aa' i chib'ih reh,</t> <t>korik wach ruk'ux chi juneliik,</t> <t>naa ruye'ariik ruloq'il i rajaawriik.</t>", "10": "<t>Eh noq naakilom chi je' re' i yiib' wach kina'ojb'al</t> <t>naa ruchaliik kik'aah chinaah, naakiqirich'eem naah i keeh.</t> <t>Eh re' i naa kianam i keh ma' naa ta keliik korik ruuk'.</t>"}