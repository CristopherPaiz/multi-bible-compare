{"1": "<pb/><t>Re' QaJaaw Dios manlik Reey,</t> <t>chi kixilak i k'achaach wilik kixiik'.</t> <t>Re' tinamit, eh re' wach ak'al</t> <t>xakib'arb'otik chik ruum kiyo'jiik chuwach.</t>", "2": "<t>Re' QaJaaw Dios xiik' naah nimaal wach ar Sión.</t> <t>Eh xiik' naah i rajaawriik chikinaah chu'nchel i tinamit.</t>", "3": "<t>Neeta naq inye'arik ruloq'il rub'ihnaal,</t> <t>ruum re' reh xiik' naah yohb'alil wach. Eh xti wilik rusantohiil.</t>", "4": "<pb/><t>Re' reey xiik' naah nimaal i rajaawriik</t> <t>imponik chuwach i korik.</t> <t>Eh xub'an cho ruuk' i Jacob i rub'ehel, i korik.</t>", "5": "<t>Chayeew taq ruloq'il i QaJaaw i qaDios</t> <t>chaxuk'aa' taq awiib' ri'si rooq ri'si q'ab'.</t> <t>Ruum re' reh xti wilik rusantohiil.</t>", "6": "<pb/><t>Re' Moisés, re' i Aarón xi kamanik chi kajaaw aj tiij chuwach i Dios.</t> <t>Re' i Samuel xwihik chi kixilak i xiloq'inik reh i rub'ihnaal i Dios.</t> <t>Eh noq xkipahqaaj i rotob'il i Dios xitoob'jik wo' hoq.</t>", "7": "<t>Eh chupaam i junrahp chi suutz' xiq'orob'jik cho ruum i QaJaaw Dios.</t> <t>Eh xkian wo' i xq'orarik keh,</t> <t>xkinimaj chu'nchel i ruk'uhb'aal.</t>", "8": "<pb/><t>QaJaaw Dios, xatoob'eej taqe noq xkipahqaaj awotob'il</t> <t>xat kikoj chi ki Dios kuyuul mahk.</t> <t>Eh xayeew taqe chutojariik i kimahk i yiib' wach kina'ojb'al.</t>", "9": "<t>Chaloq'ej taq i QaJaaw i qaDios,</t> <t>chaxuk'aa' taq awiib' chulooq'jiik chupaam i rusantolaj ye'aab' Sión.</t> <t>Ruum re' i QaJaaw Dios xti wilik rusantohiil.</t>"}