{"1": "<pb/><t>Re' taxaaj, re' wilkeeb' chupaam ink'uhtanik reh chi xiik' naah i ruloq'il i Dios,</t> <t>re' chu'nchel inilarik kiwach ink'uhtanik reh i rukamaj.</t>", "2": "<t>Re' re' kik'uhtanik reh chi q'iij chi aq'ab',</t> <t>chi re' Dios nim rajaawriik, eh xti wilik runa'ojb'al.</t>", "3": "<t>Korik noq ma' re' ta ruuk' q'orik ma' kichoqik ta chuq'orariik i ruyejaam chaloq i Dios.</t>", "4": "<t>Eh kuum taqe kik'utinik re' re',</t> <t>xooj rib'iral i ruq'oral i Dios chi junsuut i wach ak'al. <pb/>Eh re' wo' Dios xye'wik paruye'aab' i q'iij.</t>", "5": "<t>Re' q'iij xasuq chik ruk'ux noq i rutoq'aa' cho b'ehik.</t> <t>Xa je' chik rukab' i winaq koxub'an kax치ro.</t> <t>Je' rukab' i aj ajiim i xa ruchop chik ruk'ux.</t>", "6": "<t>Re' q'iij i nelik chaloq raa' taxaaj,</t> <t>eh i rub'ehuj paam chu'nchel i taxaaj korehtaal imponik chi juntar,</t> <t>eh chu'nchel inik'ranik reh i rutz'a'iil.</t>", "7": "<pb/><t>Re' ruk'uhb'aal i QaJaaw Dios xti korik,</t> <t>ruum i rujal wach i q치nima.</t> <t>Eh re' ruq'or i QaJaaw Dios korik,</t> <t>ruum i ruyeew runa'ojb'al i ma' xta runa'ojb'al.</t>", "8": "<t>Re' taqe k'uhb'alinik i rub'an i QaJaaw Dios korik wach,</t> <t>i ruyeew suq kiil i q치nima.</t> <t>Re' ruk'uhb'aal xti saq wach,</t> <t>eh i rusaquumb'isaj paam i qakapeb'aal.</t>", "9": "<t>Re' ruyohljiik i QaJaaw Dios saq wach,</t> <t>eh ma' naa ta rusahchiik wach.</t> <t>Re' i ruk'uhb'aal i QaJaaw Dios xti korik,</t> <t>eh xti wilik rub'ehel.</t>", "10": "<t>Re' i ruk'uhb'aal xiik' naah k'ihaal tz'aaq</t> <t>chuwach i manlik oro.</t> <t>Eh xiik' naah ki'iil chuwach i riiskaab'</t> <t>kore' k'ahchi' ruyitz'ariik chaloq</t>", "11": "<t>WaJaaw nuDios, re' aak'uhb'aal i rukoj wo' nuna'ojb'al i hin, hin awaj kamanoom.</t> <t>Eh ruum i runimjiik aak'uhb'aal, naa aye'em jinaj i nukooch.</t>", "12": "<pb/><t>Wilik noq ma' nqakoj ta rehtaal noq inqa a'n i mahk.</t> <t>Jaaw, wila' wilik i mahk i nub'an chi ma' weht'al, cha kuy numahk.</t>", "13": "<t>Chawesaj weh i niimb'isanik wachiis i hin, hin awaj kamanoom.</t> <t>Chi je' re' neenkahnik chi ma' xta ruch'uwa'iil wach i w치nima,</t> <t>eh nee kinako'leej chuwach i runimaal mahk.</t>", "14": "<pb/><t>Neeta naq imponik chawach taqe nuq'oral, je' wo' chu'nchel i nukapaaj.</t> <t>WaJaaw nuDios, xa re' wo' hat ti toob'inik weh, eh hat waj Ko'loom,</t> <t>hat paat ab'aj ko'lemb'al iib' chi weh.</t>"}