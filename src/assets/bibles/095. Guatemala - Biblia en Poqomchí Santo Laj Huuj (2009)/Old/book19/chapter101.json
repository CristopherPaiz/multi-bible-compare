{"1": "<pb/><t>QaJaaw Dios, re' hin naa kaat nuloq'em ruuk' nutz'uuy.</t> <t>Ruum re' hat korik wach ak'ux, eh hat aj keteloom wachiis.</t>", "2": "<t>Re' hin neenureq chi riij i wihik parukorkiil noq nee kinatoob'eej. <pb/>Chi je' re' korik wach i nuk'ux noq neekinwihik</t> <t>chi kixilak wilkeeb' panupaat.</t>", "3": "<t>Re' hin ma' nuk'ax ta wach</t> <t>i yiib' wach imb'aan. <pb/>Eh ma' imponik ta chi nuwach inki a'n inkiq'eb' kiib' chuwach i Dios,</t> <t>re' taqe re' ma' jino'q nanuk'ulum cho wuuk'.</t>", "4": "<t>Re' hin ma' nee ta nukapaaj i ma' holohik taj.</t> <t>Eh ma' xtaj i yiib' wach na'ojb'al inwaaj nub'anam.</t>", "5": "<pb/><t>Naa nuq'ilim taqe inkib'aj kas kichaaq'.</t> <t>Re' hin ma' naa ta nukuyum kimahk</t> <t>i xa q'et q'et taqe, eh inkinimb'isaj kiwach.</t>", "6": "<pb/><t>Re' hin naa nusik'im kiwach taqe i korik wach kik'ux</t> <t>reh chi naa kiwihiik wuuk'.</t> <t>Eh xa re' wo' hoq i korik wach ruk'ux paruk'achariik</t> <t>naa rokiik chi kamanik wuuk'.</t>", "7": "<pb/><t>Eh chupaam i nupaat</t> <t>ma' jino'q i rub'an i leq'</t> <t>ruuk' jot'ooj naa ruwihiik.</t> <t>Ma' jino'q i chukul q'orik naa ruwihiik ar.</t>", "8": "<pb/><t>Eh rajlaal q'iij naa nusacham kiwach</t> <t>taqe i yiib' wach kina'ojb'al wilkeeb' panqatinamiit.</t> <t>Eh naawisam taqe reje chi kixilak i rutinamiit</t> <t>i Dios.</t>"}