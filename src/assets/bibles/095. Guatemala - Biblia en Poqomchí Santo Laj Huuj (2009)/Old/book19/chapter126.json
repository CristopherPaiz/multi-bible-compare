{"1": "<pb/><t>Noq xojrusutej wo' chik cho Jerusaleem i QaJaaw Dios,</t> <t>xa je' xqaxohk'reej noq xqakapaaj.</t>", "2": "<t>Ruum i re' xooj se'lanik</t> <t>xqak'er qachii' chi looq'jiik ruum rusuqkiil qak'ux.</t> <t>Eh re' taqe i tokoom tinamit je' wili i xkiq'or.</t> <t>Ma' k'isa sahchb'al k'uxliis i xub'an i Dios kuuk', inki taqe.</t>", "3": "<t>Korik wo' hoq chi re' QaJaaw Dios ma' k'isiin i sahchb'al k'uxliis xub'an cho quuk'</t> <t>ruum aj re' q'e' suq qak'ux yu'naak.</t>", "4": "<pb/><t>QaJaaw Dios chayeew wo' chik rusuqkiil qak'ux</t> <t>je' rukab' noq inat'aqsaj i chiq yuuq' Neguev.</t>", "5": "<t>Awach taqe oq'ik inki a'n noq inkitik,</t> <t>ruuk' chik suq kiil k'uxliis inkisik' i wach i kitik.</t>", "6": "<t>Atoob' taoq'ik inki a'n noq kiooj chutikariik i kijaa'.</t> <t>Eh noq neenq'anb'ik i wach i kitik xasuq suq chik</t> <t>kik'ux noq neenkik'am chaloq pampaat.</t>"}