{"1": "<pb/><t>Re' QaJaaw Dios incha'jinik weh,</t> <t>eh i ruyeew weh chu'nchel i ajwaal wach chi weh.</t>", "2": "<t>Eh i rub'an wuuk' je' rukab' i rub'an i cha'jen tentzun:</t> <t>I ruk'am taqe i rutentzuun i wilik wii' i ch'ahn inkik'ux i ruyeew taqe chi hi'lik.</t> <t>Eh i ruyeew kihaa' panha' ma' kow ta rooq.</t>", "3": "<t>Eh re' i QaJaaw Dios i ruyeew rukowiil i wánima.</t> <t>Kiruk'am chupaam i korik laj b'eeh ruuk' i ruk'axb'al.</t>", "4": "<pb/><t>Atoob' ta kinik'ik paruq'equmaal i ruyohb'alil i kimik,</t> <t>re' hin ma' xta nuyohb'isaj wii' wiib',</t> <t>ruum re' hat wilkaat wuuk' eh kina'koleej.</t> <t>I na a'n wuuk', je' rukab' i rub'an i cha'jen tentzun</t> <t>ruuk' taqe rukarote i ruko'leej taqe i rutentzuun.</t>", "5": "<pb/><t>Eh noq i nub'an nuwa' nah méxa, re' hat ticha'jinik weh chikiwach,</t> <t>ki-ixowanik nuwach.</t> <t>Re' hat i naa chihkaaj i ink'ohnik laj iq'oom wach nunaah.</t> <t>Eh re' wánima xamb'ulik chik chi rusuqkiil k'uxliis,</t> <t>je' rukab' noq imb'ulinik i kulk ye'aab' ha'.</t>", "6": "<t>WaJaaw nuDios, xti korik noq chi juneliik i nuk'achariik naa aye'em weh aawotob'il.</t> <t>Naa aketelaam nuwach. Eh ma' xata ajlamaj q'iij naa nuwihiik panapaat.</t>"}