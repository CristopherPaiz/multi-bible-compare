{"1": "<pb/><t>WaJaaw nuDios, qoh ako'leej, ruum ma' jino'q chik i korik wach rik'ux chi nimanik.</t> <t>Eh ma' awach ta chik jino'q i korik inq'orik.</t>", "2": "<t>Xak'ul chik inkichuk i q'orik chikiwach, re' inkiq'or xak'ul inki a'n kiwach ruuk'.</t> <t>Xa ma' xta rub'ehel kiq'orik.</t>", "3": "<pb/><t>WaJaaw nuDios, chasach kiwach i xak'ul inki a'n kiwach,</t> <t>re' taqe i nimaq kiwach inki a'n kiib',</t>", "4": "<t>re' taqe i kiq'orik reh chi je' wili: Re' hoj qohchol q'orik chi qib'il qiib',</t> <t>ruuk' qachii' neenqako'leej qiib'. Eh ma' awach ta neenq'ilwik qeh, inki taqe.</t>", "5": "<pb/><t>Re' QaJaaw Dios je' wili xuq'or:</t> <t>Re' taqe ma' xta rukowiil kik'ux</t> <t>k'ahchi' kik'teesjiik chi ti' k'axik.</t> <t>Re' taqe i k'axik wilkeeb' inkik'er</t> <t>kichii' chi oq'ik ruum aj re',</t> <t>re' hin naa nutob'eem taqe</t> <t>je' rukab' i ruk'ul chi keh, inki.</t>", "6": "<t>Re' ruq'oral i QaJaaw Dios xti korik, eh saq wach.</t> <t>Je' rukab' i plata saq wach,</t> <t>wuquub' pech saqb'isamaj wach pan q'aaq'.</t>", "7": "<pb/><t>WaJaaw nuDios, re' hat neeticha'jinik qeh chi juneliik.</t> <t>Eh nee qoh ako'leej chikiwach i tinamit yiib' wach i kina'ojb'al,</t>", "8": "<t>ruum re' keh xak'ul chik kiooj chi jot'ooj.</t> <t>Eh chu'nchel i tinamit kiye'wik runimaal wach i kiyiib' wach na'ojb'al.</t>"}