{"1": "<pb/><t>Noq inqatzunaa' qiib' chi chii'</t> <t>taqe nim haa' ar Babilonia,</t> <t>inchalik qoq'iim noq ink'ulik cho panqak'ux i tinamit, Sión.</t>", "2": "<t>Eh chinaah taqe i q'ab' i chee'</t> <t>wilkeeb' ar inqat'uyaa' taqe qarpa.</t>", "3": "<t>Re' taqe i xi k'amwik reje qeh pan tokoom tinamit,</t> <t>i xiq'uchwik chib'ih qeh, je' wili i xkiq'or qeh:</t> <t>Chatz'uyej taq qeh i tz'uuy chi suq taq ak'ux</t> <t>je' rukab' taq i natz'uyej Sión, inki taqe.</t>", "4": "<pb/><t>Eh ¿Nik' wach noq neenqatz'uyej i tz'uuy loq'oomb'al</t> <t>reeh QaJaaw Dios pan tokoom tinamit?</t>", "5": "<t>Eh wila' xat sahchik panuk'ux i hat Jerusaleem,</t> <t>i ruk'ul chi neenchiqik i rusak'aaj nuq'ab'.</t>", "6": "<t>Eh i ruk'ul chi nee ruchop i panujah-aay i waaq'</t> <t>wila' ma' nuyeew chik awajaawriik,</t> <t>wila' ma' tik'ulik chik panuk'ux, eh chi re' hat</t> <t>ti ye'wik rusuqkiil nuk'ux i hat Jerusaleem.</t>", "7": "<pb/><t>QaJaaw Dios maakanaa' chi je' re' i xkian qeh i aj Edom,</t> <t>noq xb'aan reh i Jerusaleem je' wili xkiq'or:</t> <t>Chasach taq wach,</t> <t>chasach taq wach chi jumpech, inki taqe.</t>", "8": "<pb/><t>Re' taq hat aj Babilonia naa taq rusahchiik awach.</t> <t>Atoob' reh awach naa ruq'ajwiik wach taq aweh</t> <t>i ti' k'axik xa a'n taq qeh.</t>", "9": "<t>Atoob' reh awach i naa ruchopom taq aakok' ha'lak'uun,</t> <t>eh naa ruq'ojib'eem wa taq ab'aj.</t>"}