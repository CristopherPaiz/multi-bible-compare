{"1": "<pb/><t>QaJaaw Dios nim awajaawriik, yohb'aal wach holwochiil alooq'jiik,</t> <t>je' wo' hoq i rutzuyjiik wach aab'ihnaal.</t>", "2": "<t>Eh ruq'orariik rib'iral pan wahq'eq pan chaq'ab' i ketelinik wachiis i na a'n,</t> <t>i rukorkiil wach ak'ux.</t>", "3": "<t>Ruuk' i k'ahaam wach q'ooj,</t> <t>ruuk' arpa xama' q'e' ta kow inq'orik, eh ruuk' k'isa q'ooj k'ahaam wach.</t>", "4": "<t>QaJaaw Dios, re' hat xayeew rusuqkiil nuk'ux ruuk' taqe i xa a'n wuuk'.</t> <t>Eh noq inwilow taqe akamaj i na a'n ma' k'isiin ta nsuuqb'ik nuk'ux.</t>", "5": "<pb/><t>QaJaaw Dios, yohb'aal wach nimaal wach taqe akamaj i na a'n,</t> <t>eh yohb'aal wach chamiil paam taqe akapeb'aal.</t>", "6": "<t>Re' i ruchop ruk'ux chub'anariik i ruyiib' wach na'ojb'al,</t> <t>ma' reht'al taj i wili, ni xata rureq chi riij.</t>", "7": "<t>Re' taqe i yiib' wach kina'ojb'al,</t> <t>xa je' kikab' noq ink'ihik johtoq i yiib' wach ch'ahn.</t> <t>Eh kielik korik ruuk' inki a'n xa re' la' naa wo' naa rusachariik kiwach.</t>", "8": "<t>Eh re' hat QaJaaw Dios, naa ruye'ariik runimaal awach chi juneliik.</t>", "9": "<t>Jaaw xti korik noq re' taqe</t> <t>i ki-ixowanik awach naa rusachariik kiwach.</t> <t>Eh chu'nchel i kib'anik reh i yiib' wach na'ojb'al naa rutuukjiik kiwach.</t>", "10": "<pb/><t>Re' hat xayeew ruman i waansil je' rukab' i ransil jino'q i kowlaj imas wakax.</t> <t>Eh xachihkaaj ink'ohnik laj iq'oom wach nunaah.</t>", "11": "<t>Re' hin naawilom noq naa rub'aan keh taqe i ki-ixowaanik nuwach.</t> <t>Eh naab'iram noq naakik'erem kichii' i yiib' wach kib'anik re' re'.</t>", "12": "<pb/><t>Re' i korik wach kik'ux naakixmak'iniik je' rukab' noq inixmak'inik i kalaab'.</t> <t>Je' rukab' noq ink'ihik i chakaltee' ar LÃ­bano.</t>", "13": "<t>Re' keh naa kiwihiik parupaat i Dios,</t> <t>eh naakeliik korik je' naa ki ixmak'inik jino'q chee'</t> <t>ma' najt ta ruuk' i rupaat i QaJaaw.</t>", "14": "<t>Re' keh atoob' ta pan kirijb'iil xanaa wo' kiwachiniik ruuk' i naa kianam,</t> <t>xanaa wo' ruwihiik kikowiil.</t>", "15": "<t>Reh chi naa kiq'orom rib'iral chi re' QaJaaw Dios inko'linik qeh.</t> <t>Eh chi korik wach ruk'ux, chi parub'ehel i rub'an chu'nchel.</t>"}