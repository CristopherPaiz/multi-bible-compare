{"1": "<pb/><t>Re' i ma' kinimanik taj,</t> <t>inkiq'or chi ma' xta Dios.</t> <t>Chi kunchelaal xkiq'eb' kiib', xa re' chik i yiib' wach na'ojb'al inki a'n</t> <t>Ma' jino'q keh imb'anik i korik.</t>", "2": "<pb/><t>Re' QaJaaw Dios kopan taxaaj rilow chaloq</t> <t>taqe i tinamit mi wilik jino'q</t> <t>chi kixilak i wilik runa'ojb'al</t> <t>reh chi neenimjik i reh.</t>", "3": "<pb/><t>Xa re' la' chi kunchelaal xkichop q'ab'</t> <t>rub'anariik i yiib' wach na'ojb'al.</t> <t>Ma' awach keh imb'anik reh i holohik laj na'ojb'al</t> <t>ni xata naq jinaj keh.</t>", "4": "<pb/><t>Re' taqe ma' xta kina'ojb'al ma' holohik ta kib'anik,</t> <t>k'ahchi' kik'uxum i nutinamiit je' nk'uxarik kaxlanwi'k inki a'n</t> <t>Re' taqe re' ma' nkikapaaj ta kitiij inki Dios.</t>", "5": "<pb/><t>Re' i rutinamiit i Dios naa rik'iik i kiyo'jiik.</t> <t>Ruum re' Dios xa aha' naa rukanaam tzuub' i kib'aqil taqe inixowanik kiwach.</t> <t>Eh naakik'uhtaam kik'ixb'ilaal,</t> <t>ruum ma' naa ta kikojariik paruman ruum i Dios.</t>", "6": "<pb/><t>Ruuk' ta naq i QaJaaw Dios wilik cho Si√≥n nee nelik chaloq</t> <t>i ko'lemb'al kiib' i aj Israel re' taqe i riih rumaam i Jacob.</t> <t>Re' noq re' Dios naa resam chaloq i rutinamiit pan tokoom tinamit,</t> <t>nee naq insuuqb'ik kik'ux.</t>"}