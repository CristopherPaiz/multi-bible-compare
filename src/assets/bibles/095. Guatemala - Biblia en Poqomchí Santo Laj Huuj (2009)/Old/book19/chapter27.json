{"1": "<pb/><t>Re' QaJaaw Dios i nusaquum, re' reh i waj Ko'loom.</t> <t>Re' reh inye'wik rukowiil nuk'ux panuk'achariik.</t> <t>Ruum aj re',</t> <t>ma' xta neekinyo'jik wii'.</t>", "2": "<t>Re' taqe i yiib' wach kina'ojb'al,</t> <t>i ki-ixowanik nuwach,</t> <t>noq xkimol naq kiib' chi nunaah chusachariik nuwach,</t> <t>re' chik i keh xsacharik kiwach.</t>", "3": "<pb/><t>Atoob' ta neenkimol kiib' i ruk'ihaal soldado</t> <t>chi nunaah chub'anariik weh, ma' nee ta kinyo'jik.</t> <t>Atoob' ta neenkitik'aa' q'aq'inik wuuk',</t> <t>re' hin xama' nee ta wo' inchalik nuyo'jiik.</t>", "4": "<pb/><t>Re' hin xa jinaj i nupahqaaj reh i QaJaaw Dios,</t> <t>xa jinaj inwaaj chi naa nub'anam:</t> <t>Re' chi nee kinwihik chupaam i rusantolaj Paat</t> <t>chu'nchel i q'iij nik' chik najtiil i nuk'achariik,</t> <t>reh chi ar neenuloq'ej,</t> <t>eh neenub'an rusuqkiil i ruholwochiil chii' wach i reh.</t>", "5": "<pb/><t>Eh noq neenchalik i ti' k'axik chi nunaah, re' QaJaaw Dios neenko'linik weh.</t> <t>Eh nee wo' kiruko'leej ar chupaam i rupaat.</t> <t>Je' naa chinaah jino'q i paat ab'aj neekiruyeew noq neekiruko'leej.</t>", "6": "<pb/><t>Re' reh naa kiin rutoob'eem,</t> <t>reh chi neenuq'at kiwach taqe i ki-ixowanik nuwach.</t> <t>Chi je' re' neerub'an chi neenuk'at i numayiij chupaam i ruloq'laj paat i QaJaaw Dios.</t> <t>Eh kow naa nutz'uyem wach ruum i rusuqkiil nuk'ux.</t>", "7": "<pb/><t>WaJaaw nuDios, re' hat k'ahchi' kaat nuq'oreem.</t> <t>Chayeew tii weh i nupahqaaj aweh. Chaketelaaj tiinuwach, kinab'iraj tii.</t>", "8": "<t>Re' hin xchalik pan w√°nima</t> <t>chi naa kaat nusik'im.</t> <t>Ruum aj re', yu'naak k'ahchi'</t> <t>nusik'im i loq'laj awotob'il.</t>", "9": "<t>WaJaaw nuDios, chayeew tii weh aawotob'il. <pb/>Maa kinachaq'weej ruuk' josq'iil.</t> <t>Makinakanaa' wutkeel,</t> <t>ruum xa re' wo' hat titoob'inik weh,</t> <t>eh xa re' wo' hat, hat waj Ko'loom.</t>", "10": "<t>Atoob' ta nee kinkiq'eb' i nutuut wajaaw,</t> <t>re' hin weht'al chi re' QaJaaw Dios neemolwik weh.</t>", "11": "<t>WaJaaw nuDios, cha k'uhtaaj tii weh aab'eeh.</t> <t>Chak'am nub'eeh chupaam i korik,</t> <t>reh chi ma' xta neekinkuchej i ki-ixowanik nuwach.</t>", "12": "<t>Maayeew q'ab' chi neenkian wuuk'</t> <t>inkaaj kianam taqe i ki-ixowanik nuwach,</t> <t>ruum re' keh xa chib'ih i q'orik inkitz'aq chi wiij, inkaaj kianam ti' k'axik weh.</t>", "13": "<pb/><t>Eh wi ta ma' nunimaj i hin</t> <t>chi naa nuk'ulum i rotob'il i Dios</t> <t>panuk'achariik ayu' wach ak'al, yojinaq naq chik nuk'ux.</t>", "14": "<t>Chachop ak'ux ruuk' i QaJaaw Dios.</t> <t>Marub'an kiib' ak'ux, cha chop la' ak'ux chi korik,</t> <t>ruum xa re' wo' reh i ruk'ul chi naa awuy-eem i rotob'il.</t>"}