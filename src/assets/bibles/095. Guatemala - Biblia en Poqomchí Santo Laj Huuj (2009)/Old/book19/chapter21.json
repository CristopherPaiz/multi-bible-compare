{"1": "<pb/><t>WaJaaw nuDios, re' reey ma' k'isiin ta xsuuqb'ik ruk'ux, ruum xayeew i rajaawriik.</t> <t>Eh suq ruk'ux ruum chi xako'leej pan kiq'ab' i aj ixowaal.</t>", "2": "<t>Xayeew wo' reh aha' wilik iraaj rub'anariik.</t> <t>Eh xayeew wo' reh aha' wilik i xupahqaaj aweh parutiij.</t>", "3": "<t>Yohb'aal wach i rutoob'jiik xa a'n</t> <t>xakoj rukor√≥na wach naah re' ruuk' i xti manlik oro.</t>", "4": "<t>Xupahqaaj ruk'achariik aweh, najt rooq i ruk'achariik xayeew.</t> <t>Eh naa wo' aye'em reh i juneliik k'acharik.</t>", "5": "<t>Eh xayeew rajaawriik ruum xako'leej.</t> <t>Xayeew ruloq'il, eh xayeew runimaal wach.</t>", "6": "<t>Wilkaat ruuk' chutoob'jiik chi juneliik.</t> <t>Ruum aj re', ma' k'isiin ta nsuuqb'ik ruk'ux.</t>", "7": "<t>Je' re' noq, re' hat reey, ruuk' i QaJaaw Dios ch'iklik ak'ux.</t> <t>Eh ruum chi naa ruketelaam wach i QaJaaw nim rajaawriik, ma' xta naa ak'ulum.</t>", "8": "<pb/><t>Eh re' hat naa aq'atam wach i kajaawriik taqe i ki-ixowanik awach.</t> <t>Eh naa a'nam keh chu'nchel i ma' ki ajwanik ta awach.</t>", "9": "<t>Je' naa, naa aye'em taqe pan jino'q,</t> <t>horna qoplik ruq'aq'al ruum aajosq'iil.</t> <t>Eh ruum aajosq'iil naa taqe aye'em</t> <t>pa runimaal q'aaq' chi tojb'al kimahk.</t>", "10": "<t>Re' hat reey, naa wo' asacham kiwach i kak'uun kixq'uun,</t> <t>i kiih kimaam wilkeeb' chinaah i wach ak'al.</t>", "11": "<t>Atoob' ta naq inkaaj kianam aweh,</t> <t>eh nik' ta naq wach ruyejeb'jiik wach</t> <t>neenkian i naa kianam aweh,</t> <t>xama' xta wo' neetikuchej.</t>", "12": "<t>Re' keh naa naq kimolom chi elik.</t> <t>Xa re' la', xama' naa ta wo' chik kianam elik,</t> <t>ruum re' hat ruuk' i flecha naa akansam taqe.</t>", "13": "<pb/><t>WaJaaw nuDios, cha k'uhtaaj awajaawriik.</t> <t>Chi je' re', naaqaye'em runimaal awach,</t> <t>eh naa wo' qatz'uyem awach chu'nchel qak'ux.</t>"}