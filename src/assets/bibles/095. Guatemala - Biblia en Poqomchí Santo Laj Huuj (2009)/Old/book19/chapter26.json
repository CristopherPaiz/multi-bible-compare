{"1": "<pb/><t>WaJaaw nuDios, chaq'at i q'orik chi nunaah.</t> <t>Eh re' hat nee ti q'orik chi ma' xta numahk,</t> <t>ruum awuuk' i hat i nuyeew nuk'ux, chi juneliik.</t>", "2": "<t>WaJaaw nuDios, chawilow nik' wach i nuk'achariik chawach.</t> <t>Chawilow mi korik wach i nukapeb'aal, mi korik wach i nuna'ojb'al,</t>", "3": "<t>Re' hin weht'al chi juneliik kinak'ax,</t> <t>re' hin korik wach nuk'ux awuuk'.</t>", "4": "<pb/><t>Eh ma' nub'an ta jinaj nuwach kuuk' i chukul q'orik,</t> <t>ma' kinwihik ta chi kixilak i xak'ul inki a'n kiwach.</t>", "5": "<t>Eh ma' nwaaj ta wach i moloj iib' inki a'n i yiib' wach kina'ojb'al.</t> <t>Eh ma' jank'al ta kinwihik chi kixilak i ma' holohik ta kib'anik.</t>", "6": "<pb/><t>QaJaaw Dios, re' hin je' naa naa nutz'ajam i nuq'ab',</t> <t>reh chi ma' xta numahk noq nee kinokik chuwach aa artaal,</t>", "7": "<t>reh chi naa nutz'uyem awach,</t> <t>eh naa nuq'orom rib'iral taqe i na a'n xiik' naah loq'il.</t>", "8": "<pb/><t>WaJaaw nuDios, re' hin q'e' nuk'ax i loq'laj apaat,</t> <t>re' i ti wihik wii', re' i ye'aab' wilik wii' i runimaal aaloq'il.</t>", "9": "<t>Maayeew q'ab' chi nee kinkimik je' rukab' inkik'ul i aj mahk.</t> <t>Eh maayeew q'ab' chi nee nuk'ul weh i ti' k'axik inkik'ul i aj kansan kas kichaaq'.</t>", "10": "<t>Re' keh xa re' wo' hoq i mahk inki a'n</t> <t>xa re' wo' i leq' inki a'n.</t>", "11": "<pb/><t>Eh re' hin weht'al chi ma' xta numahk chawach, kinako'leej, chaketelaaj nuwach.</t>", "12": "<t>Re' hin nuchopom nuk'ux ruuk' i QaJaaw,</t> <t>Ruum aj re', naa nuye'em runimaal i ruloq'il chikiwach i rutinamiit inkimol kib'.</t>"}