{"1": "<pb/><t>Atoob' reh awach i kuyuuj, i sachooj chik chi jumpech</t> <t>chu'nchel ru mahk,</t>", "2": "<t>Atoob' reh awach i ma' xta k'isinoq i yiib' wach na'ojb'al i rub'an.</t> <t>Eh ma' xta k'isinoq ru mahk neenkan ruum i QaJaaw Dios.</t>", "3": "<pb/><t>Eh noq ma' nupahqaaj ta naq kuyb'al numahk i hin,</t> <t>xama' nukuy ta naq chik taqe nuti'jolal ruum i ruti'kiil nuk'ux chu'nchel q'iij.</t>", "4": "<t>Ruum chi q'iij chi aq'ab' naq nayeew chi nunaah aq'ab' reh i rub'anariik weh i ti' k'axik,</t> <t>nik' wach noq inchiqik i uhtz'ub' ruum i rutz'a'iil i q'iij,</t> <t>xa je' chik re' i nuti'jolal noq inwik'raaj.</t>", "5": "<pb/><t>Eh noq xnupahqaaj kuyb'al numahk,</t> <t>chu'nchel i numahk xnuq'or aweh.</t> <t>Eh xchalik panuk'ux chi xnupahqaaj kuyb'al numahk aweh.</t> <t>Re' hat QaJaaw Dios xakuy wo' numahk.</t>", "6": "<pb/><t>Ruum aj re', nik' ti' wilkeeb' taqe korik wach kik'ux,</t> <t>i ruk'ul chi re' hat naa kaat kiq'o'reem kuuk',</t> <t>chi je' re' atoob' ta xa je' chik ink'u'loq runimaal elel ha'</t> <t>chikinaah taqe ti' k'axik ma' xta naa kuuchjiik ruum.</t>", "7": "<t>Re' hat naa ako'liniik weh,</t> <t>naa kiin ako'leem chuwach i yohb'aal.</t> <t>Eh naa nuk'erem nuchii', ruum naaweliik korik</t> <t>ruuk' i ko'lemb'al wiib' naa aye'em weh.</t>", "8": "<pb/><t>Re' QaJaaw Dios je' wili i ruq'or: Re' hin k'ahchi' kaat wilom,</t> <t>eh neenuk'uhtaaj aweh taqe i ruk'ul chi naa a'nam,</t> <t>naa nukojom ana'ojb'al, eh nee nuk'uhtaaj aweh i b'eeh naa ak'amam.</t>", "9": "<t>Eh mo'-oq je' akab' ixoq kawáyu,</t> <t>mo'-oq je' akab' imaas kawáyu.</t> <t>Re' taqe re', ma' ki-ib'irinik taj,</t> <t>konkojarik b'ak'b'al ree kiju' ko ruuk' i re'</t> <t>kimek'arik kora'j nee kichalik re', inki.</t>", "10": "<pb/><t>Re' yiib' wach kina'ojb'al</t> <t>naa ruchaliik i ti' k'axik chikinaah.</t> <t>Eh re' taqe i ruuk' i QaJaaw kiye'em i kik'ux</t> <t>xiik' naah i ruk'axb'al i ruyeew chikinaah.</t>", "11": "<t>Re' taq i hat i tib'anik taq reh i rub'ehel,</t> <t>eh korik taq wach ana'ojb'al, suuqb'oq taq ak'ux</t> <t>ruuk' i QaJaaw Dios cha tz'uyej taq wach.</t>"}