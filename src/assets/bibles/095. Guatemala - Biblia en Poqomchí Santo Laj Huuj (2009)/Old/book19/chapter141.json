{"1": "<pb/><t>QaJaaw Dios, re' hin nupahqaaj aawotob'il kinab'iraj tii</t> <t>chi jumehq'iil. Chayeew weh i nupahqaaj aweh.</t>", "2": "<t>Eh nee ta naq imponik awuuk' i nutiij chi je' k'ohonkiil insensia.</t> <t>Noq i nujosaj i nuq'ab' chawach je' ta naq rukab'</t> <t>i mayiij inkiyeew chawach pantaq xq'eq.</t>", "3": "<pb/><t>QaJaaw Dios kinaq'il ruuk' i nuq'oral.</t> <t>Kinaq'il reh chi ma' nee ta nelik reje i yiib' wach q'orik panuchii'.</t>", "4": "<t>Eh maayeew q'ab' chi nee ruq'or nuk'ux taqe i yiib' wach na'ojb'al.</t> <t>Reh chi ma' nee ta nub'an weh</t> <t>inki a'n i ma' holohik ta kib'anik.</t> <t>Eh ma' nee ta kinokik haa' chub'aan i kininq'iij taqe re'.</t>", "5": "<pb/><t>Eh wila' kow xiruq'il i korik wach ruk'ux, otob'il neerub'an weh,</t> <t>je' ink'ohnik laj iq'oom ineerujalk'iij wach nunaah. Eh kow neenub'an nutiij,</t> <t>reh chi ma' nee ta inkahnik chi je' re' inki a'n weh i yiib' wach kina'ojb'al.</t>", "6": "<t>Re' i k'amal kib'eeh i yiib' wach kina'ojb'al naa kikutarik chaloq naa paat ab'aj.</t> <t>Eh ar naa kikojom rehtaal chi re' i nuq'or i korik.</t>", "7": "<t>Eh re' i kib'aqil xa aha' naa rukahniik tzuub' chi chii' i rujuleel kamnaq.</t> <t>Je' rukab' noq inkahnik tzuub' aak'al noq ink'otarik reje paam.</t>", "8": "<pb/><t>QaJaaw Dios, re' hin awuuk' i nuyeew inaq'nuwach.</t> <t>Eh awuuk' hat inusik' ko'lemb'al wiib',</t> <t>ruum weht'al chi ma' nee ta kinakanaa' chi wutkeel.</t>", "9": "<t>Jaaw kinako'leej tii chuwach i kixirob'.</t> <t>Re' keh inkikoj i xirob' panub'eeh, reh chi naa kianam weh.</t>", "10": "<t>Eh re' ta naq i yiib' wach kina'ojb'al neekiq'ehb'ik chupaam i kixirob',</t> <t>eh re' hin, nee kinooj chi nuwach.</t>"}