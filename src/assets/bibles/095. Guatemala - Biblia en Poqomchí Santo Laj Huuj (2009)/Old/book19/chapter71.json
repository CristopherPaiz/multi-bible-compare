{"1": "<pb/><t>QaJaaw Dios, xa awuuk' i hat inusik' ko'lemb'al wiib'.</t> <t>Ma' ta naq neenuk'uhtaaj nuk'ixb'ilaal.</t>", "2": "<t>Eh kinatoob'eej, kinako'leej ruuk' i rukorkiil wach ak'ux,</t> <t>eh kinawesaj chupaam i ti' k'axik.</t>", "3": "<t>Je'-oq akab' jino'q i saqrehp ab'aj ke'emb'al iib',</t> <t>reh chi nee kinako'leej kinatoob'eej.</t> <t>Eh kinako'leej tii</t> <t>ruum xa re' wo' hat ti ko'linik weh.</t>", "4": "<pb/><t>WaJaaw nuDios, kinako'leej pan kiq'ab' i yiib' wach kina'ojb'al,</t> <t>pan kiq'ab' i kib'anik weh i re' ma' re', yohb'aal wach i kijosq'iil.</t>", "5": "<t>Re' hin i nupahqaaj otob'il aweh ruum xa awuuk' wo' hat inuch'ikaa' nuk'ux.</t> <t>Eh re' wo' hat ticha'jinik weh noq ko hin cho ak'un.</t>", "6": "<t>Eh xa awuuk' wo' hat i nuyeew chee nuk'ux noq ko xintz'uhkrik cho ruuk' i nutuut.</t> <t>Eh ruuk' awotob'il xin-aasjik</t> <t>ruum aj re' naa nuye'em aloq'il chi juneliik.</t>", "7": "<pb/><t>Ma' k'isiin taqe insahchik kik'ux noq inkilow chi</t> <t>re' hat ruuk' awajaawriik kinako'leej chupaam i ti' k'axik.</t>", "8": "<t>Je' re' noq re' hin chu'nchel q'iij i nuyeew aloq'il ruuk' nuchii',</t> <t>eh i nuyeew runimaal awach.</t>", "9": "<t>Re' hin weht'al chi ma' nee ta kinakanaa' chi wutkeel,</t> <t>atoob' ta hin chik riji' winaq chi korik, atoob' ta ma' xta chik rukowiil i nuti'jolal.</t>", "10": "<t>Re' taqe ki-ixowanik weh xkian jinaj wach k'ik'ux.</t> <t>Eh pankomonil k'ahchi' kiyejaam wach nukanteesjiik.</t>", "11": "<t>Je' wili inkiq'or chi wiij: Qasik' qachop taq,</t> <t>ruum xkanab'jik chik ruum i ruDios,</t> <t>ma' awach ta chik neenko'linik reh, inki taqe.</t>", "12": "<pb/><t>QaJaaw Dios, makinakanaa' tii chi wutkeel,</t> <t>kinatoob'eej la' chi jumehq'iil.</t>", "13": "<t>Neeta naq inkik'uhtaaj kik'ixb'ilaal,</t> <t>nee ta naq insahchik kiwach inkaaj nukanteesjiik.</t> <t>Eh nee ta naq kikahnik chi xa se'lb'al taqe i xa re' i ti' k'axik inki a'n weh.</t>", "14": "<t>Eh re' hin juneliik k'ahchi' wuy-eem aawotob'il,</t> <t>eliik neenuyeew aloq'il.</t>", "15": "<t>Eh ruuk' nuchii' naa nuq'orom chi korik wach ak'ux,</t> <t>juneliik naa nuq'orom rib'iral chi xa re' wo' hat ti ko'linik qeh.</t> <t>Eh re' hin xata wo' jarpech hin ako'leem.</t>", "16": "<t>QaJaaw Dios, re' hin naa nuq'orom rib'iral taqe nimaq wach na'ojb'al aab'anam chaloq.</t> <t>Eh naa wo' nuq'orom rib'iral chi xa re' wo' hat korik wach ak'ux.</t>", "17": "<pb/><t>WaJaaw, nuDios, re' hat</t> <t>kopan wak'uniil xtohq'ik</t> <t>cho ak'uhtaam weh i korik,</t> <t>eh xink'u'loq ayu',</t> <t>yu'naak chi kok'ahchi' nuq'orom</t> <t>rib'iral taqe i na a'n ruuk' i runimaal awajaawriik.</t>", "18": "<t>WaJaaw, nuDios,</t> <t>makinakanaa' chi wutkeel</t> <t>atoob' ta hin chik riji' winaq, saq chik i rismaal nunaah.</t> <t>Ruum re' hin ko nwaaj nuq'orom</t> <t>rib'iral awajaawriik keh i wilkeeb' yu'naak</t> <t>keh i naa kiwihiik na'chub'an.</t>", "19": "<t>NuDios, re' rukorkiil wach ak'ux xiik' naah nimaal wach. <pb/>Ruum re' hat yohb'aal wach i na a'n ruuk' awajaawriik.</t> <t>Eh ma' xta chik jino'q Dios chi je' rukab' i hat.</t>", "20": "<t>Atoob' ta xayeew q'ab'</t> <t>chi xnuk'ul i ma' k'isa ti' k'axik.</t> <t>Eh ma' k'isiin ta xtib'ik nuk'ux nee wo' chik i nayeew nukowiil</t> <t>pan chaamlaj jul naa kiin awuksam chaloq.</t>", "21": "<t>Eh naa aye'em ruman i runimaal nuwach,</t> <t>eh naa wo' chik aye'em rusuqkiil nuk'ux.</t>", "22": "<pb/><t>Re' hin naa nut'iosem aweh i na a'n.</t> <t>Naa nutz'uyem awach ruuk' arpa, ruuk' k'ahaam wach q'ooj,</t> <t>i hat nuDios, Santo chikinaah i qatinamiit Israel.</t>", "23": "<t>Eh xasuq chik nuk'ux</t> <t>noq neenutz'uyej awach ruuk' nuchii'.</t> <t>Chu'nchel w√°nima nee tinuloq'ej ruum re' hat xat ko'linik weh.</t>", "24": "<t>Eh juneliik naa nuq'orom</t> <t>rib'iral chi re' hat korik wach ak'ux.</t> <t>Aha' naq wilik taqe i xa re' i ti' k'axik inkaaj kianam weh</t> <t>ma' k'isiin ta xkik'uhtaaj kik'ixb'ilaal.</t>"}