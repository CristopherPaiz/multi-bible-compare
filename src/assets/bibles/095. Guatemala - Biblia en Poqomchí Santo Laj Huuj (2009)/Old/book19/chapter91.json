{"1": "<pb/><t>Awach i k'acharik i rub'an chi ri'sil i rajaawriik i QaJaaw Dios</t> <t>xiik' naah nimaal i rajaawriik, ma' xta nee ruk'ul.</t>", "2": "<t>Je' la' wili i ruq'or: QaJaaw Dios, re' hat ti ko'linik</t> <t>weh, hat ticha'jinik weh, hat nuDios,</t> <t>awuuk' i hat i nuyeew nuk'ux, inki.</t>", "3": "<t>Re' Dios neenko'linik aweh pan kiq'ab' inkaaj achopariik.</t> <t>Eh tiruko'leej chuwach i yab'ilaal inkansanik.</t>", "4": "<t>Re' reh naa ruko'liniik aweh,</t> <t>je' rukab' noq i ruko'leej i rak'uun i ati't kixlaan chi ri'sil ruxiik'.</t> <t>Eh re' rukorkiil wach ruk'ux naa ruko'liniik aweh</t> <t>chi je' jino'q pulato ch'ihch'.</t>", "5": "<t>Eh ma' naa ta ayo'jiik kuum taqe i kiyohb'isanik chaq'ab',</t> <t>eh ni xata kuum taqe i ti' k'axik ink'uloq pan q'iij.</t>", "6": "<t>Ma' nee ta tiyo'jik kuum taqe i yab'ilaal inchalik chaq'ab',</t> <t>ni xata re' taqe i ti' k'axik kib'anik sachooj pan q'iij.</t>", "7": "<pb/><t>Atoob' ta nee kikimiik jino'q miil panatz'eet,</t> <t>eh lajeeb'-oq miil panasak'aaj,</t> <t>re' hat ma' xta neenak'ul.</t>", "8": "<t>Xa naa la' awilom ruuk' naq'awach</t> <t>noq naakiye'ariik chutojariik</t> <t>i kimahk taqe i yiib' wach i kina'ojb'al.</t>", "9": "<pb/><t>Re' hat ma' xta naa ak'ulum,</t> <t>ruum re' QaJaaw Dios nim rajaawriik xakoj chi awaj ko'loom.</t> <t>Eh ruuk' i reh i nayeew ak'ux.</t>", "10": "<t>Ma' xta jino'q i ti' k'axik naa ruchaliik cha naah.</t> <t>Eh ni xata naakitz'a'jiik ruum yab'ilaal i wilkeeb' panapaat.</t>", "11": "<t>Ruum re' QaJaaw Dios naa rutaq'aam taqe chaloq i ru√°njel,</t> <t>reh chi naa kaat kicha'jeem xa aha' pa' nee tiooj i k'oq.</t>", "12": "<t>Re' keh naa kaat kich'ihleem ruuk' kiq'ab',</t> <t>reh chi ma' nee ta naq'oj awiib' wataq ab'aj.</t>", "13": "<t>Eh neetib'ehik chi kixilak kaq b'ahlam, chi kixilak i aaq',</t> <t>chi kixilak i kak'uun i kaq b'ahlam,</t> <t>chi kixilak i nimaq josq'laj chikop.</t>", "14": "<pb/><t>Re' QaJaaw Dios je' wili ruq'or:</t> <t>Ruum chi q'e' kiruk'ax naa nuko'leem chikiwach taqe re'.</t> <t>Eh naa nuye'em runimaal wach ruum reht'al chi re' hin i Dios.</t>", "15": "<t>Eh noq neerupahqaaj rutoob'jiik weh, nee wo' nutob'eej.</t> <t>Re' hin naa wesaniik reh pan i ti' k'axik,</t> <t>eh naa nuye'em ruloq'il.</t>", "16": "<t>Re' hin naa nuye'em k'ih-oq haab' reh i suq laj k'acharik,</t> <t>eh naa wo' nuko'leem, inki.</t>"}