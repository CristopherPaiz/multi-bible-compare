{"1": "<pb/><t>QaJaaw Dios, maakanaa' chi je' re' i k'ahchi'kooj.</t> <t>Maacanaa' chi ma' xtaj i naa a'nam.</t>", "2": "<t>Chawil taqe ma' nkaaj ta awach,</t> <t>re' taqe i ma' kinimanik taa weh k'achi' keeb' chi tukinik wachiis.</t>", "3": "<t>Pan komonil xkiyejaa' wach i yiib' wach na'ojb'al, reh chi naa kia'nam reh aatinamiit.</t> <t>Eh chi naa kia'nam reh taqe asik'im cho kiwach.</t>", "4": "<t>Inkaaj ruchaliik kisacham qawach pan qatinamiit,</t> <t>reh chi ma' nee ta chik inq'orarik rib'iral i qatinamiit Israel.</t>", "5": "<t>Jinaj i xkiyejaa' wach chawiij i hat,</t> <t>eh xkian jinaj wach kik'ux chi kunchelaal.</t>", "6": "<t>Kuuk' taqe i patim Edom, kuuk' i aj Ismael.</t> <t>Eh kuuk' rak'uun rixq'uun i agar, kuuk' i aj Moab.</t>", "7": "<t>Eh kuuk' aj Gebal, kuuk' i aj Amón, kuuk' i aj Amalec,</t> <t>kuuk' i aj filisteo, kuuk' aj Tiro.</t>", "8": "<t>Eh xkian wo' jinaj wach kik'ux kuuk' i aj Asiria.</t> <t>Re' taqe re' xti q'e' taqe kow chi kixilak i rak'uun rixq'uun i Lot.</t>", "9": "<pb/><t>Chasach kiwach taqe re', je' rukab' i xa a'n keh i aj Madián, i</t> <t>aj Sísara, aj i Jabín, re' i wilik wii' i nim ha' Cisón.</t>", "10": "<t>Xasach cho kiwach chupaam i ye'aab' Endor.</t> <t>Ar xiq'ahik, chi ruraxiil ak'al.</t>", "11": "<t>Chasach kiwach i nimaq kiwach, je' rukab' i xa a'n keh i Oreb, i Zeeb.</t> <t>Cha a'n kuuk' i k'amal kib'eeh, je' rukab' noq xasach wach i Zeba, i Zalmuna.</t>", "12": "<t>Re' hat xasach kiwach ruum je' wili xkiq'or:</t> <t>Naa qehchaam i rutinamiit i Dios, inki taqe.</t>", "13": "<pb/><t>WaJaaw nuDios, chasach kiwach,</t> <t>xa je'-oq kik'amarik reje chiqiij laj xaq chee' ruum i kowlaj teew cha a'n keh.</t>", "14": "<t>Je' rukab' noq kichaajrik ruum q'aaq' i rax chee'.</t> <t>Eh je' rukab' noq ink'ahtik ruum q'aaq' i kok' ch'ahn.</t>", "15": "<t>Chayeew i k'axik chikinaah ruuk' awajaawriik.</t> <t>Eh chayohb'isaj taqe ruuk' aajosq'iil.</t>", "16": "<t>QaJaaw Dios, chayeew q'ab' chi neenkik'uhtaaj kik'ixb'ilaal,</t> <t>reh chi nee tikisik'.</t>", "17": "<t>Ma' ta naq nee kielik korik ruuk' inkikapaaj.</t> <t>Reh chi neenkik'uhtaaj kik'ixb'ilaal, eh nee kikimiik.</t>", "18": "<t>Reh chi nee nkinab'eej</t> <t>chi xa re' wo' hat i Dios, xa re' wo' hat i nim</t> <t>awajaawriik chinaah chu'nchel i wach ak'al.</t>"}