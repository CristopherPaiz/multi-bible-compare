{"1": "<pb/><t>Xti korik noq re' qaDios xiik' naah rotob'il kuuk' i aj Israel</t> <t>saq wach i kánima.</t>", "2": "<t>Eh re' hin, k'isiin ma' xinkalojik,</t> <t>xwaaj naq nukanaam runimjiik i Dios.</t>", "3": "<t>Ruum nukaqwachej taqe inkinimb'isaj kiwach, eh noq xwilow chi kielik korik i</t> <t>yiib' wach kina'ojb'al.</t>", "4": "<pb/><t>Re' keh ma' kimik tan kikapaaj kow taqe</t> <t>ma' xta k'isinoq kiyab'ilaal.</t>", "5": "<t>Eh ma' inkik'ul ta keh i ruti'kiil k'uxliis je' rukab' ink'ularik,</t> <t>ma' xta ti' inkik'ul je' rukab' inkik'ul i tokoom.</t>", "6": "<t>Re' niimb'isanik kiwach inki a'n inkikoj chi xoyb'al kiib'.</t> <t>Eh re' i ti' k'axik inki a'n reh i tokoom inkikoj chi kiso'.</t>", "7": "<t>Re' keh xa nelik chik chaloq inaq'kiwach ruum kiq'ina'iil.</t> <t>Eh xa re' i yiib' wach na'ojb'al inki a'n re' nujinaq cho pan kánima.</t>", "8": "<t>Ruuk' jot'ooj, ruuk' niimb'isanik wachiis, ruuk' yiib' wach Q'orik inki a'n</t> <t>i ti' k'axik reh i kas kichaaq'.</t>", "9": "<t>Eh inkib'aj i Dios wilik cho pan taxaaj.</t> <t>Eh re' inkiq'or imponik rib'iral chi junsuut i wach ak'al,</t>", "10": "<pb/><t>Ruum aj re' inye'arik runimaal kiwach kuum i tinamit,</t> <t>inkikapaaj i keh chi ma' xtaj i yiib' wach inki a'n</t>", "11": "<t>Eh je' wili inkiq'or: ¿Mi reht'al re' i Dios inki a'n?</t> <t>¿Mi rukoj rehtaal re' i QaJaaw nim rajaawriik? inki taqe.</t>", "12": "<t>Re' taqe yiib' wach kina'ojb'al re' re'.</t> <t>Ma' xta inq'ilwik keh noq inkimol wach i kib'ehomal.</t>", "13": "<t>Re' hin wilik pech i nukapaaj chi xama' xta nkih chi saq wach i wánima</t> <t>oon chi nukanaam i yiib' wach na'ojb'al.</t>", "14": "<t>Ruum re' hin chu'nchel i q'iij inkitib'isaj nuk'ux.</t> <t>Eh juneliik pantaq wahq'eq inki a'n ti' k'axik weh.</t>", "15": "<pb/><t>Xnub'an ta wee hin i je' rukab' inki a'n i yiib' wach kina'ojb'al re' re',</t> <t>xnumin naq taqe panti' k'axik aawak'uun awixq'uun.</t>", "16": "<t>Re' hin xwaaj naq nureqem chi riij,</t> <t>xa re' la' xama' xnureq ta wo' chi riij.</t>", "17": "<t>Kore' noq xi nokik pan aapaat,</t> <t>kora'j xnureq chi riij re' aha' naa kojiik pa'lojoq i yiib' wach kina'ojb'al re' re'.</t>", "18": "<t>Xnureq chi riij chi panyohb'aal taqe aye'em,</t> <t>k'ahchi' taqe aminim chupaam chi naa rojiik sahchoq kiwach.</t>", "19": "<t>Eh xa chi jumehq'iil naa rojiik sahchoq kiwach.</t> <t>Ma' k'isiin ta naa ruchaliik kiyo'jiik, re' re' naa rub'aniik keh.</t>", "20": "<t>QaJaaw Dios nik' wach noq inwuktik chi jumehq'iil jino'q i wirik i rub'an.</t> <t>Je' re' noq naa awuktiik i hat chub'aan keh</t> <t>i yiib' wach kina'ojb'al, ruum ma' imponik ta chawach inki a'n.</t>", "21": "<pb/><t>Eh noq xb'iraj chi je' re' naa a'nam keh,</t> <t>xtib'ik nuk'ux i hin, xa nyot'ik chik i wánima.</t>", "22": "<t>Ruum re' hin ma' kinimanik ta naq chawach,</t> <t>ma' nureq ta naq chi riij je' naq nukab' i kawáyu.</t>", "23": "<t>Atoob' ta je' re' nuna'ojb'al,</t> <t>re' hin xa awuuk' wo' hat nuye'em nuk'ux.</t> <t>Eh re' hat achopom chi rusak'aaj nuq'ab'.</t>", "24": "<t>Eh i nak'am nub'eeh ruuk' aak'uhb'aal,</t> <t>eh na' ohoq kuxoq naa kiin ak'ulum</t> <t>chaawuuk' chupaam i loq'laj taxaaj.</t>", "25": "<t>Re' hin xa awuuk' wo' hat i nuyeew nuk'ux,</t> <t>ruum ma' awach ta chik jino'q neentoob'inik weh</t> <t>chi je' rukab' i hat, ni xata taxaaj wilik,</t> <t>ni xata wach ak'al wilik.</t>", "26": "<t>Re' nuti'jolal xama' xta chik rukowiil.</t> <t>Xa re' la' weht'al chi re' Dios inko'linik weh,</t> <t>eh re' reh inye'wik rukowiil i wánima chi juneliik.</t>", "27": "<pb/><t>Eh re' taqe inkikanaa' animjiik naa kikimiik,</t> <t>eh naa asacham wach i ma' korik ta wach ruk'ux awuuk'.</t>", "28": "<t>Eh chi wee hin q'e' chihooj animjiik hat waJaaw nuDios.</t> <t>Ruum xa re' wo' hat ti ko'linik weh, naa nuye'em nuk'ux awuuk'</t> <t>reh chi naa nuq'orom rib'iral chu'nchel i na a'n.</t>"}