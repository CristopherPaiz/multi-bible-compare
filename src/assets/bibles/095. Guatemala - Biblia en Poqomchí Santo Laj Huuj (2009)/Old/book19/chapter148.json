{"1": "<pb/><t>Chaloq'ej taq i QaJaaw Dios i hat i wilkaat taq pantaxaj.</t> <t>Chayeew taq ruloq'il pan taxaaj.</t>", "2": "<t>Chaloq'ej taq i QaJaaw Dios i hat, i hat ru√°njel.</t> <t>Je' wo' taq i hat ruk'ihaal taq chaawiib' ruchopom taq anaah ar pan taxaaj.</t>", "3": "<t>Chaloq'ej i QaJaaw Dios i hat q'iij, je' wo' hat poh.</t> <t>Chaloq'ej wo' taq i QaJaaw Dios hat ch'umiil i tisihq'inik taq.</t>", "4": "<t>Chaloq'ej QaJaaw Dios i hat taxaaj, najt wilkaat chaloq,</t> <t>je' wo' hat ha' wilkaat pan taxaaj.</t>", "5": "<t>Chaloq'ej taq i rub'ihnaal i QaJaaw Dios,</t> <t>ruum noq xuq'or i reh chi naa kikorjiik xi korjik wo' chu'nchel.</t>", "6": "<t>Eh chu'nchel xuyeew taqe paruye'aab' reh juneliik.</t> <t>Eh aha' wilik i xuq'or keh ma' awach ta naa ruq'atwiik wach.</t>", "7": "<pb/><t>Chaloq'ej taq i QaJaaw Dios i hat wach ak'al.</t> <t>Je' wo' taq i hat nimaq josq'laj chikop wilkaat</t> <t>taq pam palaw, eh i wilkaat taq pantaq jul.</t>", "8": "<t>Eh chuloq'ej QaJaaw Dios i ruch'aab' i kahoq,</t> <t>i saq b'och, i mus jab', i raab' suutz'.</t> <t>Je' wo' hoq i kowlaj teew jab' i rub'an i q'orooj reh ruum i reh.</t>", "9": "<t>Eh kiloq'ej i QaJaaw Dios taqe inajt naah yuuq', taqe i rub'ohl yuuq'.</t> <t>Je' wo' i chee' chakaltee', taqe i chee' kiwachinik,</t>", "10": "<t>taqe i chikop xa ruuk' paat kiwihik, taqe i josq'laj chikop.</t> <t>Je' wo' taqe i chikop kirupinik, taqe i kijukem kiib' noq kib'ehik.</t>", "11": "<t>Je' wo' taqe i reey wilkeeb' i wach ak'al, taqe chu'nchel i tinamit.</t> <t>Je' wo' taqe k'amal b'eeh, taqe i wilkeeb' chi ajaab'esil wach ak'al.</t>", "12": "<t>Eh kiloq'ej i QaJaaw Dios taqe i tinamit</t> <t>chi winaq chi ixoq, chi nimaq, chi kok' taq.</t>", "13": "<pb/><t>Chaloq'ej taq i rub'ihnaal i QaJaaw Dios,</t> <t>ruum xa re' wo' reh xiik' nah nimaal wach.</t> <t>Eh xiik' naah nimaal wach chinaah i wach ak'al, je' wo' pan taxaaj.</t>", "14": "<t>Re' i QaJaaw Dios</t> <t>xye'wik ruloq'il i rutinamiit Israel.</t> <t>Xuyeew runimaal kiwach chu'nchel i santo laj raj nimaneel. <pb/>Loq'imaj ta naq i QaJaaw Dios.</t>"}