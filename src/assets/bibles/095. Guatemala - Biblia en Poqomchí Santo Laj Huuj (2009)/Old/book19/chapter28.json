{"1": "<pb/><t>WaJaaw nuDios, hat waj ko'loom, hat paat ab'aj ko'lemb'al iib' chi weh.</t> <t>Re' hat tinuq'o'reej, kinab'iraj tii.</t> <t>Chayeew weh i nupahqaaj aweh,</t> <t>reh chi ma' nee ta kinkimik je' rukab' noq kikimik i yiib' wach kina'ojb'al.</t>", "2": "<t>Chab'iraj cho weh</t> <t>noq i nupahqaaj aawotob'il ruuk' oq'ik,</t> <t>re' noq i nujosaj johtoq i nuq'ab' chawach</t> <t>chupaam asantolaj ye'aab'.</t>", "3": "<pb/><t>Maa a'n ti' k'axik weh, je' rukab' inkik'ul i yiib' wach kina'ojb'al.</t> <t>Maa a'n weh je' rukab' inkik'ul i ma' holohik ta kib'anik,</t> <t>xa q'e' chik taqe atoob' inki a'n kiib'.</t> <t>Xanaah re' i kánima nujinaq chi ma' tob'laj na'ojb'al.</t>", "4": "<t>Chayeew taqe chutojariik i kimahk,</t> <t>re' q'oreel chib'ih jariik i yiib' wach na'ojb'al inki a'n</t> <t>je' wo' chik re' i cha a'n kuuk' i hat.</t> <t>Cha a'n jilow keh inki a'n</t>", "5": "<t>Ruum chi ma' xponik ta panaq'kiwach taqe rub'anam i QaJaaw Dios,</t> <t>je' wo' taqe i ruyejaam chaloq, re' wo' reh naa rusachwiik kiwach,</t> <t>eh ma' naa ta keliik korik.</t>", "6": "<pb/><t>Loq'imaj ta naq i QaJaaw Dios,</t> <t>ruum xuyeew weh i xnupahqaaj reh.</t>", "7": "<t>Re' i QaJaaw inye'wik rukowiil nuk'ux, eh kiruko'leej.</t> <t>Ruuk' i reh, i nuyeew i wánima, xirutoob'eej,</t> <t>eh insuuqb'ik i wánima.</t> <t>Ruum aj re', naa nutz'uyem wach chi loq'oomb'al reh.</t>", "8": "<pb/><t>Re' i QaJaaw Dios inye'wik rukowiil kik'ux i rutinamiit.</t> <t>Re' reh inko'linik reh i rukuxisam, chaloq</t>", "9": "<t>WaJaaw nuDios, chako'leej aatinamiit, chakuxisaj taqe awak'uun awixq'uun.</t> <t>Chacha'jeej taqe atentzuun, eh chayeew rukowiil kik'ux chi juneliik.</t>"}