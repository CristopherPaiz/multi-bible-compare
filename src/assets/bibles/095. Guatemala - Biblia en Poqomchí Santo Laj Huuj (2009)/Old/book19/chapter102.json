{"1": "<pb/><t>QaJaaw Dios chab'iraj tii weh i nutiij.</t> <t>Chayeew tii weh i nupahqaaj aweh.</t>", "2": "<t>Maa kinakanaa' chi wutkeel</t> <t>noq wilkiin panti' k'axik kinab'iraj la'.</t> <t>Eh kinatoob'eej chi jumehq'iil</t> <t>nik' neenupahqaaj aawotob'il.</t>", "3": "<t>Ruum re' nuk'achariik k'ahchi' rusahchiik wach je' rukab' noq sahchik wach i sib'.</t> <t>Eh re' taqe nub'aqil je' cho k'ahchi' ruk'ahtiik pan q'aaq' noq inwik'raaj.</t>", "4": "<t>Re' w치nima xa nyot'ik chik</t> <t>xa je' chik rukab' i ch'ahn noq inchiqik.</t> <t>Eh ruum i re' xata chik i ruq'or nuk'ux i wi'k.</t>", "5": "<t>Eh xa nub'aqil chik ruum i ma' k'isa</t> <t>oq'ik i nub'an ruum i ruti'kiil nuk'ux.</t>", "6": "<t>Je' nukab' i ooloch' wilik chupaam i ye'aab' chiq yuuq',</t> <t>eh je' nukab' i tuhkur xa nokik meem.</t>", "7": "<t>Eh xama' jaruuj chik inqajik i nuwiriik,</t> <t>xa je' chik nukab' jino'q i k'isa tz'ikin i ntz'irik wach nah paat.</t>", "8": "<t>Re' taqe ki-ixowanik nuwach</t> <t>ma' jaruuj inkikanaa' nub'ajariik,</t> <t>ma' holohik ta kiq'orik chi wiij.</t>", "9": "<t>Re' hin chaaj chik i nuk'ux chi jilow nuwa'.</t> <t>Eh re' nuhaa' inwuk'ej inq'ehb'ik chaloq i riis naq'nuwach chupaam.</t>", "10": "<t>Ruum re' hat Jaaw xayeew aajosq'iil chi nunaah.</t> <t>Eh pampeet xayeew wajaawriik, eh yu'naak xawesaj i wajaawriik.</t>", "11": "<t>Re' nuk'achariik k'ahchi' rusahchiik wach,</t> <t>je' rukab' noq inik'ik jino'q i muuj, eh je' rukab' noq inchiqik i ch'ahn.</t>", "12": "<pb/><t>Eh re' hat QaJaaw Dios xa wilkaat wo' chi juneliik.</t> <t>Eh xanaa wo' ak'uliik pankik'ux jar ch'iht chi k'achareel i naakik'iik.</t>", "13": "<t>QaJaaw Dios, qoh ab'iraj tii,</t> <t>chaketelaaj wach i tinamit Si칩n ruum xponik chik i ruq'ijil.</t> <t>Eh xponik chik i ru orahiil chi naa akuyum i kimahk.</t>", "14": "<t>Re' taqe awaj kamanoom ma' k'isiin ta inkiketelaaj wach</t> <t>taqe ab'aj korjinaq wii' i kipaat, eh q'e' ti' inkik'raaj noq xiyojib'ik.</t>", "15": "<t>Eh chu'nchel i tinamit naakiyohliniik wach i QaJaaw Dios,</t> <t>eh re' taqe reey wilkeeb' sut i wach ak'al naakiye'em ruloq'il.</t>", "16": "<t>Na' chuyejaa' wo' chik cho ruka'peech i tinamit Si칩n,</t> <t>re' na' chuk'uhtaaj chee ruloq'il.</t>", "17": "<t>Re' noq naa rib'irjiik i kitiij i ti' kik'ux,</t> <t>eh na' ye'aroq keh aha' wilik inkipahqaaj.</t>", "18": "<pb/><t>Re' taqe wili ajwaal wach chi naa rutz'ihb'jiik kahnoq rehtalil.</t> <t>Reh chi neenkiloq'ej i QaJaaw Dios</t> <t>chu'nchel i tinamit naa kiwihiik koq'uun</t> <t>je' wo' hoq i komajaa' ki-aasjik.</t>", "19": "<t>Re' QaJaaw Dios xrilow chaloq</t> <t>ko parusantolaj ye'aab' ar pan taxaaj i tinamit wach ak'al.</t>", "20": "<t>Reh chi xutoob'eej taqe i ye'ooj panti' k'axik.</t> <t>Eh chuko'ljiik taqe i q'atooj chik q'orik</t> <t>chikinaah chi naa kikanteesjiik.</t>", "21": "<t>Reh chi pan tinamit Si칩n,</t> <t>eh Jerusaleem neen q'orarik rib'iral,</t> <t>eh neenlooq'jik i rub'ihnaal i QaJaaw Dios.</t>", "22": "<t>Re' noq chu'nchel i tinamit naakimolom kiib'</t> <t>chub'anariik aha' wilik iraaj i QaJaaw Dios.</t>", "23": "<pb/><t>Eh re' reh xresaj inukowiil noq komajaa' hin rijib'</t> <t>xuqasaj rooq i nuk'achariik.</t>", "24": "<t>Re' hin je' wili i xnuq'or:</t> <t>Jaaw hat nuDios maa kinakansa</t> <t>noq kore' yejaal i nuk'achariik.</t> <t>Ruum re' hat ma' xata ajlamaj haab' aak'achariik kinki reh.</t>", "25": "<t>Re' hat xat ye'wik reh pan kiye'aab'</t> <t>chu'nchel i wach ak'al.</t> <t>Eh re' wo' hat xatyej-anik reh i taxaaj.</t>", "26": "<t>Chu'nchel i re' naa rusahchiik kiwach,</t> <t>eh re' hat naa awihiik chi juneliik.</t> <t>Re' taqe re' naakiq'ahiik je' rukab' noq inq'ahik itz'ihy,</t> <t>xa je' injalarik itz'ihy neena a'n na' chajal kiwach.</t>", "27": "<t>Re' hat xa re' wo' awach chi juneliik,</t> <t>ruum ma' xata ajlamaj haab' aak'achariik.</t>", "28": "<t>Re' taqe i kiih kimaam awaj kamanoom</t> <t>naa atoob'eem taqe chi juneliik.</t> <t>Re' hat na awilwiik keh, re' hat naa awihiik kuuk'.</t>"}