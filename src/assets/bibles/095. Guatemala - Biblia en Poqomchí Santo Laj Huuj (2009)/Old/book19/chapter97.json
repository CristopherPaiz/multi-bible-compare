{"1": "<pb/><t>Re' i QaJaaw Dios manlik Reey suuqb'oq taq ak'ux i hat wach ak'al,</t> <t>je' wo' taq i hat i ye'aab' kotimaj taq awiij chi ha'.</t>", "2": "<t>Re' QaJaaw Dios kotimaj riij chi q'equm paam suutz',</t> <t>parub'ehel i ruq'at i q'orik, i rub'an i taaq'anik.</t>", "3": "<t>Re' i QaJaaw Dios je' naa q'aaq' peet chuwach,</t> <t>ruuk' i re' i rusach kiwach i ki-ixowanik wach.</t>", "4": "<t>Eh re' rusaqumaal xan saqumanik chik i wach ak'al i rub'an.</t> <t>Eh re' i wach ak'al ink'uyu'jik ruum.</t>", "5": "<t>Re' taqe yuuq' kihab'ik, xa je' chik kihab'ik kantela</t> <t>chuwach i QaJaaw Dios ehchan reh chu'nchel i wach ak'al.</t>", "6": "<t>Re' taxaaj ink'uhtanik i rukorkiil wach ruk'ux i QaJaaw Dios,</t> <t>eh chu'nchel i tinamit ki-ilwik reh i ruloq'il.</t>", "7": "<pb/><t>Eh chu'nchel inkinimb'isaj kiwach ruuk' i kiloq'oonjiik i tiyoox</t> <t>naa kikahniik pan k'ixb'ilaal.</t> <t>Eh chu'nchel i kikojariik chi dios korehtaal inkiloch' kiib' chuwach i QaJaaw.</t>", "8": "<pb/><t>QaJaaw Dios, re' ye'aab' Sión,</t> <t>re' tinamiit i Judá ma' k'isiin ta nsuuqb'ik kik'ux,</t> <t>ruum parub'ehel inaq'at i q'orik.</t>", "9": "<t>Re' hat Jaawxiik'naah nimaal awach,</t> <t>xa re' wo' hat i xti nim awajaawriik chinaah i wach ak'al,</t> <t>je' wo' chikiwach taqe i xa tiyoox.</t>", "10": "<pb/><t>Re' taq i hat i tik'axwik reh i QaJaaw Dios cha kanaa' taq i yiib' wach na'ojb'al.</t> <t>Re' reh i ruko'leej riij i kik'achariik i rusantolaj aj nimaneel,</t> <t>i ruko'leej pan kiq'ab' i yiib' wach kib'anik.</t>", "11": "<t>Eh i ruyeew i rusaqumaal i kina'ojb'al i korik wach kik'ux.</t> <t>Iruyeew rusuqkiil kik'ux i korik kib'anik.</t>", "12": "<t>Re' taq i hat korik taq wach ak'ux chasuuqb'isaj taq awánima ruuk' i QaJaaw Dios,</t> <t>chaloq'ej taq i rusantolaj b'ihnaal.</t>"}