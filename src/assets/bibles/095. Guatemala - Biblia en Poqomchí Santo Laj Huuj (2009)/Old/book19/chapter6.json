{"1": "<pb/><t>WaJaaw nuDios, makinanaq noq k'ahchi' aajosq'iil,</t> <t>makinayeew panti' k'axik ruum aajosq'iil.</t>", "2": "<t>Chaketelaaj la' tii nuwach,</t> <t>ruum re' hin xama' xta chik rukowiil nuti'jolal,</t> <t>xa nb'arb'otik chik ruum yab'ilaal. Jaaw, kinak'achrisaj tii weh.</t>", "3": "<t>Je' wo' hoq i wánima xiik' naah ti'kiil wilik. QaJaaw Dios,</t> <t>¿Kojaruuj kinawesaj chupaam i wili?</t>", "4": "<pb/><t>QaJaaw Dios chaketelaaj tii nuwach, chako'leej i wánima,</t> <t>eh chako'leej riij i nuk'achariik,</t>", "5": "<t>ruum re' i kamnaq, ma' nee ta chik tik'ulik paruk'ux.</t> <t>Eh re' muqlik chik parujuul ma' nee ta chik i ruyeew aloq'il.</t>", "6": "<pb/><t>Re' hin xinq'uhtik chi oq'ik ruum rajlaal aq'ab'</t> <t>k'ahchi' kiin chi ma' k'isa oq'ik.</t> <t>Eh intz'aqik i nuch'itnah ruum i riis naq'nuwach.</t>", "7": "<t>Re' i ti' wilkiin wii' i ruq'equmrisaj paam i naq'nuwach.</t> <t>Re' i ti' k'ahchi' nuk'ulum, kuum taqe i ki-ixowanik nuwach.</t>", "8": "<pb/><t>Re' taq i hat, i tib'anik taq reh i yiib' wach na'ojb'al,</t> <t>cha kanaa' taq nujot'ariik, ruum re' QaJaaw</t> <t>xrib'iraj chik weh i nupahqaaj reh ruuk' oq'ik.</t>", "9": "<t>Re' QaJaaw Dios xrib'iraj chik i xnupahqaaj reh,</t> <t>xuk'ul chik weh i nutiij.</t>", "10": "<t>Yu'naak taqe i ki-ixowanik nuwach yohb'aal wach i kiyo'jiik,</t> <t>xa se'lb'al naa kikahniik wii'.</t> <t>Eh ruum kik'ixiik naakimolom chi elik chi jumehq'iil.</t>"}