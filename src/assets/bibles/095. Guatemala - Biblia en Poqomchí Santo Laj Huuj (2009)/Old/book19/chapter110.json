{"1": "<pb/><t>Re' QaJaaw Dios je' wili i xuq'or reh i waJaaw:</t> <t>Re' hat ti tzuun panusak'aaj,</t> <t>re' hin korehtaal i nuyeew taqe pana wooq</t> <t>i ki-ixowanik awach inki.</t>", "2": "<pb/><t>Re' QaJaaw Dios ko ar Si√≥n xuyeew cha wajaawriik</t> <t>chi je' karote.</t> <t>Reh chi re' chik i hat naa aa taaq'anik chikinaah i ki-ixowanik awach.</t>", "3": "<t>Eh re' aatinamiit xa pankik'ux naa ruchaliik</t> <t>noq naa kiq'asam kiib' aweh chupaam asantolaj ye'aab'.</t> <t>Eh naa ruwihiik akowiil chi je' jino'q ak'un,</t> <t>je' rukab' noq inqajik chaloq i raab' suutz' pantaq wahq'eq.</t>", "4": "<t>Re' QaJaaw Dios xuq'or i xti korik chi je' wili reh i rak'uun:</t> <t>Re' hat naa akahniik chi hat</t> <t>kajaaw i k'amal kib'eeh aj tiij chi juneliik,</t> <t>je' rukab' noq xwihik chaloq i Melquisedec, inki.</t>", "5": "<pb/><t>Re' QaJaaw Dios naa ruwihiik panasak'aaj cha toob'jiik,</t> <t>paruq'ijil i rujosq'iil, na' chusach kiwach i reey.</t>", "6": "<t>Re' reh naa ruq'atwiik i q'orik chikinaah tinamit,</t> <t>eh i naa rukansam taqe. Eh naa rukahniik chi kutlik</t> <t>i kiti'jolal chi junsuut i wach ak'al.</t>", "7": "<t>Re' reh naa naq ruq'uhtiik xa re' la' naa wo' chik ruk'uliik raansil ruum</t> <t>naa ruk'em ruhaa' paraasb'al ha'.</t>"}