{"1": "<pb/><t>WaJaaw nuDios, waj ko'loom, kinachaq'weej tii chaloq noq neetinuq'o'reej,</t> <t>ruum xa re' wo' hat ti esanik weh chupaam i ruti'kiil nuk'ux.</t> <t>Je' re' noq, chaketelaaj nuwach, chab'iraj tii weh i nutiij.</t>", "2": "<pb/><t>Raaj taq i hat, nimaq wach ana'ojb'al i na a'n taq awiib'.</t> <t>¿Kojaruuj taq inakanaa' rub'ajariik i nuloq'il?</t> <t>Eh ¿Kojaruuj taq inakanaa' rusik'ariik i xama' xta</t> <t>nokik wii', re' i xama' korik ta wo' hoq?</t>", "3": "<t>Eh re' taq i hat chanab'eej taq chi re' hin xusik' cho nuwach i Dios,</t> <t>ruum korik wach nuk'ux. Eh kirib'iraj wo' noq i nupahqaaj i rotob'il.</t>", "4": "<pb/><t>Tiyo'joq taq cha kanaa' taq i mahk. Eh noq k'ahchi' taq kaat chi hi'lik wach ayokaab',</t> <t>cha kapaaj taq riij nik' taq wach noq wilkaat.</t>", "5": "<t>Eh xti chaq'asaj taq awiib' chi korik laj mayiij reh i QaJaaw Dios,</t> <t>eh chayeew taq ak'ux ruuk'.</t>", "6": "<pb/><t>Eh ma' k'isiin i kiq'orik reh chi je' wili:</t> <t>¿Awach naa ruye'wiik qeh i suq kiil k'uxliis?</t> <t>waJaaw nuDios, suq tii qilariik cha a'n, inki taqe.</t>", "7": "<t>Re' hin weht'al chi re' hat ti ye'wik runimaal suq kiil i wánima,</t> <t>ma' xata je' rukab' i rusuqkiil kik'ux i xa eliik wilik k'uxumb'al keh.</t>", "8": "<pb/><t>WaJaaw nuDios, re' hin kinyohkik, eh kinwirik chi suq nuk'ux,</t> <t>ruum re' hat ti ye'wik rukowiil nuk'ux panuk'achariik.</t>"}