{"1": "<pb/><t>Re' QaJaaw Dios inko'linik qeh, re' reh inye'wik rukowiil qak'ux.</t> <t>Re' reh intoob'inik qeh noq wilkooj panti' k'axik.</t>", "2": "<t>Ruum aj re' ma' nee ta qohyo'jik,</t> <t>atoob' ta nee nb'oqib'ik chu'nchel i wach ak'al,</t> <t>atoob' ta nenooj qohoq taqe yuuq' paruchamiil i palaw.</t>", "3": "<t>Atoob' ta nee nelik i palaw, atoob' ta neenk'uyu'jik</t> <t>taqe yuuq' k'ixkaab' ruum i rujosq'iil i palaw</t> <t>xama' nee ta wo' qohyo'jik.</t>", "4": "<pb/><t>Re' QaJaaw Dios i ruyeew rusuqkiil ruk'ux</t> <t>i rusantolaj tinamiit, ruuk' i jinaj rooq ha',</t> <t>re' wilik wii' i rusantolaj ye'aab'.</t>", "5": "<t>Re' Dios naa ruwihiik pankiyejaal pan kixilak</t> <t>i rutinamiit, i ma' xta naa ruyojiik wii' kik'ux.</t> <t>Re' reh naa rutoob'iniik keh</t> <t>korehtaal inkilow wach i saqum.</t>", "6": "<t>Re' tinamit yohb'aal wach i kijosq'iil, eh re' taqe ajaab'ees xakib'arb'otik chik.</t> <t>Re' Dios xanik' nee ruq'or chi sacharoq wach i wach ak'al.</t>", "7": "<t>Re' QaJaaw Dios nim rajaawriik, wilik quuk' chi qatoob'jiik.</t> <t>Re' wo' reh inko'linik qeh re' ruDios i Jacob.</t>", "8": "<pb/><t>Chab'iraj taq, chakoj taq rehtaal chib'ih jariik</t> <t>i xub'an i Dios kuuk' i ki-ixowanik wach i rutinamiit.</t>", "9": "<t>Re' reh xupab'aa' i q'aq'inik chi junsuut i wach ak'al,</t> <t>xuyeew q'ab' chi xereb'ik i kiflecha.</t> <t>Xitoq taqe i kiq'aslaj ch'ihch', eh xuk'at taqe i kikareta reh q'aq'inik.</t>", "10": "<t>Re' QaJaaw Dios, je' wili ruq'or: Eh xmahyik</t> <t>i q'aq'inik, chanab'eej taq chi re' hin, hin, Dios.</t> <t>Eh chi wilik wajaawriik chikinaah taqe tinamit.</t> <t>Je' wo' chinaah i rujunsuut i wach ak'al, inki.</t>", "11": "<t>Re' QaJaaw Dios nim rajaawriik wilik quuk'.</t> <t>Re' reh inko'linik qeh chuwach i ti' k'axik, re' i ruDios i Jacob.</t>"}