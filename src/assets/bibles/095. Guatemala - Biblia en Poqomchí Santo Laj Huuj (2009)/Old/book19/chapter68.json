{"1": "<pb/><t>Noq i ruk'uhtaaj i rajaawriik i Dios</t> <t>chi naa rub'anam keh i ki-ixowanik wach,</t> <t>re' keh inkitukej kiib'.</t> <t>Eh inkimol chi elik chuwach ruum kiyo'jiik.</t>", "2": "<t>Eh naa rojiik sahchoq kiwach</t> <t>je' rukab' noq inooj sahchoq wach i sib' panteew.</t> <t>Re' taqe yiib' wach kina'ojb'al chuwach i Dios</t> <t>naa rojiik sahchoq kiwach</t> <t>je' rukab' noq inhaab'ik i kantela ruum i q'aaq'.</t>", "3": "<t>Eh re' taqe i korik wach kik'ux keh,</t> <t>naa rusuuqb'iik kik'ux chuwach i Dios,</t> <t>naakipisk'aniik pankooq.</t>", "4": "<pb/><t>Re' taq i hat cha tz'uyej taq wach i Dios.</t> <t>Cha a'n taq atz'uuy parub'ihnaal,</t> <t>chaloq'ej taq i wilik cho nah suutz'.</t> <t>Eh suuqb'oq taq ak'ux ruuk' i QaJaaw.</t> <t>Suuqb'oq taq ak'ux chuwach.</t>", "5": "<t>Re' QaJaaw Dios wilik pan rusantolaj ye'aab',</t> <t>kajaaw taqe i ma' xta kituut kajaaw.</t> <t>Eh toob'en keh taqe ixoq kamnaq kib'ahiil.</t>", "6": "<t>Re' QaJaaw Dios i ruyeew kipaat i ma' xta kipaat.</t> <t>Eh i resaj taqe panti' k'axik i wilkeeb'</t> <t>panti' k'axik, i ruyeew rusuqkiil kik'ux.</t> <t>Eh re' taqe i ma' kinimanik taj,</t> <t>naakikanab'jiik chupaam i ye'aab' chiq yuuq'.</t>", "7": "<pb/><t>QaJaaw Dios, noq hat cho peet chikiwach</t> <t>taqe aatinamiit chupaam taqe ye'aab' chiq yuuq',</t>", "8": "<t>re' ak'al xk'uyu'jik ruum awajaawriik.</t> <t>Eh xub'an wo' chaloq i jab', re' i ye'aab' Sinaí xk'uyu'jik</t> <t>ruum i runimaal awajaawriik i hat Dios,</t> <t>re' i qaDios i hoj, hoj Israel.</t>", "9": "<t>QaJaaw Dios, re' hat xti xayeew chaloq</t> <t>i jab' chi korik re' xawaaj i hat chi xayeew cho ransil,</t> <t>eh xat'aqsaj taqe i ye'aab' chiq yuuq'.</t>", "10": "<t>Re' taqe aatinamiit xakoj taqe chi patinik ar.</t> <t>QaJaaw Dios xa ruuk' aak'axb'al</t> <t>xayeew keh i neb'aa' i ajwaal wach chi keh.</t>", "11": "<pb/><t>Eh xa ruuk' i ruq'oral i QaJaaw Dios xiyo'jik taqe i aj ixowaal.</t> <t>Eh ma' k'isiin taqe ixoq xiq'orik rib'iral</t> <t>chib'ih i xk'ularik je' wili xkiq'or:</t>", "12": "<t>Re' taqe reey, taqe i ki soldado</t> <t>xkimol chi elik, inki taqe.</t> <t>Eh re' taqe ixoq k'ahchi' kich'aqam</t> <t>chikiwach pankipaat ixq'ucharik keh i aj ixowaal.</t>", "13": "<t>Re' taq i hat ma' re' ta nkiwii'</t> <t>chi xakeb'aa' taq awiib' pampaat</t> <t>xa tiq'aa' taq awiib' chi korik.</t> <t>Je' taq akab' i paloma xa nworwotik chik i ruxiik',</t> <t>xa je' chik rukab' i plata.</t> <t>Eh re' riij xa je' chik rukab' i manlik oro.</t>", "14": "<t>Re' QaJaaw Dios ruuk' i rajaawriik</t> <t>xukaaj taqe reje i reey ki-ixowanik wach i rutinamiit,</t> <t>je' rukab' noq i ruyeew chaloq i suutz' chinaah i yuuq' Salmón.</t>", "15": "<pb/><t>Re' taqe yuuq' wilkeeb' chupaam i ye'aab' Basán,</t> <t>xiik' naah najtiil kinaah q'e' holohaq.</t>", "16": "<t>Eh re' taq i hat i wilkaat taq chinaah i yuuq' najt naah</t> <t>¿Chib'ih reet noq ma' suq ta taq rilariik</t> <t>i na a'n i yuuq' xuyejaa' wii' i rupaat i QaJaaw Dios?</t> <t>Xanaah re' ar naa ruwihiik i QaJaaw Dios chi juneliik.</t>", "17": "<pb/><t>Re' QaJaaw Dios xiik' naah i rajaawriik</t> <t>yohb'aal wach k'ihaal i rukareta</t> <t>reh i q'aq'inik ruch'ihil noq xelik</t> <t>cho chupaam i ye'aab' Sinaí,</t> <t>noq xchalik chupaam i ye'aab' Sión.</t>", "18": "<t>Jaaw re' hat xatjohtik chupaam aa ye'aab'.</t> <t>Wilik taqe i panti' k'axik wilkeeb' xak'am taqe johtoq chawiij,</t> <t>eh xkiyeew aloq'il taqe i winaq.</t> <t>Wilik wo' taqe i ma' kinimanik</t> <t>ta naq aweh xkiloch' kiib' chawach i hat.</t>", "19": "<pb/><t>Loq'imaj ta naq i QaJaaw Dios, re' i qaj Ko'loom.</t> <t>Re' reh eqal eqal qohrutoob'eej ruuk' i qak'axkiil.</t>", "20": "<t>Re' QaJaaw Dios jinaj Dios aj ko'loom,</t> <t>eh nee wo' qoh ruko'leej chuwach i kimik.</t>", "21": "<pb/><t>Re' QaJaaw Dios naa rusacham</t> <t>kiwach taqe i ki-ixowanik wach,</t> <t>naa rupaxem kinaah, reh i rusachariik</t> <t>kiwach ruum ma' nkikanaa' ta rub'aan i mahk.</t>", "22": "<t>Re' QaJaaw je' wili xuq'or: Naa wo' chik</t> <t>taq kaat wesam reje Basán,</t> <t>naa wo' chik taq kaat wik'sam reje chupaam i palaw.</t>", "23": "<t>Re' hin naa nusacham,</t> <t>kiwach i ki-ixowanik taq awach.</t> <t>Eh naa taq awilom i kikik'eel</t> <t>chi wilik taq cha junsuut,</t> <t>eh re' taqe aatz'ii' naa rureqwiik reh, inki.</t>", "24": "<pb/><t>QaJaaw Dios, hat nuDios,</t> <t>hat nureey, xk'utinik noq xakilok'ik chik aatinamiit</t> <t>noq xkik'am i koq chupaam aapaat</t> <t>i holohik laj kaxa molik wii' taqe aak'uhb'aal.</t>", "25": "<t>Re' taqe aj tz'uuy wilik taqe i peet b'eeh,</t> <t>wilik taqe i xam b'eeh,</t> <t>eh panyejaal wilkeeb' i kok' q'ahxoq</t> <t>k'ahchi' kiq'ojem i kiq'ooj intzalajinik.</t>", "26": "<t>Hat taq tinamit aj Israel chawunchelaal</t> <t>taq chayeew ruloq'il i QaJaaw Dios.</t> <t>Chayeew wo' taq ruloq'il noq amolom taq awiib'.</t>", "27": "<t>Eh peet chikiwach taqe re' i aj Benjamín,</t> <t>eh ma' k'isiin taqe k'amal kib'eeh aj Judá.</t> <t>Re' wo' taqe haa' i ikik'amwik</t> <t>kib'eeh i aj Zabulón,</t> <t>je' wo' taqe i k'amal kib'eeh i aj Neftalí.</t>", "28": "<pb/><t>WaJaaw nuDios, cha k'uhtaaj cho qeh awajaawriik,</t> <t>cha a'n cho quuk' i a'nam cho quuk' noq xub'an.</t>", "29": "<t>Re' taqe reey wilkeeb' chi taaq'anik,</t> <t>naa kik'amam chaloq i kimayiij</t> <t>chawach chupaam aapaat ar Jerusaleem.</t>", "30": "<t>QaJaaw Dios chaq'il taqe i aj Egipto</t> <t>kimolom kiib' yohb'aal wach i kijosq'iil,</t> <t>je' taqe josq'laj chikop, je' taqe josq'laj wakax.</t> <t>Chawesaj i kajaawriik,</t> <t>korehtaal inkiq'asaj aweh i kib'ehomal.</t> <t>Jaaw chatukej kiwach i tinamit</t> <t>xa re' i Q'aq'inik imponik chikiwach.</t>", "31": "<t>Wilik taqe i k'amal kib'eeh i aj Egipto,</t> <t>wilik taqe k'amal kib'eeh i aj Etiopía</t> <t>naa ruchaliik kipahqaam kitoob'jiik aweh.</t>", "32": "<pb/><t>Re' taq i hat i wilkaat taq chi taaq'anik</t> <t>chikinaah i tinamit,</t> <t>cha tz'uyej taq wach i QaJaaw Dios.</t>", "33": "<t>Re' wilik cho pan taxaaj, xa wilik wo' chaloq najtir q'iij.</t> <t>Chab'iraj taq xti ko ar naa ruq'oriik</t> <t>cho chi kow ruuk' i runimaal rajaawriik.</t>", "34": "<t>Chayeew taq rajaawriik i QaJaaw Dios,</t> <t>re' wilik rajaawriik taq cha naah i hat, wuch aj Israel,</t> <t>xiik' naah i rajaawriik imponik kopan taxaaj.</t>", "35": "<t>QaJaaw Dios re' hat sahchb'al</t> <t>k'uxliis i na a'n pan asantolaj ye'aab'</t> <t>ruum i nayeew rukowiil kik'ux aatinamiit Israel. <pb/>Loq'imaj ta naq ab'ihnaal chi juneliik.</t>"}