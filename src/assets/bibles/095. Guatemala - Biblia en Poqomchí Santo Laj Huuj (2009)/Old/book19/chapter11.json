{"1": "<pb/><t>Re' hin re' i QaJaaw Dios inko'linik weh,</t> <t>xama' xta nkih chi neenkiq'or weh:</t> <t>Hiy chakeb'aa' awiib' ju' taq yuuq' je' akab' chikop inrupinik.</t>", "2": "<t>Re' taqe yiib' wach kina'ojb'al</t> <t>xa nkikoj chik chaloq i q'as ju' kanteesb'al</t> <t>chupaam i ruk'ahamil i kiflecha.</t> <t>Eh xa panke'lik inkikansaj i korik wach kik'ux.</t>", "3": "<t>Eh na' ohoq sahchoq wach i raa' ri'sil i k'uhb'aal,</t> <t>Â¿Chib'ih chik naa rub'anam i korik wach ruk'ux? inki taqe.</t>", "4": "<pb/><t>Xanaah re', re' keh ma' nkikoj taj rehtaal chi re' Dios</t> <t>xa wilik wo' chaloq parusantolaj ye'aab'.</t> <t>Ar wilik chi taaq'anik pan taxaaj, eh i rilow chaloq chib'ih i rub'an i ju'jun.</t>", "5": "<t>Re' QaJaaw Dios i rucha'jeej i korik wach ruk'ux.</t> <t>Eh re' imb'anik reh i yiib' wach na'ojb'al, imb'anik reh i ti' k'axik,</t> <t>ma' raaj ta wach.</t>", "6": "<t>Eh naa ruye'em i ti' k'axik chikinaah i yiib' wach kina'ojb'al,</t> <t>naakik'ahtiik ruuk' asufre. Eh naa ruye'em</t> <t>i tz'a'laj teew k'atb'al keh chi tojb'al kimahk.</t>", "7": "<t>Re' QaJaaw Dios korik wach ruk'ux, imponik chuwach i korik.</t> <t>Ruum aj re', re' korik wach ruk'ux naa rilom wach ruuk' naq'wach.</t>"}