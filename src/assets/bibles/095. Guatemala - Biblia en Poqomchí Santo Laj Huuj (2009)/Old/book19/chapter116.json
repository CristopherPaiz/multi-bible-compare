{"1": "<pb/><t>Re' hin i nuk'ax i QaJaaw Dios</t> <t>ruum xuyeew weh i xnupahqaaj reh panutiij.</t>", "2": "<t>Ruum chi xrib'iraj i nutiij. Re' hin juneliik i nuk'achariik naa nupahqaam,</t> <t>reh chi naakiin rutoob'eem.</t>", "3": "<t>Re' hin rukotem naq chik wiij i kimik, eh xa ximponik chik chii' jul noq xwik'raaj.</t> <t>Xa re' naq chik i yo'jik,</t> <t>i ruti'kiil k'uxliis wilik chi nunaah.</t>", "4": "<t>Eh noq xwilow chi je' re' xnupahqaaj reh i QaJaaw Dios</t> <t>chi chuko'leej riij i nuk'achariik.</t>", "5": "<pb/><t>Re' i QaJaaw Dios ruum chi korik wach ruk'ux, chi q'e' aj keteloom wachiis.</t> <t>Eh q'e' atoob' xirutoob'eej wo' hoq.</t>", "6": "<t>Re' reh i ruko'leej taqe i ma' nimaq ta kiwach.</t> <t>Chawil i hin noq xakimik naq chik weh xi ruko'leej wo' hoq.</t>", "7": "<pb/><t>Yu'naak aj re', naa wo' chik rusuuqb'iik i nuk'achariik</t> <t>ruum re' QaJaaw Dios q'e' xiruk'ax.</t>", "8": "<t>Ruum re' reh xi ruko'leej chuwach i kimik,</t> <t>eh xresaj weh ooq'ik</t> <t>reh chi ma' xinq'ehb'ik taj.</t>", "9": "<t>Ruum aj re' naa nunimam</t> <t>chi kixilak i k'achareel ayu' wach ak'al.</t>", "10": "<t>Eh noq xiik' naq naah ti'kiil nuk'ux,</t> <t>xnunimaj chi re' QaJaaw Dios naa rutoob'iniik weh.</t>", "11": "<t>Eh noq xsahchik nuna'ojb'al xnuq'or</t> <t>chi chu'nchel i winaq aj chukul q'orik taqe.</t>", "12": "<pb/><t>Â¿Nik' wach noq neenutoj riij</t> <t>reh i QaJaaw Dios i rotob'il i rub'anam wuuk'?</t>", "13": "<t>Re' hin naa nuk'amam cho chi numayiij i riis uuva,</t> <t>t'iosb'al reh i rotob'il xub'an wuuk'.</t>", "14": "<t>Eh naa nutojom reh i QaJaaw Dios i nuq'orom chi ree reh,</t> <t>chikiwach taqe irutinamiitnaa nuye'em.</t>", "15": "<pb/><t>Re' QaJaaw Dios ti' riik'raaj i kikimiik</t> <t>taqe i rusantolaj aj nimaneel.</t>", "16": "<t>QaJaaw Dios re' hin, hin awaj kamanoom.</t> <t>Hin rak'uun i nutuut re' awaj kamanoom.</t> <t>Re' hat xinawesaj chupaam i ti' k'axik naq wilkiin wii'.</t>", "17": "<pb/><t>Re' hin naa nuk'atam i numayiij chuwach i QaJaaw Dios,</t> <t>t'iosb'al reh i rotob'il xub'an wuuk'.</t>", "18": "<t>Re' hin naa nutojom reh i QaJaaw Dios i nuq'orom chi ree reh,</t> <t>eh chikiwach i rutinamiit naa nuye'em.</t>", "19": "<t>Re' wili ar Jerusaleem naa nuye'em chuwach rupaat i QaJaaw Dios. <pb/>Loq'imaj ta naq QaJaaw Dios.</t>"}