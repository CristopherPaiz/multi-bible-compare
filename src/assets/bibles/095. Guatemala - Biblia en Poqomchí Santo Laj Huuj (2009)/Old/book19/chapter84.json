{"1": "<pb/><t>QaJaaw Dios, nim awajaawriik</t> <t>xiik' naah holwochiil aapaat.</t>", "2": "<t>Re' hin xa nwotow chik</t> <t>wihik chupaam i aapaat QaJaaw Dios.</t> <t>Eh chu'nchel nuk'ux, chu'nchel i wánima inutz'uyej awach</t> <t>ruum re' hat i k'achlik Dios.</t>", "3": "<pb/><t>QaJaaw Dios nim awajaawriik, hat nureey, hat nuDios.</t> <t>Re' taqe kok' tz'unun,</t> <t>taqe i kok' si'q'jil inki req</t> <t>naa re' wo' kiye'aab' chuwach taqe aa artaal,</t> <t>eh ar inkiyejaa' kisuuq' ye'aab' kok' kak'uun.</t>", "4": "<t>Je' re' noq q'e' atoob' keh i eliik wilkeeb'</t> <t>chupaam aapaat, ruum ma' kihi'lik ta chalooq'jiik.</t>", "5": "<pb/><t>Eh atoob' keh i awuuk' i hat inkireq rukowiil kik'ux.</t> <t>Eh ma' kikanaa' ta rub'aan inawaaj i hat.</t>", "6": "<t>Eh noq ki-ik'ik chi ti', noq ki oq'ik inasutej chi rusuqkiil k'uxliis,</t> <t>i nayeew aawotob'il chikinaah je' rukab' noq</t> <t>i nujik i ye'aab' ha' noq i rub'an chee jab'.</t>", "7": "<t>Eh reh reh kireqem kikowiil reh ojik chikiwach.</t> <t>Eh ar Sión naakilom awach i hat qaDios.</t>", "8": "<pb/><t>QaJaaw Dios, nim awajaawriik,</t> <t>ruDios chee i Jacob, xti chab'iraj tii cho weh i nutiij.</t>", "9": "<t>QaJaaw Dios aj ko'len qeh,</t> <t>chayeew tii aawotob'il chinaah i reey asik'im cho wach.</t>", "10": "<pb/><t>Eh q'e' chihooj chi weh chi nee kinwihik jino'q q'iij chupaam aapaat</t> <t>chuwach chi nee kinwihik jino'q miil Q'iij xa aha'.</t> <t>Eh q'e' chihooj chi weh chi nee nucha'eej i ookb'al reh aapaat i hat nuDios</t> <t>chuwach chi nee kinwihik aha' imb'aan wii' i mahk.</t>", "11": "<t>Ruum re' QaJaaw Dios</t> <t>insihq'inik reh i qana'ojb'al.</t> <t>Eh qoh ruko'leej, qohruk'ax i ruyeew kiloq'il i ma' xta kiq'ehb'iik wii'.</t> <t>Eh i ruyeew keh i chihooj chi keh.</t>", "12": "<t>QaJaaw Dios, nim awajaawriik.</t> <t>Q'e' atoob' keh taqe i awuuk' i hat inkiyeew i kik'ux.</t>"}