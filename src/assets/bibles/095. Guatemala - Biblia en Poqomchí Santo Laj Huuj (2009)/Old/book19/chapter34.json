{"1": "<pb/><t>Re' hin naa nuloq'em i QaJaaw Dios chi juneliik.</t> <t>Eh xa eliik re' reh naa nuye'em ruloq'il ruuk' nuchii'.</t>", "2": "<t>Re' hin naa rusuqb'iik nuk'ux ruuk' i QaJaaw Dios.</t> <t>Eh noq naa kib'iram i xama' nimaq ta kiwach naa rusuuqb'iik kik'ux.</t>", "3": "<t>Qaloq'ej taq i QaJaaw Dios awuuk',</t> <t>jinaj-oq taq wach qak'ux chuye'ariik runimaal wach.</t>", "4": "<pb/><t>Eh noq xnupahqaaj i rotob'il i QaJaaw Dios xirib'iraj wo' hoq.</t> <t>Eh xiresaj wo' chupaam chu'nchel i yohb'aal.</t>", "5": "<t>Awach inkipahqaaj i rotob'il i QaJaaw Dios insaqumb'eesjik paam i kikapeb'aal.</t> <t>Eh ma' jaruuj neenk'uhtjik kik'ixb'ilaal.</t>", "6": "<t>Eh noq ti' wilkiin xnuq'o'reej i QaJaaw Dios xirib'iraj wo' hoq.</t> <t>Re' reh xiresaj chupaam chu'nchel i ruti'kiil nuk'ux.</t>", "7": "<t>Re' i ruánjel i QaJaaw Dios wilik chi kijunsuut i kiyohlinik ree reh,</t> <t>eh i ruko'leej taqe.</t>", "8": "<t>Chawilow taq, chakoj taq rehtaal chi re' QaJaaw Dios xiik' naah rotob'il.</t> <t>Ruum aj re' q'e' atoob' reh awach i ruuk' i QaJaaw i ruyeew i ruk'ux.</t>", "9": "<t>Eh chayohleej taq i QaJaaw Dios</t> <t>i hat santo laj raj nimaneel.</t> <t>Ruum awach kiyohlinik wach</t> <t>i reh inye'arik keh i ajwaal wach chi keh.</t>", "10": "<t>Re' taqe i ma' kikojwik ta ree Dios,</t> <t>inkikuy kiwa'. Je' rukab' noq</t> <t>inkikuy kiwa' i kaq b'ahlam</t> <t>Eh re' taqe i kisik'wik reh i Dios</t> <t>inye'arik keh chu'nchel i ajwaal wach chi keh.</t>", "11": "<pb/><t>Kim chab'iraj taq i hat, i wak'uun wixq'uun noq wilkaat.</t> <t>Re' hin naa nuk'uhtaam taq aweh i ruyohljiik i QaJaaw Dios.</t>", "12": "<t>Eh wila' re' hat inawaaj chi najt rooq ak'achariik.</t> <t>Eh inawaaj awilom wach i suq laj k'acharik,</t>", "13": "<t>inchol awik'raam awiib' chi manelik chee yiib' wach q'orik ju' aawaaq'.</t> <t>Eh manelik chaloq i chukuj q'orik xaq aachii'.</t>", "14": "<t>Chakanaa' rub'aan i yiib' wach na'ojb'al, xa re' chik i holohik cha a'n.</t> <t>Eh cha sik' i wihik pansuqkiil k'uxliis maakanaa' chik rub'aan.</t>", "15": "<pb/><t>Ruum re' taqe korik wach kik'ux re' QaJaaw Dios incha'jinik keh,</t> <t>eh i nib'irjik i kitiij.</t>", "16": "<t>Eh re' taqe i yiib' wach kib'anik i ruyeew i rujosq'iil i Dios chikinaah.</t> <t>Eh i rusach kiwach chinaah i wach ak'al</t> <t>reh chi ma' awach ta chik naa ruq'oriik kib'iral.</t>", "17": "<t>Eh re' taqe korik wach kik'ux noq inkipahqaaj</t> <t>i rotob'il i QaJaaw Dios ki-ib'irjik wo' hoq,</t> <t>i resaj taqe chupaam chu'nchel i ruti'kiil kik'ux.</t>", "18": "<t>Re' QaJaaw Dios xa wilik</t> <t>wo' kuuk' chi kitoob'jiik i ti' wilik i kánima.</t> <t>Eh i ruko'leej taqe i xama' naa ta chik</t> <t>keliik chupaam i ti' k'axik noq inkik'raaj.</t>", "19": "<pb/><t>Re' korik wach ruk'ux xiik' naah i ti' k'axik inchalik chinaah.</t> <t>Xa re' la', re' wo' QaJaaw Dios ineesanik reh chupaam.</t>", "20": "<t>Re' wo' reh naa ruko'liniik reh</t> <t>chi ma' jino'q i rub'aqil naakitoqom.</t>", "21": "<t>Re' yiib' wach runa'ojb'al re' wo' re' naa ruk'amwiik reh panti' k'axik.</t> <t>Eh re' i ki-ixowanik wach i korik wach ruk'ux naa ruq'atariik i q'orik chikinaah.</t>", "22": "<t>Re' QaJaaw Dios inko'linik riij i kik'achariik taqe rumoso.</t> <t>Eh ma' naa ta kiye'ariik pantojb'al mahk, ruuk' i reh inkiyeew kik'ux.</t>"}