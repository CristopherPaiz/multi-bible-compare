{"1": "<pb/><t>QaJaaw Dios, re' hin chu'nchel nuk'ux tinusik pantaq wahq'eq.</t> <t>Je' rukab' noq iraaj ruhaa' chiqiij laj ak'al,</t> <t>Eh inchiqik chii' i w√°nima reh asik'ariik i hat nuDios.</t>", "2": "<t>Re' hin inwaaj wo' chik wilom awajaawriik, aaloq'il</t> <t>chupaam i loq'laj apaat je' rukab' i wilom chaloq noq xub'an.</t>", "3": "<t>Ruum re' ak'axb'al xiik' naah loq'il chuwach i k'acharik,</t> <t>je' re' noq ruuk' nuchii' naa kaat nuloq'em.</t>", "4": "<t>Chi je' re' naa kaat nuloq'em panuk'achariik.</t> <t>Eh naa nujosam i nuq'ab' noq naa nub'anam johtoq nutiij chawach.</t>", "5": "<pb/><t>Chi je' re' QaJaaw Dios naa ruch'iklojiik nuk'ux awuuk',</t> <t>je' naa nunujisam wiib' ruuk' i suq laj wi'k ha'.</t> <t>Eh ruum i rusuqkiil nuk'ux naa kaat nuloq'em ruuk' nuchii'.</t>", "6": "<t>Eh pantaq chaq'ab' noq hin chik yohkinaq,</t> <t>ink'ulik cho panuk'ux aawotob'il, tinukapaaj wo' hoq.</t>", "7": "<t>Ruum xa re' wo' hat titoob'inik weh</t> <t>i q'e' suq nuk'ux awuuk',</t> <t>ri'si-aaxiik' k'ahchi' kiin ako'leem.</t>", "8": "<t>Re' hat tichopwik nunaah panuk'achariik,</t> <t>eh ma' jaruuj nee kinakanaa' chi wutkeel.</t>", "9": "<pb/><t>Eh re' taqe inkaaj nukanteesjiik peet i keh</t> <t>naa kikimiik, eh peet naakimuhqiik.</t>", "10": "<t>Re' keh naa kikanteesjiik ruuk' q'aslaj ch'ihch',</t> <t>eh naakik'uxariik kuum i xojb'.</t>", "11": "<t>Eh re' hin i reey naa rusuuqb'iik nuk'ux ruuk' i Dios.</t> <t>Naa wo' kiye'em ruloq'il i Dios</t> <t>ruuk' kitz'uuy inkiq'or i korik parub'ihnaal.</t> <t>Eh re' taqe i chukul q'orik, naa rutz'apariik i kichii'.</t>"}