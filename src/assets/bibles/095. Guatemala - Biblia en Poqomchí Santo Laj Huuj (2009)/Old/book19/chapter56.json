{"1": "<pb/><t>QaJaaw Dios, chaketelaaj tii nuwach,</t> <t>ruum ma' k'isiin taqe i kib'anik ti' k'axik weh.</t> <t>Eh chu'nchel i q'iij inkiq'at panub'eeh, inkaaj kianam weh.</t>", "2": "<t>Re' taqe ki-ixowanik nuwach,</t> <t>chu'nchel q'iij k'ahchi' kiin</t> <t>kisik'im reh i nukanteesjiik.</t> <t>Eh yohb'aal kiwach i peleto</t> <t>inki a'n wuuk'xiik'naah i kijosq'iil.</t>", "3": "<t>QaJaaw Dios, noq neenchalik nuyo'jiik kuum,</t> <t>awuuk' i hat neenuyeew nuk'ux.</t>", "4": "<t>Re' hin awuuk' i hat nuye'em nuk'ux,</t> <t>i nuyeew ruloq'il aq'oral. Ruum i re'</t> <t>ma' nee ta kinyo'jik ruum i neenkian weh taqe i xa winaq.</t>", "5": "<pb/><t>Re' keh xa chu'nchel i q'iij inkitib'isaj nuk'ux ruuk' i kiq'oral,</t> <t>xa re' inujot'ariik inkikapaaj rub'aan.</t>", "6": "<t>Eh inkimol kiib' xak'ul chik kiooj chi keb'anik kiib',</t> <t>reh i nutahariik aha' kinik'ik,</t> <t>re' inkaaj chi naa kinkikansam.</t>", "7": "<t>QaJaaw Dios, cha a'n jilow keh inki a'n weh.</t> <t>Reh chi ma' nee ta nik'ik chikiij, chawesaj i kajaawriik ruuk' aajosq'iil.</t>", "8": "<pb/><t>Re' hat aweht'al jarpech hin elenaq chikiwach,</t> <t>eh jarpech i oq'ik nub'anam kuum.</t> <t>Eh weht'al chi atz'ihb'aam rehtalil chupaam asantolaj huuj.</t>", "9": "<t>QaJaaw Dios, nik' neenupahqaaj aawotob'il</t> <t>nee kielik chikiij i ki-ixowanik nuwach.</t> <t>Ruum re' hin weht'al chi re' hat naa atoob'iniik weh.</t>", "10": "<t>Re' hin ruuk' i Dios i nuyeew nuk'ux, eh i nuyeew ruloq'il i ruq'oral.</t> <t>Xti korik chi nuyeew ruloq'il i ruq'oral.</t>", "11": "<t>Ruuk' i QaJaaw Dios i nuyeew nuk'ux,</t> <t>ruum aj re' ma' nee ta kinyo'jik. Ni xata neekinyo'jik</t> <t>ruum i neenkian weh taqe i xa winaq.</t>", "12": "<pb/><t>QaJaaw Dios re' i nuq'orom chi naa nuye'em aweh,</t> <t>naa nub'anam ruuk' alooq'jiik. Eh naa wo' nut'iosem aawotob'il.</t>", "13": "<t>Ruum re' hat xat ko'linik weh</t> <t>chuwach i kimik, eh chi ma' xinq'ehb'ik taj.</t> <t>Reh chi konaa nuk'achariik pan saqum,</t> <t>eh chi konaa kaat nuq'o'reem panutiij.</t>"}