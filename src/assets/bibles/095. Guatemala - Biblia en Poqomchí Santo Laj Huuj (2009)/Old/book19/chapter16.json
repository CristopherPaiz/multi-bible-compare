{"1": "<pb/><t>WaJaaw nuDios, kinacha'jeej tii,</t> <t>ruum xa awuuk' wo' hat inusik' ko'lb'al wiib'.</t>", "2": "<pb/><t>Aweh hat nuq'orom chi je' wili:</t> <t>Xa re' wo' hat i waJaaw.</t> <t>Eh ma' awach ta chik jino'q i q'e' atoob' wuuk' chi je' rukab' i hat, kinki.</t>", "3": "<pb/><t>Re' taqe korik wach kik'ux chunimjiik i Dios,</t> <t>i wilik kisantohiil ayu' wach ak'al, re' re' kiye'wik rusuqkiil nuk'ux.</t>", "4": "<t>Eh q'e' ti' i naakik'ulum</t> <t>taqe ikiloq'inik reh taqe i xa tiyoox.</t> <t>Eh re' hin ma' jaruuj neenuyeew chi numayiij</t> <t>i rukik'eel chikop chikiwach taqe i kitiyoox,</t> <t>ni xata neenuyeew kiloq'il ruuk' nuchii'.</t>", "5": "<pb/><t>WaJaaw nuDios, re' hat ti ye'wik weh chib'ih jariik inwaaj.</t> <t>Eh i nayeew weh chi manlik aawotob'il,</t> <t>panaq'ab' wilik i nuk'achariik.</t>", "6": "<t>Q'e' holohik xinelik, ruum xiik' naah holwochiil i nuye'aab' xayeew,</t> <t>eh xiik' naah chihojal i nukooch xayeew weh.</t>", "7": "<pb/><t>Eh re' hin naa nuloq'em i QaJaaw Dios, ruum re' reh ink'amwik nub'eeh.</t> <t>Eh xti rukoj nuna'ojb'al atoob' ta pantaq chaq'ab' wilkiin.</t>", "8": "<t>Re' hin eliik k'ahchi' wilom wach i waJaaw ma' hin ta rukanaam,</t> <t>xa eliik k'ahchi' kiin rutob'eem, reh chi ma' xta neenyojwik nuk'ux.</t>", "9": "<t>Ruum aj re', re' w√°nima, re' nuti'jolal, i nukapeb'aal xiik' naah suq kiil kik'ux.</t> <t>Ruum xa ruuk' chik i Dios naa nuye'em nuk'ux.</t>", "10": "<t>Re' hat waJaaw ma' naa ta akanaam i nuti'jolal panjul, naa la' awuksam chaloq.</t> <t>Eh ma' naa ta wo' aye'em q'ab' chi</t> <t>naa ruq'ahiik panjul i ruti'jolal i Santolaj Awak'uun.</t>", "11": "<t>Re' hat naa ak'uhtaniik weh i rub'eeh i juneliik k'acharik.</t> <t>Eh wilik jinaj i runimaal rusuqkiil nuk'ux,</t> <t>ruum xa awuuk' wo' hat wilik i rusuqkiil k'uxliis reh juneliik.</t>"}