{"1": "<pb/><t>Loq'imaj ta naq i QaJaaw Dios.</t> <t>Chatz'uyej taq i ak'laj tz'uuy ye'b'al ruloq'il i QaJaaw Dios.</t> <t>Cha a'n taq chaxilak taq i hat i wilik taq asantohiil.</t>", "2": "<pb/><t>Suuqb'oq kik'ux i aj Israel ruuk' i QaJaaw Dios, je' wo' taqe i aj Si√≥n,</t> <t>ruum re' reh tz'uhk'risanik cho keh, re' reh kiReey.</t>", "3": "<t>Eh kiyeew ruloq'il i rub'ihnaal i kipisk'anoq pankooq</t> <t>ruuk' arpa, ruuk' setset laj q'ooj.</t>", "4": "<t>Ruum ruuk' re' insuuqb'ik ruk'ux i QaJaaw Dios kuuk' i rutinamiit, eh i ruyeew kiloq'il.</t> <t>Eh i ruko'leej taqe, i xama' nimaq ta kiwach.</t>", "5": "<t>Eh suuqb'oq kik'ux i wilik kisantohiil, ruum xi elik korik,</t> <t>atoob' ta koyokolkeeb' wach kich'aht kian kitz'uuy.</t>", "6": "<pb/><t>Kiyeew kik'ux chulooq'jiik i QaJaaw Dios ruuk' kichii',</t> <t>eh wilik-oq pan kiq'ab' i kich'ihch' k'ul q'as.</t>", "7": "<t>Reh chi neenkiq'aj wach imb'aan keh kuum i nimaq tinamit,</t> <t>eh chi neenk'ik'saj chi ti' taqe i wilkeeb' pankok' tinamit.</t>", "8": "<t>Reh chi neenkib'ak' wach taqe i reey.</t> <t>Eh neenkib'ak' wach chi karena ch'ihch' taqe i kow inki a'n kiib' chi taaq'anik.</t>", "9": "<t>Reh chi naa ruq'atariik i q'orik chikinaah je' rukab' i ruq'orom i QaJaaw Dios.</t> <t>Ruuk' i wili xuyeew kiloq'il chu'nchel i wilik kisantohiil. <pb/>Loq'imaj ta naq i QaJaaw Dios.</t>"}