{"1": "<pb/><t>WaJaaw nuDios, re' hin tinuloq'ej, ruum re' hat xat ko'linik weh,</t> <t>eh ma' xayeew ta q'ab' chi xinkikaqse'laaj taqe i ki-ixowanik nuwach.</t>", "2": "<t>WaJaaw nuDios, noq xnupahqaaj aweh</t> <t>chi naa kiin atoob'eem, xinak'aachrisaj wo' hoq.</t>", "3": "<t>WaJaaw nuDios, re' hat xat ko'linik weh.</t> <t>Noq ximponik nah kimik.</t>", "4": "<pb/><t>Hat taq santo laj aj nimaneel, cha tz'uyej taq wach i QaJaaw Dios.</t> <t>Chaloq'ej taq, ruum re' reh santo i rub'ihnaal.</t>", "5": "<t>Re' reh, xa junk'aam i ruyeew i rujosq'iil chi qanaah,</t> <t>eh re' rotob'il chi juneliik i qak'achariik i ruyeew qeh.</t> <t>Atoob' nee qoh oq'ik chaq'ab',</t> <t>eh pan wahq'eq ruyeew wo' chik rusuqkiil qak'ux.</t>", "6": "<pb/><t>Re' hin noq suq chik wilkiin, je' wili i xnuq'or:</t> <t>Ma' xta chik i ti' naawilom wach, kinki.</t>", "7": "<t>Xanaah re' Jaaw weht'al wo' naq chi re' hat</t> <t>ti ye'wik rukowiil nuk'ux.</t> <t>Eh noq ma' nuyeew ta chik nuk'ux awuuk', ruum i re', xchalik nuyo'jiik.</t>", "8": "<pb/><t>WaJaaw nuDios, re' hin tinuq'o'reej,</t> <t>eh i nupahqaaj otob'il aweh. Je' wili nuq'or:</t>", "9": "<t>多Chih chik neenutiq wach aweh chi hin chik kamnaq?</t> <t>多Chib'ih chik neenutiq wach aweh chi muqulkiin chik panjul?</t> <t>多Mi nee chik tiruloq'ej re' i nupoqil?</t> <t>多Mi konee ruq'or rib'iral re' chi xa re' wo' hat i korik?</t>", "10": "<t>WaJaaw nuDios, kinab'iraj tii,</t> <t>chaketelaaj nuwach, eh kinatoob'eej tii.</t>", "11": "<pb/><t>Re' hin ma' nukoj ta chik i nuq'eq' so',</t> <t>ruum re' hat xasutej chi rusuqkiil nuk'ux i ruti'kiil nuk'ux,</t> <t>xa kinsoninik chik ruum i rusuqkiil nuk'ux.</t>", "12": "<t>Ruum aj re', QaJaaw Dios,</t> <t>re' hin ma' jaruuj neentz'aplojik i nuuchii'.</t> <t>Ma' naa ta nukanaam rutz'uuyjiik awach.</t> <t>Eh juneliik naa nut'iosem awotob'il.</t>"}