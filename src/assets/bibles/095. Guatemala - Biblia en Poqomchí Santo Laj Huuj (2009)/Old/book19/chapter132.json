{"1": "<pb/><t>QaJaaw Dios, chatoob'eej tii i reey David</t> <t>ruuk' chu'nchel i ti' k'axik k'ahchi' ruk'ulum.</t>", "2": "<t>K'oloq panak'ux i xti korik xuq'or chaaweh</t> <t>i hat QaJaaw Dios, ruDios i Jacob.</t>", "3": "<t>Re' reh je' wili i ruq'orom chaloq:</t> <t>Re' hin ma' nee ta kinookik panupaat, eh ma' nee ta i nuyok'aa' wiib' chi hi'lik.</t>", "4": "<t>Eh ma' jaruuj neekinokik chi wirik,</t> <t>ma' nee ta numutz' k'isinoq i naq'nuwach.</t>", "5": "<t>Korehtaal inqareq i rupaat i loq'laj kaxa molik wii' aak'uhb'aal.</t> <t>Re' naa ahi'liik wii' i hat QaJaaw Dios, ruDios Jacob, inki.</t>", "6": "<pb/><t>Eh noq wilkooj cho Efrata xqib'iraj cho rib'iral i loq'laj kaxa re' re'.</t> <t>Eh ko ar xqareq chupaam i ye'aab' Jaar rub'ihnaal.</t>", "7": "<t>Je' re' noq, taq taq chupaam i paat wilik wii' i QaJaaw Dios.</t> <t>Qaxuk'aa' cho qiib' ri'si rooq ri'si q'ab'.</t>", "8": "<pb/><t>QaJaaw Dios, kim yu'naak,</t> <t>hat-oq junokiik chi wihik chupaam aaye'aab'</t> <t>ruuk' i loq'laj kaxa, re' wilik wii' awajaawriik.</t>", "9": "<t>Eh korik ta naq wach kik'ux taqe i k'amal kib'eeh aj tiij.</t> <t>Eh nee ta naq inwihik rusuqkiil kik'ux i wilik kisantohiil.</t>", "10": "<t>Je' re' i cha a'n ketelb'al wach i reey David asik'im cho wach,</t> <t>re' awaj kamanoom, mat tib'isaj ruk'ux.</t>", "11": "<pb/><t>Re' QaJaaw Dios xuq'or i xti korik reh i reey David,</t> <t>eh ma' xik'ik ta wach, je' wili i ruq'orom cho reh:</t> <t>Re' hin re' taqe awak'uun awixq'uun</t> <t>naa nukojom chi reyil chajilob'aal.</t>", "12": "<t>Eh wila' xkinimaj i nuk'uhb'aal</t> <t>awak'uun awixq'uun,</t> <t>eh wila' xkik'am naah i naa nuk'uhb'aleem taqe wii'.</t> <t>Re' keh naa wo' nukojom taqe chi reyil chi juneliik, inki.</t>", "13": "<pb/><t>Ruum re' i QaJaaw Dios</t> <t>rusik'im wach i ye'aab' Si√≥n, chi ar naa ruwihiik.</t>", "14": "<t>Eh je' wili i ruq'orom:</t> <t>Chupaam i ye'aab' wili naa nuwihiik chi juneliik, ruum je' re' i xponik chi nuwach.</t>", "15": "<t>Naa nukuxisam chi manlik i ye'aab' wili</t> <t>naa nuye'em k'uxumb'al keh i ma' xta wilik keh.</t>", "16": "<t>Eh re' hin naa nuko'liniik keh i k'amal kib'eeh aj tiij.</t> <t>Re' taqe i wilik kisantohiil naakik'erem kichii' ruum i rusuqkiil kik'ux.</t>", "17": "<t>Eh chi kixilak i rak'uun rixq'uun i reey David,</t> <t>naa reliik chaloq i naa ruwihiik rajaawriik chi reyil,</t> <t>nusik'im cho wach, re' reh i saqum.</t>", "18": "<t>Re' taqe i naa rixowanik wach naa ruk'uhtaam kik'ixb'ilaal.</t> <t>Eh re' reh naa ruwihiik rajaawriik chi juneliik, inki.</t>"}