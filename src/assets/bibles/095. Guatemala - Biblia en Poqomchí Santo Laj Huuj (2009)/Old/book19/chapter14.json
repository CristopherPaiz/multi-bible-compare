{"1": "<pb/><t>Re' taqe i ma' kinimanik taj inkiq'or</t> <t>chi ma' xta Dios.</t> <t>Chi kunchelaal xkiq'eb' kiib', xa re' chik i yiib' wach inki a'n</t> <t>Ma' awach ta jino'q i korik wach ruk'ux, jinaj ta naq reje.</t>", "2": "<pb/><t>Re' QaJaaw Dios kopan taxaaj</t> <t>i rilow chaloq i tinamit</t> <t>mi wilik jino'q chi kixilak i wilik</t> <t>runa'ojb'al reh chi nee nimjik i reh.</t>", "3": "<t>Xa re' la' chi kunchelaal xiooj chupaam i yiib' wach b'eeh.</t> <t>Xkiq'eb' kiib'.</t> <t>Ma' awach ta' keh imb'anik reh i holohik laj na'ojb'al,</t> <t>jinaj ta naq reje.</t>", "4": "<pb/><t>Eh ma' xta kina'ojb'al, ma' holohik ta kib'anik,</t> <t>inkik'ux i nutinamiit, je' nk'uxarik kaxlanwi'k inki a'n</t> <t>Eh ma' nkikapaaj ta kitiij, inki.</t>", "5": "<t>Re' keh naakib'arb'otiik ruum kiyo'jiik,</t> <t>ruum re' QaJaaw Dios naa rutoob'iniik keh i korik wach kik'ux.</t>", "6": "<t>Re' keh inkikaqse'laaj, inki a'n i xama' nimaq ta kiwach,</t> <t>xanaah re', re' QaJaaw Dios naa rutoob'iniik kee keh.</t>", "7": "<pb/><t>Ar Si√≥n ta naq nee rutaq'aaj chaloq i Dios i ko'lemb'al kiib' i aj Israel.</t> <t>Re' noq naa resam taqe chaloq pan tokoom tinamit,</t> <t>nee naq insuuqb'ik kik'ux i aj Israel, re' taqe i riih rumaam i Jacob.</t>"}