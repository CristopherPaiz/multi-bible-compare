{"1": "<pb/><t>Inqat'iosej aweh QaJaaw Dios, inqat'iosej aweh,</t> <t>ruum ma' najt ta wilkaat quuk' chi qatoob'jiik.</t> <t>Inqaq'or rib'iral taqe i sachb'al k'uxliis i na a'n.</t>", "2": "<pb/><t>Re' QaJaaw Dios je' wili ruq'or:</t> <t>Noq naa ruponiik i q'iij chi nuwach i hin naa nuq'atam q'orik parub'ehel.</t>", "3": "<t>Atoob' ta neenk'uyu'jik i wach ak'al,</t> <t>je' wo' taqe i patim chupaam ma' xta nee ruk'ul</t> <t>ruum re' hin kinchopwik reh i raa' ri'sil, inki.</t>", "4": "<t>Eh re' taqe i q'e' inkinimb'isaj kiwach,</t> <t>i yiib' wach kina'ojb'al je' wili i nuq'or keh:</t> <t>Maa niimb'isaj taq chik awach.</t>", "5": "<t>Eh mo-oq xa wilik taq awajaawriik i na a'n awiib',</t> <t>maa a'n taq chik i kowlaj q'orik chi nub'ajariik, inki i Dios.</t>", "6": "<pb/><t>Ruum chupaam chu'nchel i wach ak'al ma' awach taj</t> <t>i neerub'an ruye'ariik rajaawriik i tinamit.</t>", "7": "<t>Re' la' QaJaaw Dios neenye'wik rajaawriik i tinamit,</t> <t>oon neeresaj i rajaawriik. Ruum xa re' wo' reh q'atal q'orik.</t>", "8": "<t>Re' QaJaaw Dios je' naa ruyohq'eem jinaj</t> <t>i kulk nujinaq wii' i rujosq'iil</t> <t>je' naa vino xilakkimaj xiik' naah k'ahiil.</t> <t>Eh noq naa ruchihkaam chaloq,</t> <t>naa kuk'em keh tinamit yiib' wach</t> <t>i kina'ojb'al wilkeeb' sut i wach ak'al,</t> <t>ma' xta chik i naa kikanaam.</t>", "9": "<pb/><t>Eh re' hin xanaa wo' nuq'orom rib'iral,</t> <t>naa nutz'uyem wach chi juneliik i ruDios i Jacob.</t>", "10": "<t>Ruum re' reh naa rusachwiik wach</t> <t>i kajaawriik taqe i yiib' wach kina'ojb'al.</t> <t>Eh re' korik wach ruk'ux naa ruye'em ruman i rajaawriik.</t>"}