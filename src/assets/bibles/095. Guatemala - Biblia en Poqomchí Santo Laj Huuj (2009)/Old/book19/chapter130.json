{"1": "<pb/><t>QaJaaw Dios, noq inyot'ik i nuk'ux, aweh i hat i nupahqaaj nutoob'jiik.</t>", "2": "<t>Jaaw nee ta tii kinab'iraj.</t> <t>Neeta nayeew weh i nupahqaaj</t> <t>aweh ruuk' ruti'kiil nuk'ux.</t>", "3": "<pb/><t>QaJaaw Dios, nee ta qohayeew chutojariik i qamahk</t> <t>ma' awach ta naq neenkuywik reh aajosq'iil.</t>", "4": "<t>Inakuy inasach la' chu'nchel i qamahk,</t> <t>re' nawaaj i hat chi naa kaat qaloq'em.</t>", "5": "<pb/><t>Re' hin chu'nchel nuk'ux</t> <t>inwuy-eej chi naa kiin rutob'eem i QaJaaw Dios,</t> <t>ruum ruuk' i reh ch'iklik nuk'ux.</t>", "6": "<t>Re' hin kinokik chi ruyub'jiik i rotob'il i QaJaaw Dios.</t> <t>Je' rukab' noq inkuy-eej i saq'ik i aj cha'jen tinamit.</t>", "7": "<pb/><t>Re' taq i hat aj Israel chawuy-eej taq i rotob'il i</t> <t>QaJaaw Dios, ruum re' reh aj keteloom wachiis.</t> <t>Eh re' reh neenko'linik taq aweh.</t>", "8": "<t>Re' QaJaaw Dios naa ruko'liniik keh i</t> <t>aj Israel ruuk' chu'nchel i kimahk.</t>"}