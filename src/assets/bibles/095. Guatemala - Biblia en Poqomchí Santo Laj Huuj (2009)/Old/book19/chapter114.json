{"1": "<pb/><t>Eh noq xi elik chaloq i aj Israel re' taqe rak'uun rixq'uun i Jacob ar Egipto,</t> <t>re' tokoom tinamit naq wilkeeb' cho wii'.</t>", "2": "<t>Re' i QaJaaw Dios xwihik rajaawriik chikinaah i aj Israel.</t> <t>Eh pan tinamit Judá xkiyejaa' i rupaat.</t>", "3": "<pb/><t>Eh noq xi ponik i aj Israel chi chii' i palaw xchiqik.</t> <t>Noq xi ponik chi chii' i nim ha' Jordán xpa'lojik i rooq.</t>", "4": "<t>Re' taqe yuuq' k'ixkaab' xa je' chik kipisk'anik imas tentzun,</t> <t>je' kipisk'anik kok' tentzun.</t>", "5": "<pb/><t>Raaj i hat palaw ¿Chib'ih reet noq</t> <t>xatchiqik noq xi-ik'ik i aj Israel?</t> <t>Raaj i hat nim ha' Jordán ¿Chib'ih reet noq xatpah-ik?</t>", "6": "<t>Eh raaj taq i hat yuuq k'ixkaab', ¿Chib'ih reet noq</t> <t>xa je' taq chik tipisk'anik imas tentzun,</t> <t>eh je' taq tipisk'anik kok' tentzun?</t>", "7": "<pb/><t>Re' QaJaaw, i ruDios i Jacob xiik' naah nimaal rajaawriik,</t> <t>ruum aj re' ink'uyu'jik paruye'aab' chu'nchel i wach ak'al chuwach.</t>", "8": "<t>Re' i QaJaaw Dios xusutej chi raasb'al ha' i chiq yuuq'.</t> <t>Eh xutz'uhkrisaj chaloq i nim ha' chupaam i saq rehp ab'aj.</t>"}