{"1": "<pb/><t>QaJaaw Dios, chaketelaaj</t> <t>ta tii qawach qoh atoob'eej.</t> <t>Eh suq ta tii qilariik neena a'n.</t>", "2": "<t>Reh chi chu'nchel i tinamit wach ak'al</t> <t>nee kinab'inik reh inawaaj i hat chi naa rub'aan,</t> <t>eh chi xa re' wo' hat, i aj Ko'loom.</t>", "3": "<t>QaJaaw Dios, xti ruk'ul chi chu'nchel i tinamit neetikiloq'ej,</t> <t>eh chi chu'nchel neekiye'wik runimaal awach.</t>", "4": "<pb/><t>Eh re' taqe aj panimaq tinamit neenkik'er kichii' ruum rusuqkiil kik'ux.</t> <t>Ruum re' hat parub'ehel naa a'nam i taaq'anik chikinaah i tinamit,</t> <t>eh re' hat naa ak'amwiik kib'eeh.</t>", "5": "<t>QaJaaw Dios, xti ruk'ul chi chu'nchel i tinamit neetikiloq'ej.</t> <t>Eh chi chu'nchel i tinamit neekiye'wik runimaal awach.</t>", "6": "<pb/><t>Ruum re' qatik xti xiwachinik chi korik.</t> <t>Qeht'al chi re' QaJaaw Dios xtoob'inik qeh.</t>", "7": "<t>Re' ta naq i QaJaaw Dios neentoob'iin qeh.</t> <t>Eh chu'nchel ta naq i tinamit wilkeeb' sut i wach ak'al neekiye'wik ruloq'il.</t>"}