{"1": "<pb/><t>Re' hin naa nuye'em ruloq'il i QaJaaw Dios chu'nchel i w√°nima</t> <t>noq naa qamolom qiib' kuuk' chu'nchel i korik wach kik'ux.</t>", "2": "<t>Re' taqe i xub'an i QaJaaw Dios xiik' naah loq'il,</t> <t>eh awach taqe imponik chikiwach inchol kitijem riij.</t>", "3": "<t>Re' taqe i xub'an xiik' naah holwochiil, eh q'e' looq'.</t> <t>Re' rukorkiil wach ruk'ux ma' jaruuj naa rusahchiik wach.</t>", "4": "<t>Eh ma' jaruuj naa rusahchiik pank'uxliis taqe i ma' ilooj taj xub'an.</t> <t>Re' QaJaaw Dios q'e' atoob', eh q'e' aj keteloom wachiis.</t>", "5": "<t>Ruum i ruyeew kiwa' kihaa' taqe i kiyohlinik reh.</t> <t>Eh ma' insahchik ta paruk'ux i ruyejaam cho wach kuuk'.</t>", "6": "<t>Re' i rajaawriik xuk'uhtaaj keh i rutinamiit</t> <t>noq xuyeew keh i ye'aab' kichopom naq naah i tinamit ma' re' ta taqe aj nimaneel.</t>", "7": "<t>Eh aha' wilik taqe i rub'an i reh, rub'ehel,</t> <t>eh chu'nchel i ruq'or i ruk'uhb'aal korik wo' hoq.</t>", "8": "<t>Eh ma' naa ta ruyojiik wach i ruk'uhb'aal, naa la' ruwihiik chi juneliik.</t> <t>Ruum re' re' rub'ehel, eh korik.</t>", "9": "<t>Re' QaJaaw Dios xresaj taqe chaloq panti' k'axik i rutinamiit,</t> <t>eh xuyejaa' wach kuuk' i naa rub'anam.</t> <t>Re' Dios Santo, xiik' naah yohb'alil wach.</t>", "10": "<pb/><t>Eh re' raa' ri'sil i na'ojb'al re' i ruyohljiik wach i Dios.</t> <t>Ruum aj re', holohik kina'ojb'al awach inkik'am naah taqe i ruq'or i ruk'uhb'aal.</t> <t>Ruuk' ta naq i re' neenye'arik ruloq'il chi juneliik i QaJaaw Dios.</t>"}