{"1": "<pb/><t>Kim taq qaloq'ej taq i QaJaaw Dios, ruuk' rusuqkiil qak'ux.</t> <t>Qatz'uyej taq wach i qaj ko'loom, i je' paat ab'aj ko'lb'al iib' chi qeh.</t>", "2": "<t>Qat'iosej reh i rotob'il i rub'an quuk',</t> <t>eh qatz'uyej wach ye'b'al ruloq'il.</t>", "3": "<t>Ruum re' QaJaaw Dios xti manlik Reey,</t> <t>eh re' reh xiik' naah nimaal wach chikiwach chu'nchel i xa tiyoox.</t>", "4": "<t>Eh pan q'ab' wilik taqe i ye'aab' pan chaamlaj jul wilkeeb'.</t> <t>Eh re' wo' reh inehchanik reh taqe yuuq' xiik' naah najtiil kinaah.</t>", "5": "<t>Re' wo' reh inehchanik reh i palaw, je' wo' hoq ak'al ma' xta wii' ha'.</t> <t>Ruum re' wo' reh xyej-anik keh.</t>", "6": "<pb/><t>Kim taq qaloq'ej, qaloch' qiib',</t> <t>qaxuk'aa' qiib' chuwach i QaJaaw Dios, re' ixtz'uhkrisanik qeh.</t>", "7": "<t>Re' reh i qaDios,</t> <t>eh re' hoj, hoj rutinamiit,</t> <t>re' reh incha'jinik qeh i hoj, hoj rutentzuun noq wilkooj, <pb/>wila' xab'iraj taq i ruq'oral i Dios yu'naak.</t>", "8": "<t>Maakoowb'isaj taq aw√°nima, maa a'n taq aweh i xkian taq aamaam awati't ar Meriba.</t> <t>Eh je' rukab' i xkian Masah, panchiq yuuq'.</t>", "9": "<t>Eh chupaam taqe q'iij re' re' xinkaaj naq kipajam aamaam awati't</t> <t>atoob' ta xkilow wo' naq taqe i ma' ilooj taj xnub'an.</t>", "10": "<t>Eh ka'winaq haab' xinkaqrik kuuk' i tinamit re' re',</t> <t>eh je' wili i xnuq'or chikiij: Re' taqe i tinamit wili kiq'eb'em kiib'.</t> <t>Eh ma' nkinimaj taj i nuk'uhb'aal.</t>", "11": "<t>Ruum aj re' ruuk' nujosq'iil ti xnuq'or i korik</t> <t>chi ma' jaruuj naa kokiik chupaam i nuye'aab' naa rub'aan wii' hi'lik, inki Dios.</t>"}