{"1": "<pb/><t>Atoob' reh awach i ma' runimaj taj i kitaqchi' taqe i yiib' wach i kina'ojb'al,</t> <t>ni xata ruk'am naah inki a'n taqe i aj mahk,</t> <t>eh ma' ntzuhnik ta chi kixilak i kikaqse'lanik ree Dios.</t>", "2": "<t>Ruuk' la' i ruk'uhb'aal i QaJaaw Dios i ruyeew ruk'ux,</t> <t>eh re' i re' i rutijej riij chi q'iij chi aq'ab'.</t>", "3": "<t>Eh re' imb'anik reh i re',</t> <t>je' rukab' i chee' tikooj chi chii' jino'q i rooq ha'.</t> <t>Manlik paruq'ijil inwachinik,</t> <t>ma' jaruuj inchiqik i xaq.</t> <t>Eh chu'nchel i rub'an i nelik korik chuwach.</t>", "4": "<pb/><t>Raaj taqe i yiib' wach kina'ojb'al keh insahchik kiwach.</t> <t>Xa je' kikab' i rutuus ixiim, jumehq'iil inkutarik reje wulu' ruum i teew.</t>", "5": "<t>Ruum aj re', re' taqe i yiib' wach kina'ojb'al</t> <t>ma' naa ta kehtriik i ruk'axb'al i Dios na' b'anroq i q'ataj q'orik.</t> <t>Eh ma' naa ta kiwihiik chi kixilak i korik wach kik'ux,</t>", "6": "<pb/><t>ruum re' taqe korik wach kik'ux re' QaJaaw Dios intoob'inik keh ruuk' inki a'n</t> <t>Eh re' inki a'n taqe yiib' wach kina'ojb'al naa rojiik sahchoq wach.</t>"}