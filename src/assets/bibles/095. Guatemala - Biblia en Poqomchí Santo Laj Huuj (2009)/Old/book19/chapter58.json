{"1": "<pb/><t>Raaj taq i hat i wilik taq awajaawriik,</t> <t>¿Mi parub'ehel taq inaq'at i q'orik?</t> <t>¿Mi parub'ehel taq i nayeew chutojariik i ru mahk i ju'jun?</t>", "2": "<t>Ma' je' taj, re' taq i hat juneliik re' i ma' holohik ta taq i na a'n,</t> <t>xa re' i tikij peleto taq inawaaj kuuk' i tinamit.</t>", "3": "<pb/><t>Eh chu'nchel i yiib' wach kina'ojb'al xanoq wo' kiq'eb' kiib' noq xitzuhkrik chaloq.</t> <t>Eh xanoq wo' xkitoq'aa' cho chukuj q'orik noq aasjinaq taqe chaloq.</t>", "4": "<t>Eh je' rukab' i rukiih i aaq' i kiq'oral.</t> <t>Eh ma' jaruuj ki-ib'irinik, xa je' tz'aplik i kixikin</t> <t>je' kikab' i aaq' ma' nib'irinik taj tz'aplik i xikin.</t>", "5": "<t>Eh ma' nkib'iraj ta wo' hoq i rutz'uuy i aj tz'uyineel,</t> <t>atoob' ta nchol wo' naq tz'uuy chi korik.</t>", "6": "<pb/><t>QaJaaw Dios, chawisaj i kajaawriik taqe re',</t> <t>chapaxib'eej chu'nchel ikehruum je' kijosq'iil i kaq b'ahlam.</t>", "7": "<t>Eh nee ta naq inasach kiwach,</t> <t>je' rukab' noq inooj sahchoq wach i ha' i rutz'ir reje riib'.</t> <t>Eh noq neenkikut reje i kiflecha nee ta naq intoqib'ik.</t>", "8": "<t>Neeta naq insahchik kiwach je' rukab' noq insahchik</t> <t>wach i rupuril i ha'. Oon je' rukab' i ruk'ul i k'isa ha'lak'un</t> <t>kamnaq noq inaasjik ma' rilow ta wach i saqum.</t>", "9": "<t>Eh nee ta naq insacharik kiwach chi jumehq'iil,</t> <t>xa chi ma' keht'al, je' rukab' noq ink'atarik i k'iix.</t> <t>Eh je' ta naq kichuq'arik reje rax ch'ahn panab'iix.</t>", "10": "<pb/><t>Eh re' taqe korik wach kik'ux naa rusuqb'iik kik'ux</t> <t>na' kilow chi xq'ajarik wach keh inki a'n i yiib' wach kina'ojb'al.</t> <t>Eh na' kilow chi wilkeeb' chik pan kikik'eel taqe re'.</t>", "11": "<t>Eh je' wili naa kiq'orom i tinamit:</t> <t>Xti korik chi q'e' holohik i kitojb'aal inkik'ul i korik wach kik'ux.</t> <t>Eh wilik jinaj i Dios inq'atwik q'orik chikinaah i tinamit, inko'q taqe.</t>"}