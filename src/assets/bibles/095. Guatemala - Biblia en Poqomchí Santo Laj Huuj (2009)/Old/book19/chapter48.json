{"1": "<pb/><t>Re' QaJaaw Dios xiik' naah nimaal wach.</t> <t>Xti ruk'ul chi naa rulooq'jiik chupaam i rutinamiit,</t> <t>je' wo' chinaah i rusantolaj yuuq' Si칩n.</t>", "2": "<t>Re' yuuq' re' re' yohb'aal wach holwochiil i runajtiil naah,</t> <t>ar wilik pansak'aaj ree rookb'aal q'iij.</t> <t>Eh chu'nchel i tinamit ki ilwik reh insuuqb'ik kik'ux.</t> <t>Re' wo' re' i rutinamiit i qareey nim rajaawriik.</t>", "3": "<t>Re' QaJaaw Dios ar wilik chupaam tinamit Jerusaleem,</t> <t>re' reh inko'linik reh i rutinamiit re' re'.</t>", "4": "<pb/><t>Re' taqe reey wilkeeb' chupaam i ju'jun chi tinamit,</t> <t>xkimol cho kiib' chi peleto ruuk' i tinamit re' re'.</t>", "5": "<t>Xa re' la' noq xkilow wach i tinamit Jerusaleem</t> <t>xsahchik kik'ux, xi kahnik meem, eh xkimol chi elik.</t>", "6": "<t>Eh xchalik kib'arb'otiik ruum kiyo'jiik,</t> <t>xichoparik ruum jinaj ti' je' rukab' i ruti'kiil ixoq noq ink'ulik ruk'ux.</t>", "7": "<t>Je' rukab' i kowlaj teew inchalik pareelb'aal q'iij</t> <t>xsachwik kiwach taqe i barco kichalik Tarsis.</t>", "8": "<t>Eh parutinamiit i QaJaaw Dios, nim rajaawriik,</t> <t>qilom ruuk' naq'qawach,</t> <t>je' rukab' i kik'utjaam cho qeh.</t> <t>Chi re' Dios naa rukojom chi rutinamiit chi jumpech i Jerusaleem,</t> <t>eh chi naa ruko'leem.</t>", "9": "<pb/><t>QaJaaw Dios, noq wilkooj chupaam i santo laj aapaat,</t> <t>ink'ulik cho panqak'ux chi re' hat q'e' naaketelaaj qawach.</t>", "10": "<t>QaJaaw Dios, chu'nchel i tinamit</t> <t>sut i wach ak'al kiye'wik aloq'il.</t> <t>Eh inkiyeew runimaal wach aab'ihnaal ruum parub'ehel i na a'n i taaq'anik.</t>", "11": "<t>Eh naa rusuuqb'iik kik'ux wilkeeb' chinaah i yuuq' Si칩n.</t> <t>Naa wo' kipisk'anik pankooq ruum rusuqkiil kik'ux taqe i aj Jud치</t> <t>ruum rub'ehel i xayejaa' wach chi naa a'nam.</t>", "12": "<pb/><t>Re' taq i hat cha sutej taq riij i ye'aab' Si칩n,</t> <t>chawajlaaj taq jarub' inajt naah tz'aq wilik reh.</t>", "13": "<t>Eh chakoj taq rehtaal i tz'aq kotimaj wii' riij,</t> <t>je' wo' hoq i holohaq paat wilkeeb' chupaam.</t> <t>Reh chi nee taq inak'utjaaj keh awiih aamaam.</t>", "14": "<t>Naa taq aq'orom rib'iral chi je' re' i xub'an i</t> <t>QaJaaw Dios. Eh chi re' reh i qaDios, chi juneliik.</t> <t>Re' wo' reh naa ruk'amwiik qab'eeh</t> <t>chi juneliik atoob' ta hoj chik kamnaq.</t>"}