{"1": "<pb/><t>Chaloq'ej taq i QaJaaw Dios, ruum re' reh q'e' atoob',</t> <t>ruum juneliik wilik ketelinik wachiis ruuk.</t>", "2": "<t>Chaloq'ej taq i QaJaaw Dios, ruum nim rajaawriik chikiwach taqe i tiyoox,</t> <t>ruum juneliik wilik ketelinik wachiis ruuk'.</t>", "3": "<t>Chaloq'ej taq i QaJaaw Dios, re' i ajaab'ees chikinaah taqe ajaab'ees,</t> <t>ruum juneliik wilik ketelinik wachiis ruuk'.</t>", "4": "<pb/><t>Xa re' wo' reh, i QaJaaw i rub'an taqe i ma' ilooj taj,</t> <t>ruum juneliik wilik ketelinik wachiis ruuk'.</t>", "5": "<t>Re' reh i xyej-anik reh i taxaaj ruuk' i runa'ojb'al,</t> <t>ruum juneliik wilik ketelinik wachiis ruuk'.</t>", "6": "<t>Re' reh xyej-anik reh i wach ak'al chinaah i ha',</t> <t>ruum juneliik wilik ketelinik wachiis ruuk'.</t>", "7": "<t>Re' reh xyej-anik reh i q'iij je' wo' i poh,</t> <t>ruum juneliik wilik ketelinik wachiis ruuk'.</t>", "8": "<t>Re' q'iij xuyejaa' reh chi naa rusihq'iniik pan q'iij,</t> <t>ruum juneliik wilik ketelinik wachiis ruuk'.</t>", "9": "<t>Re' poh, re' taqe i ch'umiil xuyejaa' reh chi naa kisihq'iniik chaq'ab',</t> <t>ruum juneliik wilik ketelinik wachiis ruuk'.</t>", "10": "<pb/><t>Re' reh xkansanik keh chu'nchel i peet kak'uun i aj Egipto,</t> <t>ruum juneliik wilik ketelinik wachiis ruuk'.</t>", "11": "<t>Re' reh x-eesanik cho Egipto i rutinamiit Israel,</t> <t>ruum juneliik wilik i ketelinik wachiis ruuk'.</t>", "12": "<t>Eh ruuk' i runimaal i rajaawriik xresaj taqe chaloq,</t> <t>ruum juneliik wilik ketelinik wachiis ruuk'.</t>", "13": "<t>Re' reh xch'aqwik panyejaal i kaq palaw,</t> <t>ruum juneliik wilik ketelinik wachiis ruuk.</t>", "14": "<t>Re' reh x-ik'sanik cho keh i aj Israel chi yejaal i palaw,</t> <t>ruum juneliik wilik ketelinik wachiis ruuk'.</t>", "15": "<t>Re' reh xkutwik chupaam i kaq palaw i kireey, i ki soldado aj Egipto,</t> <t>ruum juneliik wilik ketelinik wachiis ruuk'.</t>", "16": "<t>Re' reh xb'esanik cho reh i rutinamiit chupaam i ye'aab' chiq yuuq',</t> <t>ruum juneliik wilik ketelinik wachiis ruuk'.</t>", "17": "<pb/><t>Re' reh xkansanik keh i reey q'e' nimaq kiwach,</t> <t>ruum juneliik wilik ketelinik wachiis ruuk'.</t>", "18": "<t>Re' reh xkansanik keh i reey q'e' naq kow kiib',</t> <t>ruum juneliik wilik ketelinik wachiis ruuk'.</t>", "19": "<t>Re' reh xkansanik reh i Sehón, i kireey i aj amorreo,</t> <t>ruum juneliik wilik i ketelinik wachiis ruuk'.</t>", "20": "<t>Re' reh xkansanik reh i Og, kireey i aj Basán,</t> <t>ruum juneliik wilik ketelinik wachiis ruuk'.</t>", "21": "<t>Re' reh xch'aqwik reh i kiye'aab' naq i reey re' re',</t> <t>ruum juneliik wilik ketelinik wachiis ruuk'.</t>", "22": "<t>Eh re' reh xye'wik i ye'aab' re' re' keh i aj Israel re' taqe i raj kamanoom,</t> <t>ruum juneliik wilik i ketelinik wachiis ruuk'.</t>", "23": "<pb/><t>Re' reh intoob'inik qeh noq wilkooj panti' k'axik,</t> <t>ruum juneliik wilik ketelinik wachiis ruuk'.</t>", "24": "<t>Re' reh inko'linik qeh pan kiq'ab' i ki-ixowanik qawach,</t> <t>ruum juneliik wilik i ketelinik wachiis ruuk'.</t>", "25": "<t>Re' reh ink'uxlanik keh i tinamit, je' wo' taqe i chikop,</t> <t>ruum juneliik wilik i ketelinik wachiis ruuk'.</t>", "26": "<pb/><t>Chayeew taq ruloq'il i QaJaaw Dios wilik cho pan taxaaj,</t> <t>ruum juneliik wilik ketelinik wachiis ruuk.</t>"}