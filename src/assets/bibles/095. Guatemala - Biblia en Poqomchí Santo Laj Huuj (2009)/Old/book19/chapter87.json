{"1": "<pb/><t>Re' raa' ri'sil i rutinamiit i Dios ar wilik chinaah i rusantolaj yuuq'.</t>", "2": "<t>Re' QaJaaw Dios ma' k'isiin ta ruk'ax i ye'aab' Sión</t> <t>chuwach i ye'aab' wilkeeb' wii' taqe i rak'uun rixq'uun i Jacob.</t>", "3": "<t>Hat rutinamiit i Dios,</t> <t>yohb'aal wach holwochiil i ruq'or aweh i Dios chi je' wili:</t>", "4": "<pb/><t>Re' taqe i tinamit kieht'alinik nuwach,</t> <t>wilik i naa nuq'orom i kib'ihnaal:</t> <t>Re' Egipto, Babilonia, Filistea, Tiro, Etiopía</t> <t>re' taqe re' awuuk' i hat xitz'uhkrik, je' hat kituut, inki.</t>", "5": "<pb/><t>Eh re' taqe re' je' wili i naa kiq'orom:</t> <t>Re' hoj, ayu' Sión xoj tz'uhk'rik</t> <t>eh re' wo' Dios nim rajaawriik xsik'wik cho qawach, inkoq taqe.</t>", "6": "<t>Eh re' QaJaaw Dios rutz'ihb'aam i kib'ihnaal i tinamit,</t> <t>re' taqe i ar xitz'uhkrik Sión re' i je' kituut noq wilik.</t>", "7": "<pb/><t>Re' taqe aj tz'uuy, taqe i aj q'ooj, je' wili i naa kiq'orom:</t> <t>Re' wili xti manlik qatinamiit ruum ayu' xoj tz'uhk'rik, inko'q taqe.</t>"}