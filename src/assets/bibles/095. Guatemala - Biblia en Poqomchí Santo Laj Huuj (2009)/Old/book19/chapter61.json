{"1": "<pb/><t>WaJaaw, nuDios, chab'iraj tii i nuq'or aweh ruuk' oq'ik.</t> <t>Eh chayeew weh i nupahqaaj aweh panutiij.</t>", "2": "<t>Re' hin tinuq'o'reej wuuk' chi junsuut i wach ak'al, ruum re' w√°nima q'e' ti' wilik.</t> <t>Je'-oq chinaah ab'aj najt naah kinayeew reh chi nee nuko'leej wiib'.</t>", "3": "<t>Ruum xa re' wo' hat ti ko'linik weh, je' akab' i tz'aq najt naah ko'lb'al iib',</t> <t>reh chi nee kinako'leej pan kiq'ab' i ki-ixowanik nuwach.</t>", "4": "<pb/><t>Re' hin naa nuk'achariik chi juneliik chupaam asantolaj paat,</t> <t>weht'al chi re' hat neetiko'linik weh, ri'si'-aaxiik' nee kinayeew.</t>", "5": "<t>WaJaaw, nuDios, re' hat xab'iraj chik i xnuq'or aweh,</t> <t>ruum xayeew wo' wee hin i kooch je' rukab' i xayeew keh i kiye'wik aloq'il.</t>", "6": "<pb/><t>Re' hin i reey i nupahqaaj aweh chi najt ta naq rooq i nuk'achariik nee nayeew,</t> <t>reh chi k'ih haab' nee kink'acharik.</t>", "7": "<t>Eh noq wilkiin chi reyil ruuk' ta naq aawotob'il neenub'an i taaq'anik.</t> <t>Eh nee ta naq inaketelaaj nuwach, nee ta naq i nayeew rukorkiil wach nuk'ux.</t>", "8": "<pb/><t>Chi je' re' juneliik neenuloq'ej ab'ihnaal,</t> <t>eh eqal eqal neenub'an i nuq'orom aweh chi naa nub'anam.</t>"}