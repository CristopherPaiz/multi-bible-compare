{"1": "<pb/><t>QaJaaw Dios, hat aj cha'jen qeh i hoj, hoj aj Israel,</t> <t>je' incha'jaljik tentzun i na a'n i riih rumaam i José.</t> <t>Eh ar wilkaat chi kixilak i k'achaach wilik kixiik',</t> <t>cha k'uhtaaj i rusaqumaal aaloq'il</t>", "2": "<t>Je' wo' hoq junch'uq chi tinamit Efraín,</t> <t>i tinamit Benjamín, i tinamit Manasés,</t> <t>chawilow, chako'leej taqe ruuk' awajaawriik.</t>", "3": "<pb/><t>QaJaaw Dios, qoh atoob'eej reh chi nee wo' chik</t> <t>qohkahnik chi je' rukab' i pampeet.</t> <t>Suq tii qilariik cha a'n, eh qoh ako'leej.</t>", "4": "<pb/><t>QaJaaw Dios, nim awajaawriik,</t> <t>¿xti kojaruuj i rumay aajosq'iil chi qanaah?</t> <t>¿Mi xti ma' naa chik ab'iram re' i qatiij i hoj, hoj aatinamiit?</t>", "5": "<t>Xa re' chikoq'ik inqawab'eej ruum i ruti'kiil qak'ux i nayeew,</t> <t>eh re' qahaa' re' suq suq laj oq'ik inqa'an.</t>", "6": "<t>Eh xoj akanaa' chi hoj kib'ajb'al i tinamit</t> <t>wilkeeb' chi qaka'jaah. Eh xa hoj kikaqse'lb'aal</t> <t>taqe i ki-ixowanik qawach.</t>", "7": "<pb/><t>QaDios, nim awajaawriik, qoh atoob'eej, reh chi nee wo'</t> <t>chik qohkahnik chi je' rukab' i pampeet.</t> <t>Suq tii qilariik cha a'n, eh nee qoh ako'leej.</t>", "8": "<pb/><t>Re' hat je' nehtesjik cho uuva xa a'n chaloq aatinamiit Egipto.</t> <t>Eh aha' xawesaj taqe reje i tokoom tinamit</t> <t>re' chik i keh xatik taqe ar.</t>", "9": "<t>Re' hat xames wach i ye'aab' re' re' chi kekeh,</t> <t>eh yohb'aal wach noq xi k'ihaaxb'ik.</t> <t>Xa je' chik rukab' noq i ruk'am raa' i uuva.</t>", "10": "<t>Eh noq xi k'ihaaxb'ik xa je' chik rukab' i rub'an i uuva,</t> <t>rutz'ap naah taqe i ch'ahn i rumuuj.</t> <t>Eh re' taqe q'ab' i rutz'ap naah taqe i nimaq chee'.</t>", "11": "<t>Eh re' taqe q'ab' xik'ihik reje,</t> <t>je' naa xi ponik chinaah i palaw,</t> <t>re' rutoxl je' naa xponik ko chi chii' i nim ha' Éufrates.</t>", "12": "<t>¿Chib'ih reet noq xa a'n reh aatinamiit</t> <t>je' rukab' i ruk'ul i uuva noq inehteesjik i koraal chi riij,</t> <t>eh inik'ik sik'aroq i wach kuum taqe i aj b'eeh?</t>", "13": "<t>Re' i ki-ixowanik wach aatinamiit je' kikab' i k'ichi'ahq,</t> <t>je' kikab' i josq'laj chikop re' taqe re' insachwik kiwach.</t>", "14": "<pb/><t>Hat Dios nim awajaawriik, qoh atoob'eej cho</t> <t>pan taxaaj ruuk' i chib'ih i k'ahchi' qak'ulum,</t> <t>i hoj, i je' hoj uuva noq wilkooj.</t>", "15": "<t>Re' hoj je' naa qohtikarik uuva</t> <t>xooj a a'n je' naa xak'isaj johtoq i rutoxl.</t>", "16": "<t>Re' hat, chasach kiwach ruuk'</t> <t>awajaawriik i kich'uqwik reh,</t> <t>i kik'atwik reh i je' taqe uuva re' re'.</t>", "17": "<t>Xa re' la' chatoob'eej i winaq asik'im cho wach,</t> <t>re' i naa ruko'liniik qeh chi juneliik.</t>", "18": "<t>Chi je' re' ma' nee ta chik inqakanaa' qiib' chawiij,</t> <t>chayeew qak'achariik,</t> <t>xa re' chik i hat nee tiqaq'o'reej pan qatiij.</t>", "19": "<pb/><t>QaJaaw Dios nim awajaawriik,</t> <t>qoh akanaa' wo' chik chi je' rukab' i pampeet.</t> <t>Suq tii qilariik cha a'n, eh nee qoh ako'leej.</t>"}