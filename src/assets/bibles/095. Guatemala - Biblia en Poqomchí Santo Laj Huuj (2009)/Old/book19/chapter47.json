{"1": "<pb/><t>Chawunchelaal taq i hat tinamit chapoq'poteej taq paam aaq'ab',</t> <t>cha k'er taq aachii' chuye'ariik ruloq'il i QaJaaw Dios.</t>", "2": "<t>Ruum re' QaJaaw Dios nim rajaawriik yohljik iraaj,</t> <t>xti manlik reey chikinaah i tinamit sut i wach ak'al.</t>", "3": "<t>Eh xuq'asaj taqe panqaq'ab' chu'nchel i tinamit ki-ixowanik qawach,</t> <t>eh xuyeew taqe chi ri'sil i qajaawriik.</t>", "4": "<t>Re' i QaJaaw Dios xsik'wik wach i ye'aab', naa ruye'em chi qakooch.</t> <t>Re' i ye'aab' q'e' xponik chuwach i Jacob, re' i xk'axarik ruum i Dios.</t>", "5": "<pb/><t>Ruuk' i ruhuupjiik paam i tuun, ruuk' i rutz'uuyjiik wach i Dios</t> <t>xi ponik chupaam i rusantolaj ye'aab' i QaJaaw Dios.</t>", "6": "<t>Chayeew taq ak'ux chutz'uuyjiik wach i QaJaaw Dios.</t> <t>Chutz'uuyej taq wach ruum re' reh i qareey.</t>", "7": "<t>Chatz'uyej taq wach ruuk' ana'ojb'al i qaDios</t> <t>ruum re' reh manlik reey chikinaah tinamitsut i wach ak'al.</t>", "8": "<pb/><t>Re' QaJaaw Dios reey chikinaah i tinamit.</t> <t>Wilik chaloq parusantolaj ye'aab' chi taaq'anik.</t>", "9": "<t>Re' taqe nimaq wach kajaawriik chupaam tinamit inki a'n jinaj kiwach kuuk'</t> <t>irutinamiiti QaJaaw Dios, re' ruDios chaloq i Abraham.</t>", "10": "<t>Re' i QaJaaw Dios inko'linik keh i tinamitsut i wach ak'al.</t> <t>Eh re' reh inye'arik runimaal wach chikiwach chu'nchel.</t>"}