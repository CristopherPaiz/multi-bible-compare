{"1": "<pb/><t>QaJaaw Dios, re' hin nuchop nuk'ux chasik'ariik,</t> <t>je' rukab' i rub'an i keej noq chiqiij chii'</t> <t>inooj chusik'ariik ruhaa' korehtaal i rureq.</t>", "2": "<t>Re' hin chiqiij nuchii' reh rusik'ariik i QaJaaw, re' k'achlik Dios.</t> <t>Re' hin xa nwaaj chik ojik chalooq'jiik.</t>", "3": "<t>Re' hin chi q'iij chi aq'ab' oq'ik i nub'an,</t> <t>ma' nukapaaj ta chik nuwa' nuhaa' ruum.</t> <t>Eh rajlaal q'iij inkiq'or weh chi je' wili:</t> <t>¿Aha' wilik aaDios inaq'or? inki taqe.</t>", "4": "<pb/><t>Eh noq inyot'ik i wánima ruum taqe re',</t> <t>xk'ulik cho panuk'ux noq xnuk'am cho kib'eeh i ruk'ihaal tinamit,</t> <t>noq ojik inqa a'n panrupaat i Dios.</t> <t>K'erik qachii' ruum rusuqkiil qak'ux, k'ahchi' qat'iosem ree Dios i rotob'il.</t> <t>Jinaj runimaal ninq'iij chi qeh.</t>", "5": "<pb/><t>Eh xnuq'or chi je' wili:</t> <t>¿Chib'ih reet noq q'e' intib'ik nuk'ux</t> <t>eh chi ma' nelik ta pan wánima taqe re'?</t> <t>Xanaah re' ch'iklik wo' naq nuk'ux ruuk' i nuDios,</t> <t>ko nee ruyeew q'ab' chi neenuloq'ej,</t> <t>eh chi nee kiruko'leej, kinki.</t>", "6": "<pb/><t>Re' hin k'ahchi' ruyojiik nuk'ux ruum i ti' k'axik.</t> <t>Ruum aj re' eliik tinukapaaj noq wilkiin</t> <t>inaasjik cho wii' i nim ha' Jordán,</t> <t>pankiyuq'ul i aj hermonitas, eh chinaah i yuuq' Mizar.</t>", "7": "<t>Eh noq imb'iraj i elal ha'</t> <t>xa nq'ajb'anik chik i rub'an xilak taq yuuq' eh xumuq'aa' nunaah.</t> <t>Je' aj re' noq i rumuq'aa' nunaah i ti' k'axik.</t>", "8": "<t>QaJaaw Dios rajlaal q'iij ta naq nee nayeew weh aak'axb'al.</t> <t>Eh re' hin pantaq chaq'ab' neenutz'uyej awach,</t> <t>neenub'an nutiij chawach, ruum re' hat ehchan ree nuk'achariik.</t>", "9": "<pb/><t>Re' hin i nuq'or reh chi je' wili i nuDios,</t> <t>re' i paat ab'aj ko'lemb'al-iib' chi weh:</t> <t>¿Chib'ih reet noq xinsahchik panak'ux?</t> <t>¿Chib'ih reet noq xa eliik ti' nuk'ux kuum i ki-ixowanik nuwach? kinki.</t>", "10": "<t>Eh re' taqe ki-ixowanik nuwach</t> <t>komponik wach nub'aqil ruti'kiil kiq'orik.</t> <t>Eh rajlaal q'iij inkiq'or chi je' wili:</t> <t>¿Aha' wilik aaDios chib'ih reet noq ma' tirutob'eej? inki taqe weh.</t>", "11": "<pb/><t>Eh xuq'or wo' chik chi je' wili:</t> <t>¿Chib'ih reet noq q'e' ntib'ik nuk'ux</t> <t>eh chi ma' i nelik pan wánima taqe re'?</t> <t>Re' hin ch'iklik wo' naq nuk'ux ruuk' i nuDios</t> <t>konee ruyeew q'ab' chi nee nuloq'ej,</t> <t>chi nee kiruko'leej, kinki.</t>"}