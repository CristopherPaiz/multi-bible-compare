{"1": "<pb/><t>QaJaaw Dios, kinako'leej pan q'ab' i yiib' wach runa'ojb'al.</t> <t>Kinako'leej pan kiq'ab' i yohb'aal wach kijosq'iil.</t>", "2": "<t>Re' taqe i xa re' wo' yiib' wach na'ojb'al wilik pankanima,</t> <t>xa re' wo' peleto inki a'n chu'nchel q'iij.</t>", "3": "<t>Re' ju' kaaq' ma' ahl ta chi q'orik, je' rukab' i raaq' i aaq'.</t> <t>Re' kiq'oral xanoq wo' inkansanik je' rukab' i rub'an i rukiih i aaq'.</t>", "4": "<pb/><t>QaJaaw Dios kinako'leej pan kiq'ab' i yiib' wach kina'ojb'al, je' wo'</t> <t>pan kiq'ab' i yohb'aal wach kijosq'iil. Re' ikiyejaam wach i nukanteesjiik.</t>", "5": "<t>Eh nimaq kiwach inki a'n kiib', inkikoj i xirob' panub'eeh,</t> <t>xa nkisik' chik chi riij nik' wach noq naa kianam weh.</t> <t>Eh inkiq'at panub'eeh reh chi naa nuq'ehb'iik.</t>", "6": "<pb/><t>Re' hin je' wili i nuq'orom cho reh i QaJaaw:</t> <t>Re' hat, i hat nuDios, chayeew ti weh i nupahqaaj aweh,</t> <t>chu'nchel nuk'ux.</t>", "7": "<t>QaJaaw Dios, nim awajaawriik hat aj ko'len weh,</t> <t>eh xinako'leej pan kiq'ab' i aj q'aq'ineel reh chi ma' xta xinkuchej, kinki reh.</t>", "8": "<pb/><t>QaJaaw Dios, maayeew q'ab' reh i yiib' wach runa'ojb'al chi neenelik korik</t> <t>ruuk' taqe iraaj rub'anam, ruuk' taqe i rukapaaj.</t> <t>Reh chi ma' nee ta runimb'isaj riib'.</t>", "9": "<t>Re' taqe i re' k'ul kiokik chaloq chub'anariik weh.</t> <t>Re' taqe i yiib' wach q'orik i nelik cho pan</t> <t>kichii' naa ruk'amwiik chee ti' k'axik chikinaah.</t>", "10": "<t>Re' taqe re' naq'wach q'aaq' qoplik</t> <t>ruq'aq'al naa ruye'ariik chikinaah.</t> <t>Eh naakikutariik chupaam i jul ma' jaruuj chik naakeliik cho ar.</t>", "11": "<t>Re' ma' holohik ta nq'orik xama' najt ta naa ruk'achariik ayu' wach ak'al.</t> <t>Re' i yohb'aal wach josq'iil re' ti' k'axik naa rusachwiik wach reh.</t>", "12": "<pb/><t>Re' hin weht'al chi re' QaJaaw Dios naa ruketeliniik wach i ti' ruk'ux.</t> <t>Eh re' reh naa rutoob'iniik reh i ma' xta wilik reh.</t>", "13": "<t>QaJaaw Dios re' taqe i korik wach kik'ux naa kiloq'inik reh aab'ihnaal.</t> <t>Re' taqe i holohik kina'ojb'al naa kik'achariik chawach.</t>"}