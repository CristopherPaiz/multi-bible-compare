{"1": "<pb/><t>Hat nuDios, chab'iraj tii weh i nutiij,</t> <t>ruum ma' k'isiin i nuyohb'eesjiik inki a'n i aj ixowaal, kinako'leej tii pan kiq'ab'.</t>", "2": "<t>Kinako'leej chuwach k'achi' kiyejaam wach panke'lik i yiib' wach kina'ojb'al.</t> <t>Kinako'leej chuwach inkikapaaj wach nunaah i ma' holohik ta kib'anik.</t>", "3": "<t>Xa q'as chik i ju' kaaq' chi q'orik, xa je' chik q'aslaj ch'ihch'.</t> <t>Eh xiik' naah ti'kiil kiq'orik xa je' chik rukab' inqajik wii' i ju' i flecha.</t>", "4": "<t>Eh panke'lik, chi ma' eht'alimaj inkikut chaloq chi flecha taqe i ma' xta kimahk,</t> <t>ma' kiyo'jik ta chub'aan.</t>", "5": "<t>Re' keh inki a'n i yiib' wach na'ojb'al.</t> <t>Eh inkikoj ruxirob'aal taqe i ma' xta kimahk,</t> <t>eh inkikapaaj chi ma' awach ta nilwik keh.</t>", "6": "<t>Eh inkikapaaj chi ma' awach ta naa runab'iniik reh i ma' holohik taj inki a'n</t> <t>Korik ma' awach ta naa neenab'inik reh</t> <t>xa re' la' re' i QaJaaw Dios reht'al inkikapaaj pan k√°nima.</t>", "7": "<pb/><t>Re' wo' QaJaaw Dios naa ruye'wiik keh panti' k'axik,</t> <t>naakik'utariik chi flecha.</t>", "8": "<t>Re' keh xa ruuk' i kiq'oral naa kiq'ehb'iik,</t> <t>eh nik' k'ihaal i naa rilwiik keh naakikaqse'ljiik kuum.</t>", "9": "<t>Eh re' i tinamit, q'e' naa kiyo'jiik,</t> <t>naa kiq'orom rib'iral i rukamaj i Dios.</t> <t>Eh naa kireqem chi riij taqe i nimaq wach na'ojb'al i rub'an.</t>", "10": "<pb/><t>Re' korik wach ruk'ux naa rusuuqb'iik ruk'ux ruuk' i Dios,</t> <t>ruuk' i reh naa ruye'em ruk'ux.</t> <t>Eh chu'nchel i holohik kib'anik naakiye'em ruloq'il i Dios.</t>"}