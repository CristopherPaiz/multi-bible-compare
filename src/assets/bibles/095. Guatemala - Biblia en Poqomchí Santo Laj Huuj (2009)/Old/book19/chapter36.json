{"1": "<pb/><t>Re' imb'anik reh i yiib' wach na'ojb'al, xa re' wo' re' wilik cho par√°nima,</t> <t>ma' rukapaaj taj chi yohljik iraaj i Dios.</t>", "2": "<t>Re' reh iraaj chi naa ruye'ariik runimaal wach,</t> <t>ma' rukoj ta rehtaal chi yiib' wach i rub'an i ma' rukapaaj ta rukanab'jiik i mahk.</t>", "3": "<t>Xa ma' holohik ta imb'anik, chukul q'orik,</t> <t>xukanaa' taqe rub'aan i holohik chi b'anarik, xukanaa' wo' rub'aan otob'il.</t>", "4": "<t>Atoob' ta nah ruch'aht wilik, ar i ruyejaa' wach rub'aan i yiib' wach na'ojb'al.</t> <t>Ar choplik chupaam i yiib' wach b'eeh,</t> <t>ma' jaruuj ta rukanaa' rub'aan i ma' holohik taj.</t>", "5": "<pb/><t>Raaj aak'axb'al i hat QaJaaw Dios imponik kopan taxaaj.</t> <t>Eh re' suq kiil k'uxliis i nayeew imponik ko aha' wilik cho wii' i suutz'.</t>", "6": "<t>Re' rukorkiil wach ana'ojb'al, ma' xata je' najtiil naah i nimaq taq yuuq'.</t> <t>Eh re' taqe ruq'or aak'uhb'aal ma' xata je' chamiil paam i palaw.</t> <t>Jaaw re' wo' hat ticha'jinik keh, i winaq je' wo' taqe chikop.</t>", "7": "<pb/><t>QaJaaw Dios, yohb'aal inche wach i ak'axb'al.</t> <t>Ruum xa awuuk' wo' hat inkisik' ko'lemb'al kiib'</t> <t>taqe awak'uun awixq'uun, ruuk' aaxiik' i namoheej taqe.</t>", "8": "<t>Re' hat ti ye'wik cho keh chi manlik pan aloq'laj</t> <t>aa ye'aab' chu'nchel i ajwaal wach chi keh.</t> <t>Eh k'achlik rooq ha' i nayeew keh chi uuk'jik.</t>", "9": "<t>Ruum xa re' wo' hat ti ye'wik reh i k'acharik,</t> <t>re' wo' hat tisaqumb'isanik paam i qakapeb'aal reh chi neenqareq i manlik saqum.</t>", "10": "<t>QaJaaw Dios, juneliik ta naq nee naketelaaj kiwach i kieht'alinik awach.</t> <t>Eh re' i rub'ehel cha a'n kuuk' i korik wach kik'ux.</t>", "11": "<t>Eh maayeew q'ab' chi nee kinkiyeq' pankooq i nimaq kiwach.</t> <t>Eh chi neenkian weh iraaj ma' raj b'anarik i yiib' wach kina'ojb'al.</t>", "12": "<t>Re' hin weht'al chi re' taqe yiib' wach kina'ojb'al naa rub'aan keh.</t> <t>Naa rusachariik kiwach, eh ma' naa ta chik kiwuktiik chi jumpech.</t>"}