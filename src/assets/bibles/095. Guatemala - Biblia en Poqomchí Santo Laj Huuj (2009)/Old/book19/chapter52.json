{"1": "<pb/><t>Re' Dios aj keteloom wachiis chi juneliik. Raaj i hat i wilik awajaawriik i na a'n awiib'</t> <t>Â¿Chib'ih reet noq i naa niimb'isaj awach ruuk' i rub'anariik ayiib' wach na'ojb'al?</t>", "2": "<t>Re' hat i yiib' wach ana'ojb'al,</t> <t>xa re' chukuj q'orik i nelik cho panachii', re' aawaaq' je' rukab' i q'aslaj ch'ihch'.</t>", "3": "<t>Re' i yiib' wach imponik chawach, chuwach i holohik.</t> <t>Eh re' i chukuj q'orik imponik chawach, chuwach i korik.</t>", "4": "<t>Re' hat xa re' jot'ooj inawaaj ruuk' aawaaq',</t> <t>q'e' imponik chawach taqe q'orik imb'anik sachooj.</t>", "5": "<pb/><t>Re' hat naa rusacham awach i Dios chi jumpech,</t> <t>naa kaat ruchopom chaloq naa kaat resam cho chupaam aaye'aab'.</t> <t>Eh naa rusacham wach aak'achariik.</t>", "6": "<t>Eh noq naakilom i korik wach kik'ux i naa ak'ulum, naa kiyo'jiik.</t> <t>Naa kaat kikaqse'laam je' wili naa kiq'orom chawiij:</t>", "7": "<t>Chawilow taq i xuk'ul i ma' rusik' taj i ko'lemb'al riib' ruuk' i Dios,</t> <t>re' i ruch'ikaa' i ruk'ux chinaah i ma' k'isa rub'ehomal.</t> <t>Eh xa re' i yiib' wach i rub'an, inko'q taqe.</t>", "8": "<pb/><t>Eh re' hin je' nukab' i chee' olivo rax wach i xaq,</t> <t>ruum parupaat i QaJaaw Dios naa nuwihiik.</t> <t>Eh juneliik naa nuye'em nuk'ux ruuk' i nuDios,</t> <t>ruum i ruketelaaj nuwach.</t>", "9": "<t>QaJaaw Dios, re' hin juneliik naa nut'iosem aweh i xa a'n,</t> <t>re' hin naawuy-eem awotob'il.</t> <t>Ruum re' hat q'e' hat atoob' kuuk' i asantolaj aj nimaneel.</t>"}