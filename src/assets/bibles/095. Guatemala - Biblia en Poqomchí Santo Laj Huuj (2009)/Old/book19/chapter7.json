{"1": "<pb/><t>WaJaaw nuDios, awuuk' i hat nuye'em nuk'ux.</t> <t>Kinako'leej chikiwach chu'nchel i ki-ixowanik nuwach.</t>", "2": "<t>Ma' inwaaj tee hin chi neenkixereb'eej i nuti'jolal</t> <t>je' rukab' i rub'an i kaq b'ahlam reh i rutiib'.</t> <t>Ruum aj re', inwaaj chi nee kinako'leej i hat.</t>", "3": "<pb/><t>WaJaaw nuDios, wila' ma' holohik i k'ahchi' kiin,</t> <t>wila' ma' holohik i nuna'ojb'al,</t>", "4": "<t>eh xnub'an oon i ti' k'axik keh i wamigo.</t> <t>Eh re' taqe i ki-ixowanik nuwach</t> <t>ma' nik' ta xnub'an ti' k'axik keh chi ma' xta rub'ehel.</t>", "5": "<t>Eh wila' yiib' wach i nuna'ojb'al,</t> <t>neerub'an chi nee kinkichop taqe i ki-ixowanik</t> <t>nuwach nee kinkiqerej wach ak'al.</t> <t>Eh neerub'an chi neenkiyeq' panak'al i runimaal nuwach.</t>", "6": "<pb/><t>WaJaaw nuDios, cha k'uhtaaj aajosq'iil keh</t> <t>i yohb'aal wach i kijosq'iil chi nunaah.</t> <t>Ruum re' hat i q'atal q'orik,</t> <t>eh inwaaj chi neena a'n otob'il weh.</t>", "7": "<t>Chamol kiwach chu'nchel i tinamit.</t> <t>Chak'uhtaaj i runimaal awajaawriik chikinaah.</t>", "8": "<t>WaJaaw nuDios, re' hat ti q'atwik q'orik chikinaah i tinamit.</t> <t>Re' hat aweht'al chi re' hin korik wach nuk'ux,</t> <t>k'oloq panak'ux chi ma' xta numahk.</t>", "9": "<t>Jaaw, re' hat korik wach ak'ux,</t> <t>eh aweht'al chib'ih i wilik cho paránima,</t> <t>parukapeb'aal i ju'jun. Eh chasach wach inki a'n i yiib' wach kina'ojb'al.</t> <t>Eh re' i ma' xta ru mahk chawach, chatoob'eej.</t>", "10": "<pb/><t>Re' inko'linik wee hin re' Dios nim rajaawriik,</t> <t>eh re' wo' inko'linik keh i korik wach i kánima.</t>", "11": "<t>Re' Dios parub'ehel inq'atwik q'orik.</t> <t>Eh juneliik i ruq'at q'orik chikinaah i yiib' wach kina'ojb'al.</t>", "12": "<t>Wila' ma' xkiyot' i kik'ux chi riij i kimahk.</t> <t>Re' Dios naa rujuk'um ruch'ihch', ruyejaam chik i ru flecha.</t>", "13": "<t>Re' Dios ruyejaam chik choo wach i rukanteesb'aal.</t> <t>Eh ruuk' flecha qoplik ruq'aq'al k'ahchi' choo kitz'ehtjiik.</t>", "14": "<pb/><t>Re' i yiib' wach imb'anik, ti' wilik,</t> <t>ruum xa re' yiib' wach na'ojb'al hamlik cho paránima.</t> <t>Eh xa re' i chukuj q'orik i nelik choo panchii'.</t>", "15": "<t>Re' reh naa ruk'otom jino'q i chaamlaj jul,</t> <t>eh chupaam i re' naa ruq'ehb'iik.</t>", "16": "<t>Re' yiib' wach na'ojb'al i rub'an,</t> <t>ruch'ihil taqe ti' k'axik i rub'an keh i tokoom,</t> <t>wach naah i reh naa rusutiniik.</t>", "17": "<pb/><t>Re' hin nuyeew ruloq'il i QaJaaw Dios</t> <t>ruum parub'ehel inq'atwik q'orik.</t> <t>Naa nutz'uyem wach i QaJaaw Dios wilik cho pan taxaaj.</t>"}