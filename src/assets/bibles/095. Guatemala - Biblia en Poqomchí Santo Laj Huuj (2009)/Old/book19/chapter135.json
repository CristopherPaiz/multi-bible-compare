{"1": "<pb/><t>Qaloq'ej taq i rub'ihnaal i QaJaaw Dios.</t> <t>Chaloq'ej taq i hat i tib'anik taq reh i rukamaj.</t>", "2": "<t>Chayeew taq ruloq'il i QaJaaw Dios i hat i wilkaat taq chupaam i rupaat.</t> <t>Je' wo' taq i hat i wilkaat taq chi chii' i rupaat i QaJaaw Dios.</t>", "3": "<t>Chaloq'ej taq i QaJaaw Dios ruum re' reh q'e' atoob'.</t> <t>Eh cha a'n taq atz'uuy ye'b'al ruloq'il, ruum re' reh q'e' chaq'laam.</t>", "4": "<t>Re' QaJaaw Dios xusik' cho wach i Jacob,</t> <t>eh xusik' cho wach i Israel reh chi xukanaa' chi rutinamiit.</t>", "5": "<pb/><t>Re' hin weht'al chi korik chi xa re' wo' QaJaaw Dios</t> <t>k'achlik wilik rajaawriik chikiwach taqe i tiyoox.</t>", "6": "<t>Re' QaJaaw Dios chib'ih i rub'an pan taxaaj,</t> <t>i rub'an wo' wach ak'al, i rub'an wo' chinaah palaw,</t> <t>i rub'an wo' pantaq i julkahq.</t>", "7": "<t>Eh i rutaq'aaj chaloq i suutz' chinaah chu'nchel i wach ak'al,</t> <t>i ruyeew chaloq i kahoq noq i rub'an i jab',</t> <t>eh i rutaq'aaj chaloq i teew wach ak'al.</t>", "8": "<pb/><t>Re' QaJaaw Dios xkansanik keh chu'nchel i peet kak'uun taqe i aj Egipto,</t> <t>je' wo' chu'nchel i peet rak'uun i kichikoop.</t>", "9": "<t>Eh ma' k'isiin taqe i ma' ilooj taj xub'an ar Egipto</t> <t>reh chi xchalik ruyo'jiik i reey, je' wo' taqe i kikamanik ruuk'.</t>", "10": "<t>Ma' k'isiin taqe i nimaq tinamit xusach kiwach.</t> <t>Eh xusach wo' kiwach taqe i reey q'e' kow kiib'.</t>", "11": "<t>Xukansaj i Sehón, kireey i aj amorreo,</t> <t>je' wo' hoq i Og, kireey i aj Basán,</t> <t>je' wo' chu'nchel i kireey i aj Canaán.</t>", "12": "<t>Re' i kiye'aab' naq taqe i reey re' re',</t> <t>xuyeew i QaJaaw Dios chi kikooch i rutinamiit Israel.</t>", "13": "<pb/><t>QaJaaw Dios re' hat k'achalkaat chi juneliik.</t> <t>Ruum aj re', juneliik naa ak'uliik pankik'ux i tinamit, xajarch'iht pa' naakik'iik.</t>", "14": "<t>Re' QaJaaw Dios parub'ehel naa ruq'atam i q'orik chikinaah i rutinamiit,</t> <t>eh naa ruketelaam kiwach i raj kamanoom.</t>", "15": "<pb/><t>Re' taqe i tinamit, xa oro,</t> <t>xa plata ruyej-aal i ki dios, xa kiyej-aniik winaq taqe.</t>", "16": "<t>Wilik kichii', xama' kiq'orik ta wo' hoq,</t> <t>wilik wo' naq naq' kiwach, xama' ki-ilwik ta wo' hoq.</t>", "17": "<t>Wilik kixikin, xama' ki-ib'irinik ta wo' hoq.</t> <t>Eh xama' k'achalkeeb' ta wo' hoq.</t>", "18": "<t>Eh eliik wach kimemil ruuk' taqe i tiyoox re' re' awach inyej-anik keh,</t> <t>je' wo' taqe inimanik keh.</t>", "19": "<pb/><t>Hat taq aj Israel chayeew taq ruloq'il i QaJaaw Dios,</t> <t>hat riih rumaam i Aarón chayeew taq ruloq'il i QaJaaw.</t>", "20": "<t>Hat riih rumaam i Leví chayeew taq ruloq'il i QaJaaw Dios.</t> <t>Eh re' taq i hat i tiyohlinik reh i QaJaaw Dios chayeew taq ruloq'il.</t>", "21": "<t>Eh loq'imaj ta naq i QaJaaw Dios ar Sión,</t> <t>ruum re' reh ar wilik Jerusaleem. <pb/>Loq'imaj ta naq i QaJaaw Dios.</t>"}