{"1": "<pb/><t>QaJaaw Dios, xa awuuk' wo' hat i nuyeew nuk'ux,</t> <t>ruum i nayeew weh i nupahqaaj aweh.</t> <t>Re' hat nee kinako'leej ruum korik wach ak'ux.</t>", "2": "<t>Je' re' noq, kinab'iraj tii,</t> <t>kinako'leej chi jumehq'iil</t> <t>hat paat ab'aj ko'lemb'al iib' chi weh,</t> <t>ruum xa re' wo' hat manlik ko'len weh.</t>", "3": "<pb/><t>Eh hat paat ab'aj ko'lemb'al iib' chi weh i hin, ruum xa re' wo' hat ti ko'linik weh.</t> <t>Ruum aj re' chak'am tii nub'eeh ruuk' aak'axb'al.</t>", "4": "<t>Re' taqe ki-ixowanik nuwach</t> <t>kikojom nuxirob'aal,</t> <t>kinawesaj ti chupaam,</t> <t>ruum xa re' wo' hat nee ti ko'linik weh.</t>", "5": "<t>QaJaaw Dios, re' hin panaq'ab' i nuq'asaj</t> <t>i w치njel nut'iosil. Eh inwaaj chi nee kinawesaj</t> <t>pan k'axik, ruum xa re' wo' hat, i hat i korik laj Dios.</t>", "6": "<pb/><t>Re' hin awuuk' i hat i nuyeew i nuk'ux.</t> <t>Ruum aj re', ma' inwaaj ta kiwach i kiloq'inik</t> <t>taqe i reh xa tiyoox, xama' xta kajaawriik.</t>", "7": "<t>QaJaaw Dios, ruuk' aak'axb'al i nayeew</t> <t>rusuqkiil nuk'ux chi manlik.</t> <t>Eh re' hat inawil i ruti'kiil nuk'ux.</t> <t>Eh inawil chi xanyot'ik chik i w치nima.</t>", "8": "<t>Weht'al i hin noq ma' xayeew ta q'ab'</t> <t>chi xinkikansaj taqe i ki-ixowanik nuwach,</t> <t>xayeew la' cho rukowiil nuk'ux.</t>", "9": "<pb/><t>QaJaaw Dios, chaketelaaj tiinuwach</t> <t>ruum re' hin panyohb'aal wilkiin,</t> <t>re' naq'nuwach xak'ahchi' chi oq'ik ruum i ti' k'axik.</t> <t>Re' w치nima, eh re' nuti'jolal xama' xta chik kaansil inwik'raaj.</t>", "10": "<t>Re' taqe ti' k'axik k'ahchi' nuk'ulum</t> <t>k'ahchi' rutoqom rooq i nuk'achariik.</t> <t>Ruum taqe rutz'irkiil nuwach k'ahchi' ruk'uhliik i waansil.</t> <t>Xa je' chik q'ojooj taqe nub'aqil noq inwik'raaj.</t>", "11": "<pb/><t>Eh re' taqe i ki-ixowanik nuwach, xa hin kib'ajb'al,</t> <t>re' taqe nuka'jaah nuk'ula't xa hin kise'lb'aal.</t> <t>Eh xa hin chik yohb'isaneel chi keh i kieht'alinik nuwach,</t> <t>eh xa kajiim chik kielik chi nuwach pamb'eeh.</t>", "12": "<t>Re' taqe re' ma' kink'ulik ta chik</t> <t>pankik'ux chi jumpech, xa je' chik</t> <t>hin kamnaq chikiwach.</t> <t>Eh xa je' chik hin ruxeer ak'al xaro chikiwach.</t>", "13": "<t>Re' hin imb'iraj taqe tinamit chi k'ahchi'</t> <t>kijask'uum chikiwach chib'ih i naa kianam weh,</t> <t>noq kinooj xa aha', panyohb'aal wilkiin.</t> <t>Eh inkiyejaa' wach i nukanteesjiik.</t>", "14": "<pb/><t>Xa re' la', re' hin Jaaw, awuuk' i hat i nuyeew i nuk'ux,</t> <t>ruum weht'al chi re' hat, hat nuDios.</t>", "15": "<t>Re' nuk'achariik panaq'ab' wilik,</t> <t>kinako'leej pan kiq'ab' i ki-ixowanik nuwach,</t> <t>re' i kib'anik ti' k'axik weh.</t>", "16": "<t>QaJaaw Dios, re' hin, hin awaj kamanoom</t> <t>chayeew tii weh ak'axb'al.</t> <t>Chaketelaaj nuwach, kinako'leej.</t>", "17": "<t>QaJaaw Dios, i nupahqaaj nutoob'jiik aweh</t> <t>maa k'uhtaaj nuk'ixb'ilaal.</t> <t>Re' la' taqe i yiib' wach kina'ojb'al cha k'uhtaaj kik'ixb'ilaal,</t> <t>chakansaj taqe reh chi ma' nee ta chik kiq'orik.</t>", "18": "<t>Chatz'ap i kichii' i aj chukul q'orik,</t> <t>ruum re' keh inkib'aj, inkixowaaj wach,</t> <t>ma' imponik ta panaq'kiwach i korik wach ruk'ux.</t>", "19": "<pb/><t>QaJaaw Dios, re' hat yohb'aal wach aawotob'il</t> <t>i nayeew chikinaah i kiyohlinik aweh.</t> <t>Eh inak'uhtaaj chikiwach i tinamit</t> <t>chi korik chi nak'ax taqe inkiyeew kik'ux awuuk'.</t>", "20": "<t>Eh ruum chi wilkaat kuuk' chi kitoob'jiik</t> <t>xako'leej taqe chuwach i kiyejaam</t> <t>wach i yiib' wach kina'ojb'al.</t> <t>Re' wo' hat naa ako'liniik keh</t> <t>chikiwach imb'ajwik keh.</t>", "21": "<pb/><t>Neeta naq inye'arik ruloq'il i QaJaaw Dios.</t> <t>Ruum ruuk' i ruk'axb'al xuyeew rukowiil nuk'ux</t> <t>noq xub'an taqe i sahchb'al k'uxliis</t> <t>wuuk' noq wilkiin panti' k'axik.</t>", "22": "<t>QaJaaw Dios noq wilkiin panti' k'axik,</t> <t>xnukapaaj chi numemil chi ma' naa ta chik kiin atoob'eem.</t> <t>Eh noq xnupahqaaj aweh chi naa kiin atob'eem</t> <t>xinab'iraj wo' chaloq.</t>", "23": "<pb/><t>Re' taq i hat santo laj aj nimaneel cha k'ax taq i QaJaaw</t> <t>ruum re' reh incha'jinik keh i korik wach kik'ux.</t> <t>Eh re' taqe i nimaq kiwach i ruyeew taqe</t> <t>chutojariik i kimahk nik' wach i ruk'ul chi keh.</t>", "24": "<t>Eh koowjoq taq ak'ux i hat, maa rub'an taq kiib' ak'ux,</t> <t>ruum ruuk' i QaJaaw Dios taq aye'em aw치nima.</t>"}