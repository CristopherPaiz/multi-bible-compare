{"1": "<pb/><t>Re' hin ma' k'insiin ta nsuuqb'ik nuk'ux</t> <t>noq kinkik'am reje parupaat i QaJaaw Dios.</t>", "2": "<t>Eh yu'naak i hoj wilkooj chik chi chii'</t> <t>i ookb'al reh i tinamit Jerusaleem.</t>", "3": "<t>Re' Jerusaleem xkorb'eesjik reh chi ar</t> <t>naakimolom kiib' pan jinaj wach k'uxliis i tinamit chulooq'jiik i QaJaaw Dios.</t>", "4": "<t>Eh ar naa kojiik jar ch'uq taqe i aj Israel</t> <t>chut'iosjiik i rotob'il i Dios,</t> <t>je' rukab' i xq'orarik keh pampeet.</t>", "5": "<t>Ar wo' pan tinamit Jerusaleem</t> <t>wilik i kiye'aab' inki a'n wii' i q'ataj q'orik taqe i ruk'u'liil i reey David.</t>", "6": "<pb/><t>Chapahqaaj taq chi wih-oq pansuqkiil k'uxliis i Jerusaleem.</t> <t>Eh nee ta naq kielik korik i kik'axwik taq aweh.</t>", "7": "<t>Neeta naq inwihik i suq kiil k'uxliis chupaam taq aatinamiit.</t> <t>Eh ma' ta naq chih neen kik'ul pan kiye'aab' taqe awaj taaq'oom.</t>", "8": "<t>Ruum chi nuk'ax i nutinamiit, taqe i wamigo, naa nupahqaam reh i QaJaaw Dios</t> <t>chi wih-oq i suq kiil k'uxliis Jerusaleem.</t>", "9": "<t>Eh ruum chi q'e' nuk'ax i rupaat QaJaaw Dios</t> <t>naa nupahqaam ree reh chi naa rutoob'eem i nutinamiit.</t>"}