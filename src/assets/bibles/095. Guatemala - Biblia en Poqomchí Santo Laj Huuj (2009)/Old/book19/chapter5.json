{"1": "<pb/><t>WaJaaw nuDios, cha kuy chab'iraj tii weh i nutiij.</t> <t>Chayeew tii weh i nupahqaaj ruuk' oq'ik.</t>", "2": "<t>Neeta tii nab'iraj i nupahqaaj aweh ruuk' nuchii',</t> <t>ruum re' hat, hat nuReey, eh hat nuDios,</t> <t>xa re' wo' hat tinuq'o'reej panutiij.</t>", "3": "<t>WaJaaw nuDios, re' hin kowahq'eq i nupahqaaj aweh panutiij chib'ih inwaaj,</t> <t>eh kinab'iraj wo' hoq. Eh re' hin kinokik chi ruyub'jiik.</t>", "4": "<pb/><t>NuDios, re' hat ma' nawaaj ta wach i yiib' wach na'ojb'al. Je' re' noq,</t> <t>re' taqe i yiib' wach kib'anik ma' jaruuj naa aye'em kiye'aab' awuuk',</t>", "5": "<t>eh ni xata mponik chawach i nimaq kiwach inki a'n kiib'.</t> <t>Ma' nawaaj ta kiwach i ma' holohik ta kib'anik.</t>", "6": "<t>Re' hat inasach kiwach i chukul q'orik.</t> <t>Eh ma' nawaaj ta kiwach i ma' korik ta kiq'orik,</t> <t>je' wo' taqe i kansan kas kichaaq'.</t>", "7": "<pb/><t>Eh re' hin, xa ruum chi ma' k'isiin ta xaketelaaj</t> <t>nuwach naawokiik chupaam aSantolaj Paat.</t> <t>Eh ar naa kaat nuloq'em ruuk' i ruyohljiik awach.</t>", "8": "<t>WaJaaw nuDios, chak'am nub'eeh ruuk' i korik,</t> <t>reh chi ma' xta neekinkuchej i ki-ixowanik nuwach,</t> <t>eh kinak'am chupaam i korik laj b'eeh.</t>", "9": "<pb/><t>Re' keh ma' korik ta kiq'orik, nujinaq chi yiib' wach na'ojb'al paam i k√°nima.</t> <t>Eh re' q'orik i nelik cho pan kalaq</t> <t>je' chuhkiil i kamnaq ma' tz'aplik ta naah i rujuleel,</t> <t>eh aj chukul q'orik taqe.</t>", "10": "<t>QaJaaw Dios, chayeew taqe chutojariik i kimahk.</t> <t>Eh maayeew q'ab' keh chi nee kielik korik.</t> <t>Eh chaq'eb' taqe chi riij ak'ux ruum i kimahk,</t> <t>ruum chi xatkiq'eb' wo' chi riij kik'ux i keh.</t>", "11": "<pb/><t>Eh re' taqe inkisik' ko'lemb'al kiib' awuuk' chayeew rusuqkiil kik'ux.</t> <t>Juneliik kitz'uyinik,</t> <t>ruum re' hat titoob'inik keh.</t> <t>Re' kik'axwik aweh insuuqb'ik kik'ux awuum i hat.</t>", "12": "<t>WaJaaw nuDios, chatoob'eej tii i korik wach ruk'ux.</t> <t>Eh je'-oq jino'q nimlaj pulato ch'ihch' chako'leej wii' ruuk' ak'axb'al.</t>"}