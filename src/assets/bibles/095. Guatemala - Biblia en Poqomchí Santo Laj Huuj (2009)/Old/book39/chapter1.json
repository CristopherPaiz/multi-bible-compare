{"1": "<pb/>Re' i k'uhb'aal wili xuq'or i QaJaaw Dios keh i aj Israel, ruuk' chii' i jalal ruq'oral Malaquías rub'ihnaal.", "2": "<pb/><t>Re' i QaJaaw Dios je' wili i xuq'or:</t> <t>Re' taq i hat aj Israel q'e' taq ti nuk'ax, xa re' la' je' taq wili inaq'or:</t> <t>¿Nik' wach noq neenqanab'eej chi qohruk'ax? tiki taq.</t> <t>¿Mi ma' aweht'al taq re' chi re' i Esaú ruchaaq'</t> <t>i Jacob, eh re' i Jacob reh q'e' xnuk'ax?</t>", "3": "<t>Eh re' i Esaú reh ma' xponik ta chi nuwach i xub'an,</t> <t>re' taqe yuuq' rax chee' wach xnusutej chi chiq yuuq'.</t> <t>Re' taqe i ruye'aab' xnukanaa' chi xa kiye'aab' chik josq'laj chikop, inki.</t>", "4": "<t>Eh wila' re' taqe i aj Edom i riih rumaam i Esaú xkiq'or chi je' wili:</t> <t>Re' qatinamiit xsacharik wach, naa wo' chik qayejaam, inko'q taqe.</t> <t>Re' i QaJaaw Dios je' wili i naa ruq'orom keh:</t> <t>Noq naa taq ayejaam aatinamiit, naa wo' chik nusacham wach.</t> <t>Re' taq aatinamiit b'anal reh i yiib' wach na'ojb'al</t> <t>naa ruye'em i rujosq'iil i Dios chinaah naarub'ihnaam, inki.</t>", "5": "<t>Re' taqe re' naa taq awilom ruuk' naq'awach, je' taq wili i naa aq'orom:</t> <t>Re' i QaJaaw Dios nim rajaawriik chikinaah chu'nchel,</t> <t>ma' xata chi qanaah i hoj, hoj aj Israel, tiko'q taq.</t>", "6": "<t>Re' i QaJaaw Dios nim rajaawriik je' wili i xuq'or keh i k'amal kib'eeh aj tiij:</t> <t>Re' taq i hat inaq'or taq keh i ak'uunb'ees i ixq'uunb'ees chi kik'ax i kituut kajaaw,</t> <t>eh kinimaj i kipatroon taqe i moso.</t> <t>Re' taq i hat naq'or taq chi hin aaWaJaaw, chi hin ehchan taq aweh.</t> <t>¿Chib'ih reet noq ma' kinak'ax ma' kinayohleej ta taq?</t> <t>eh ma' nawaaj ta taq nuwach.</t> <t>¿Chib'ih reet noq inaq'or chi ma' inqaaj taa wach? tiki taq weh.</t>", "7": "<t>Re' taq i hat i nak'am taq cho chinaah i nu artaal chi mayiij i ch'uwa' wach kaxlanwi'k.</t> <t>Eh xa konapech'uj wo' taq chi je' wili: ¿Chib'ih inqatiib'saj wii' ruk'ux? tiki taq,</t> <t>i natiib'isaj taq nuk'ux</t> <t>ruum i nak'am taq chaloq chinaah numexa i ma' holohik ta laj mayiij.</t>", "8": "<t>¿Mi holohik re' chinee taq i nak'am cho chi mayiij chi nuwach</t> <t>i chikop sahchinaq inaq'wach, i chikop chelej riib' kib'ehik, oon wilik kiyab'ilaal?</t> <t>Chasiij taq cho keh taqe i q'atal q'orik</t> <t>mi nee pa' inkik'ul taq cha weh chi suq kik'ux,</t> <t>inki QaJaaw Dios nim rajaawriik.</t>", "9": "<t>Re' taq i hat k'amal b'eeh aj tiij</t> <t>cha pahqaaj taq reh i QaJaaw Dios chi konee ta naq i ruketelaaj qawach.</t> <t>Eh wila' ma' xamay taq ruye'ariik taqe i ma' holohik ta laj mayiij re' re'</t> <t>maa kapaaj taq i hat chinee ruketelaaj taq chawach i Dios nim rajaawriik,</t> <t>ruum re' reh je' wili i ruq'or:</t>", "10": "<t>Awach ta naq taq aweh i neentz'apwik i ru puertahiil i nupaat,</t> <t>reh naq chi ma' awach ta neenluk'wik i q'aaq' chuwach i nu artaal.</t> <t>Re' hin ma' suq ta chik nuk'ux taq awuuk',</t> <t>eh ma' naa ta chik nuk'ulum taq ayiib' wach mayiij i nak'am taq chaloq.</t>", "11": "<t>Re' hin chi junsuut i wach ak'al inye'arik runimaal wach i nub'ihnaal,</t> <t>xa aha' yuuq' inkik'at insensia chi kimayiij ye'b'al nuloq'il.</t> <t>Eh inkik'am chaloq i holohaq mayiij</t> <t>re' ruuk' taqe imponik chi nuwach i hin.</t>", "12": "<t>Re' taq i hat i natiib'isaj taq nuk'ux inakapaaj taq i hat chi re' i nu artaal,</t> <t>re' i mexa inkamanik chupaam i nupaat xama' xta kamaj.</t> <t>Eh inaq'or taq keh i tinamit chi neerub'an</t> <t>chi neenkik'am cho ar i ch'uwa' wach wi'k ha'.</t>", "13": "<t>Re' taq i hat je' taq wili inaq'or:</t> <t>Xoj q'uhtik chik chi rib'irjiik i ruq'or, tiki taq.</t> <t>Ma' nawaaj ta taq nuwach, ruum inakapaaj taq chi nsuuqb'ik nuk'ux,</t> <t>noq inkik'am cho chi kimayiij wach artaal i chikop xa elq'amaj chaloq,</t> <t>i wakax chelej riib' imb'ehik, oon wilik ruyab'ilaal.</t> <t>¿Mi nee nuk'ul taq aweh re' i mayiij re' re'?</t>", "14": "<t>Xuq'eb' riib' awach i xa b'amb'al i rub'an weh,</t> <t>ruum i ruq'or chi holohik laj chikop i ruyeew chi rumayiij.</t> <t>Eh re' i ruk'at chi rumayiij chi nuwach i wilik ruyab'ilaal,</t> <t>eh reht'al wo' naq chi re' hin reey nim nuwach,</t> <t>ma' k'isiin ta inkiyohleej nuwach chu'nchel i tinamit wilkeeb' wach ak'al,</t> <t>inki i QaJaaw Dios nim rajaawriik.</t>"}