{"1": "<pb/><t>Re' i QaJaaw Dios je' wili i xuq'or:</t> <t>Re' hin xti korik i nuq'or chi ilook' ink'uloq i ruq'ijil i ti' k'axik</t> <t>chi je' jino'q runimaal q'aaq' chikinaah taqe i yiib' wach kina'ojb'al,</t> <t>je' wo' chikinaah chu'nchel i nimaq kiwach inki a'n kiib',</t> <t>xa je' chik kik'ahtik chiq k'im noq</t> <t>naakik'ahtiik chi sachb'al kiwach chi jumpech.</t>", "2": "<t>Re' taq i hat i tiyohlinik weh naa taq ruk'uliik</t> <t>i loq i korik laj na'ojb'al taq cha naah,</t> <t>je' rukab' noq insihq'inik chaloq i q'iij,</t> <t>ruuk' taqe i ruchaab' i ruk'am chaloq i ko'lemb'al taq awiib'.</t> <t>Ruuk' i re' naa taq apisk'aniik panawoq,</t> <t>je' rukab' noq kipisk'anik pankooq</t> <t>i kok' wakax noq kielik cho pankiwab'aal.</t>", "3": "<t>Eh na' ponoq i q'iij re' re' k'ahchi' nuyejaam wach,</t> <t>re' taq i hat naa taq awesam i kajaawriik i yiib' wach kina'ojb'al,</t> <t>je' nanaa taq ayeq'em taqe panawooq,</t> <t>je' rukab' imb'aan reh i ch'uwa'.</t>", "4": "<pb/><t>Eh k'oloq taq panak'ux i nuk'uhb'aal nuq'orom cho reh i waj kamanoom Moisés,</t> <t>chinaah i yuuq' Horeb.</t> <t>Re' taqe i nuk'uhb'aal re' re' xnuq'or chaloq,</t> <t>re' naq chi chu'nchel i aj Israel naakinimaniik reh.</t>", "5": "<pb/><t>Eh noq komajaa' i nub'an i q'ataj q'orik re' re',</t> <t>kopeet naa nutaq'aam taq reje chaxilak</t> <t>jinaj i jilow i Elías, wihinaq cho chi jalal nuq'oral.</t> <t>Re' q'iij re' re' xiik' naah loq'il, eh ma' k'isiin i yo'jik naarub'aan.</t>", "6": "<t>Re' i waj taqareel re' re', naaruq'oriik chi re' taqe i tuutb'ees, i ajaab'ees,</t> <t>naa kik'amam kiib' panotob'il kuuk' i kak'uun kixq'uun.</t> <t>Eh wila' ma' xkian, re' hin, naarukuxiik nusacham kiwach,</t> <t>inki i QaJaaw Dios nim rajaawriik.</t>"}