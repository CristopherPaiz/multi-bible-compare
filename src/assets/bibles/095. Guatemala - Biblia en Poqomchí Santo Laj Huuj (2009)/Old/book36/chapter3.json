{"1": "<pb/><t>Q'e' ti' i naakik'ulum i aj Jerusaleem ma' kinimanik taj,</t> <t>yiib' wach kina'ojb'al, ye'el panti' k'axik i kas kichaaq'.</t>", "2": "<pb/><t>Ma' nkib'iram taj i kiq'ilariik,</t> <t>ma' xkiyeew ta kik'ux ruuk' i QaJaaw,</t> <t>ni xata xkipahqaaj i rotob'il.</t>", "3": "<t>Re' taqe i k'amal kib'eeh, xa je' chik taqe josq'laj kaq b'ahlam.</t> <t>Eh re' taqe i q'atal q'orik</t> <t>xa je' chik taqe i josq'laj xojb' i kichop i kitiib' chaq'ab',</t> <t>ma' xta chik jino'q i rub'aqil inkikanaa' reh chi junwaar.</t>", "4": "<t>Re' taqe i jalal ruq'oral i chi kixilak,</t> <t>ma' tiklik ta kib'anik, xa aj jot'ool taqe.</t> <t>Re' taqe i k'amal b'eeh aj tiij inkich'uwarisaj paam i rupaat i Dios,</t> <t>eh inkiyoj wach i ruk'uhb'aal.</t>", "5": "<t>Re' i Dios xa re' holohik i rub'an kuuk' i tinamit re' re'.</t> <t>Eh ma' rukanaam ta rub'aan i rub'ehel,</t> <t>eqal eqal la' pantaq wahq'eq i ruk'uhtaaj i rotob'il.</t> <t>Eh re' taqe i yiib' wach kina'ojb'al</t> <t>keh xa k'ixb'ilaal kib'anik.</t>", "6": "<pb/><t>Re' i QaJaaw Dios je' wili i xuq'or:</t> <t>Re' hin ma' k'isiin i nimaq tinamit xnusach kiwach,</t> <t>eh xnusach kiwach inajt kinaah tz'aq wilik chi kijunsuut.</t> <t>Eh xan tz'irik chik paam i kib'eeh, ma' jino'q chik i k'achareel ki-ik'ik ar,</t> <t>eh ma' jino'q chik chi patineel i xkahnik chupaam.</t>", "7": "<t>Eh je' wili i xnukapaaj:</t> <t>Noq neenkilow i re' i aj Jerusaleem nee kinkiyohleej,</t> <t>neenkaaj chi nee taqe i nuk'uhb'alej.</t> <t>Chi je' re' ma' nee ta nsahchik wach i kiye'aab'</t> <t>ruuk' ti' k'axik naa nuye'em chikinaah, kinki.</t> <t>Eh re' i keh xa reh reh chik i yiib' wach na'ojb'al inki a'n</t>", "8": "<t>Ruum aj re' chawuy-eej pee taq i hat naa ruponiik i q'iij</t> <t>noq naa nutehem wach taq amahk</t> <t>reh i ruq'atariik i q'orik taq cha naah.</t> <t>Re' hin Dios kinq'orik reh chi je' wili:</t> <t>Naa numolom kiwach i nimaq taq tinamit,</t> <t>je' wo' taqe i reey, reh chi naawik'sam i nujosq'iil chikinaah,</t> <t>xa je' chik inqop q'aaq', noq naa nuye'em chikinaah.</t>", "9": "<pb/><t>Noq naa nub'anam i re' pan jinaj ponoq q'iij,</t> <t>naa nuye'em q'ab' keh i tinamit chi holohik chik naa kiq'oriik,</t> <t>reh chi re' chik hin nee kinkiloq'ej,</t> <t>reh chi neenkahnik chi xa jinaj chik wach kik'ux chi nunimjiik.</t>", "10": "<t>Re' i nutinamiit tukimaj</t> <t>kiwach wilkeeb' i ar i Etiopía,</t> <t>chi juntar taqe i nim ha' naa wo' chik kichaliik chi nulooq'jiik,</t> <t>eh naa kik'amam chaloq i kimayiij chi nuwach.</t>", "11": "<t>Hat taq nutinamiit, chupaam ponoq taqe i q'iij re' re',</t> <t>ma' naa ta chik taq ak'ixiik ruum taq amahk xa a'n chi nuwach,</t> <t>ruum re' taqe i xiik' naah kajaawriik,</t> <t>eh xa nim chik kiwach inki a'n kiib',</t> <t>naawisam iloq taq chaxilak.</t> <t>Eh ma' jaruuj chik naakik'uhtaam</t> <t>i runimaal kiwach chupaam i nuSantolaj ye'aab'.</t>", "12": "<t>Re' hin xama' nimaq ta tii wach kajaawriik,</t> <t>xa neb'aa' ti taqe i naa nukanaam taq chaxilak,</t> <t>eh wuuk' i hin naakiye'em kik'ux.</t>", "13": "<t>Re' i kiqox i tinamit Israel, ma' xta chik i yiib' wach na'ojb'al naa kianam,</t> <t>eh ma' naa ta chik kichukwiik q'orik</t> <t>ma' xta chik tz'aqaj wach k'utaaj naa reliik cho pan kichii'.</t> <t>Naa kik'uxlaam kiib' chi korik,</t> <t>ma' awach ta chik naa ruyohb'isaniik keh</t> <t>noq naakihi'liik, inki Dios.</t>", "14": "<pb/><t>Re' taq i hat aj Sión ti tz'uyinoq taq.</t> <t>Je' wo' taq i hat aj Israel titz'uyinoq taq ruum i rusuqkiil taq ak'ux</t> <t>eh re' taq i hat aj Jerusaleem suuqb'oq taq ak'ux chi korik</t>", "15": "<t>Re' i QaJaaw Dios xrisaj chik i ti' k'axik taq cha naah,</t> <t>xresaj taqe reje i ki-ixowinik taq awach.</t> <t>Eh re' chik i QaJaaw naa rukahniik taq chi aaReey,</t> <t>ma' xta chik taq neetiyo'jik wii', ruum ma' xta chik i ti' k'axik taq cha naah.</t>", "16": "<t>Eh chupaam taqe ponoq i q'iij re' re', je' wili i naa ruq'oriik keh, i aj Jerusaleem:</t> <t>Matyo'jik taq i hat wilkaat taq ar Sión,</t> <t>ma' rub'an taq kiib' ak'ux kiuchjoq.</t>", "17": "<t>Re' chik aaWaJaaw aaDios naa ruwihiik taq awuuk',</t> <t>eh wilik rajaawriik taq chako'ljiik.</t> <t>Eh naa rusuuqb'iik ruk'ux taq chawiij,</t> <t>ruuk' i runimaal i ruk'axb'al naa ruye'em taq aweh i ak' laj k'acharik,</t> <t>naa taq atz'uyem wach ruum i rusuqkiil taq ak'ux.</t>", "18": "<pb/><t>Re' i QaJaaw Dios je' wili i xuq'or:</t> <t>Re' hin naa taq kaat wesam chupaam i ti' k'axik, je' jinaj ninq'iij taq cha weh,</t> <t>eh naa taq kaat wesam pan k'ixb'ilaal.</t>", "19": "<t>Chupaam i q'iij re' re',</t> <t>re' hin naa nuye'em taqe chutojariik i kimahk i kib'anik taq ti' k'axik aweh.</t> <t>Eh re' taq i hat naa taq kaat nuko'leem ruum</t> <t>je' taq akab' i tentzun ti' wilkeeb',</t> <t>re' taq ak'ixb'ilaal naa nusutem chi tz'uuy,</t> <t>eh naa nukanaam chi holohik taq awib'iral chi junsuut i wach ak'al.</t>", "20": "<t>Eh chupaam taqe i q'iij re' re',</t> <t>naa nuketelaam taq awach</t> <t>naa numolom taq awach,</t> <t>naa taq kaat nuye'em chupaam aa ye'aab',</t> <t>eh naa nuye'em runimaal taq awach,</t> <t>chi kixilak chu'nchel i tinamit wilkeeb' chi junsuut i wach ak'al, inki QaJaaw Dios.</t>"}