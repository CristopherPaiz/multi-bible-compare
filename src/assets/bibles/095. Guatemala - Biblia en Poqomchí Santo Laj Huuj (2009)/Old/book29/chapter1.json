{"1": "<pb/><t>Re' i QaJaaw Dios je' wili i xuq'or reh i Joel rak'uun Petuel:</t>", "2": "<pb/><t>Chab'iraj taq i naa nuq'orom i hat taq</t> <t>chik mama' winaq,</t> <t>je' wo' taq i hat patim chupaam i tinamit wili.</t> <t>Â¿Mi ak'ulum taq junriim-oq re' i hat mi kilom</t> <t>cho junriim-oq re' taqe aamaam awati't i ti' k'axik</t> <t>je' rukab' i k'achi' taq ak'ulum yu'naak?</t>", "3": "<t>Re' taqe i ti' k'axik wili chak'utjaaj</t> <t>taq keh awak'uun awixq'uun</t> <t>reh chi neenkik'utjaaj i keh reh kak'uun kixq'uun.</t> <t>Eh re' chik i keh neekik'utjanik</t> <t>keh i komajaa' ki-aasjik.</t>", "4": "<t>Chi pan jinaj q'iij xi k'ulik taqe i nimaq taq chili'l</t> <t>xkik'uxib'eej taqe i tik.</t> <t>Aha' wilik i ma' xkik'ux taj</t> <t>i-xi-ik'ik peet re' i chik i xi k'uloq xam xik'uxwik reh,</t> <t>kajb'uhr wach kininqaal i chili'l</t> <t>xsachwik kiwach i tik.</t>", "5": "<pb/><t>Re' taq i hat xohk'reel na'lojoq taq aweh,</t> <t>eh chamol taq chi oq'ik i hat i ti uk'inik taq reh i vino,</t> <t>ruum re' taqe chikop xkisach wach i uuva, ma' xta chik i naarukorjiik wii' taq aavino</t>", "6": "<t>Re' taqe i nimaq chili'l,</t> <t>xa je' chik i ruk'ihaal soldado noq xi k'uloq chinaah i qatinamiit.</t> <t>Eh xa je' chik i reeh i kaq b'ahlam i keeh,</t> <t>xa je' chik rutz'ii' reeh ixoq kaq b'ahlam i rutz'ii' i keeh.</t>", "7": "<t>Eh xkuxik kik'uxum i wach i qa uuva</t> <t>i wach i qa higo</t> <t>ma' xta chik k'isinoq xaq xkikanaa' xa re' chik i q'ab' i ruche'el xkikanaa'.</t>", "8": "<pb/><t>Eh nik' wach noq inoq'ik i k'isa q'ahxoq</t> <t>noq i rukoj i ruq'eq' so' chiriij ruum</t> <t>i ruti'kiil ruk'ux chiriij i rukimiik i naa naq rub'anam chi rub'ahiil,</t>", "9": "<t>je' re' noq naa kokiik chi oq'ik</t> <t>taqe i k'amal kib'eeh aj tiij.</t> <t>Ruum parupaat i QaJaaw Dios ma' xta chik taqe i wach i tik mu'uun</t> <t>ni xata chik riis uuva inkik'am chaloq chi kimayiij.</t>", "10": "<t>Re' i wach ak'al ti' ruk'ux,</t> <t>ruum ma' xta chik tik chuwach.</t> <t>Re' i trigo xsahchik wach, re' taqe i uuva</t> <t>i ruche'el i olivo xi chiqik</t> <t>wo' hoq, ruum aj re' ma' xta chik aseite.</t>", "11": "<pb/><t>Eh re' taq i hat i ti tikwik taq reh i uuva,</t> <t>i trigo ti oq'oq taq.</t> <t>Ruum xsahchik taq wach atik, ma' xta chik i wach i trigo,</t> <t>ma' xta chik i wach i sebada naa reliik.</t>", "12": "<t>Re' i ruche'el i uuva, i ruche'el i higo,</t> <t>i ruche'el i granado, ruche'el i xaq ipak',</t> <t>i ruche'el i mansano kuxik kichiqiik.</t> <t>Eh xkuxik wo' kichiqiik chu'nchel i chee,</t> <t>ruum i re' ma' xta chik rusuqkiil kik'ux i tinamit wach ak'al.</t>", "13": "<pb/><t>Re' taq i hat k'amal b'eeh aj tiij</t> <t>tikamanik taq chuwach i ru artaal i QaJaaw Dios</t> <t>chakoj taq i q'as wach itz'ihy chawiij,</t> <t>ti oq'oq taq ruum i ruti'kiil ak'ux.</t> <t>Ruum parupaat i QaJaaw Dios ma' xta chik i wach i tik,</t> <t>ni xata riis uuva chik inkik'am chaloq chi kimayiij.</t>", "14": "<t>Chaq'or taq keh i mama' winaq,</t> <t>je' wo' chu'nchel i tinamit</t> <t>wilkeeb' ayu' chi kimol</t> <t>kiib' chupaam i rupaat i QaJaaw,</t> <t>Dios. Eh kian kitiij i chi ma' kianam ta kiwa' kihaa'.</t>", "15": "<pb/><t>Q'e' ti' i naa qak'ulum ruum re' i</t> <t>QaJaaw Dios xailook' chik i ruyeew i ti' k'axik chi qanaah.</t> <t>Eh naa rusacham wach i qatinamiit, jinaj runimaal ti' k'axik naa ruye'em cho qeh</t> <t>i QaJaaw Dios nim rajaawriik</t>", "16": "<t>Eh pan naq'qawach</t> <t>xkesaj chi qawach i qawa' qahaa'.</t> <t>Eh ma' xta chik k'isinoq rusuqkiil k'uxliis</t> <t>chupaam i rupaat i QaJaaw Dios.</t>", "17": "<t>Eh taqe i ja' xtikarik chi lohk'aal xkuxik kiq'ahiik,</t> <t>re' taqe i ye'aab' reh i wach i tik xiq'ahik chik.</t> <t>Eh re' i molarik wii' inaq'wach i trigo</t> <t>xiyojib'ik ruum ma' xiwachinik ta chik.</t>", "18": "<t>Re' taqe i chikop oq'ik</t> <t>chik inki a'n ruum kiwa',</t> <t>xama' ha' ta chik inkireq kiwa' taqe i wakax.</t> <t>Eh re' taqe i tentzun k'achi' chik kikimiik ruum kiwa'.</t>", "19": "<pb/><t>QaJaaw Dios aweh i hat i nupahqaaj qatoob'jiik,</t> <t>ruum re' taqe i ch'ahn panchiq yuuq' xa je' chik q'aaq' i xik'ik chinaah,</t> <t>je' wo' taqe i chee' wilkeeb' wataq yuuq' k'ixkaab'.</t>", "20": "<t>Re' taqe josq'laj chikop</t> <t>wilkeeb' pantaq ch'ahnoq'ik inki a'n</t> <t>chawach ruum xkuxik kichiqiik taqe i raasb'al ha'.</t> <t>Eh xa je' chik q'aaq' i xik'ik chinaah taqe i ch'ahn inkik'ux.</t>"}