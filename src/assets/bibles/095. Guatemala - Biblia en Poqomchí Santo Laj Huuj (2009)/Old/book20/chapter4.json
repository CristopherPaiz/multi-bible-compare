{"1": "<pb/><t>Hat taq ak'uunb'ees, ixq'uunb'ees cha nimaj taq aak'uhb'aaljiik i rub'an aawajaaw.</t> <t>Xti chab'iraj taq, reh chi holohik taq neetib'anik.</t>", "2": "<t>Re' hin holohik taq aatijiik xnub'an,</t> <t>maayeew taq chi re' chi ma' re' i xatnutijej taq wii'.</t>", "3": "<t>Re' hin, hin wo' chaloq rak'uun i wajaaw,</t> <t>eh re' nutuut q'e' xiruk'ax, ruum xa hin wo' jinaj chuwach.</t>", "4": "<t>Re' wajaaw je' wili i xuq'or weh:</t> <t>Chamol taqe panaw치nima i tinuk'uhb'alej wii',</t> <t>cha a'n taqe i nuq'or aweh, reh chi nee ti k'acharik.</t>", "5": "<t>Chak'am naah i holohik laj na'ojb'al, holohik tib'anoq.</t> <t>Mansahchik panak'ux taqe i nuq'or aweh ruuk' nuchii'.</t>", "6": "<t>Chak'ax i holohik laj na'ojb'al maaq'eb' chi riij ak'ux,</t> <t>ruum re' re' naa ruko'liniik aweh.</t>", "7": "<t>Eh chuwach chu'nchel i naa a'nam,</t> <t>peet i holohik laj na'ojb'al naa ak'amam naah, ruum i ruk'ul chi naa ruwihiik ana'ojb'al.</t>", "8": "<t>Chak'ax, reh chi nee ruyeew runimaal awach</t> <t>maakanaa' chik rub'aan reh chi nee ruyeew aloq'il.</t>", "9": "<t>Eh naa ruye'em chaaweh i rotob'il chi jinaj loq'laj kooch,</t> <t>jinaj holohik laj corona cha weh, inki weh.</t>", "10": "<pb/><t>Hat wak'uun noq wilkaat chab'iraj aak'uhb'aaljiik i nub'an,</t> <t>chamol panaw치nima, reh chi k'ih laj haab' nee ti k'acharik.</t>", "11": "<t>Re' hin neetinuk'am chupaam i holohik laj na'ojb'al,</t> <t>eh nee tinuk'am chupaam i holohik laj b'eeh.</t>", "12": "<t>Re' i ma' xta naa ruq'ilwiik aweh chupaam,</t> <t>atoob' ta kow nee tiooj, ma' xta neenq'atwik panab'eeh.</t>", "13": "<t>Xti chayeew panak'ux aak'uhb'aaljiik, maakanaa' rub'aan.</t> <t>Cha a'n la' i ruq'or, ruum re' re' inye'wik ak'achariik.</t>", "14": "<t>Mat'ooj inche chikiij taqe i yiib' wach kina'ojb'al,</t> <t>maatijej aweh i yiib' wach inki a'n</t>", "15": "<t>Maatahqeej taqe chub'anariik i yiib' wach na'ojb'al.</t> <t>Re' la' i holohik cha a'n i hat,</t>", "16": "<t>ruum re' keh ma' nsuuqb'ik ta kik'ux wila' ma' nkian i yiib' wach.</t> <t>Eh inkikuy kiwiriik chub'anariik ti' k'axik ree kas kichaaq'.</t>", "17": "<t>Ruuk' i yiib' wach inki a'n</t> <t>ruuk' i leq' inki a'n inkireq tz'aaq kiwa' kihaa'.</t>", "18": "<t>Eh re' i kik'achariik i korik wach kik'ux,</t> <t>xa je' chik rukab' noq ink'u'loq i rusaqumaal i q'iij, korehtaal insaquumb'ik chi korik.</t>", "19": "<t>Raaj i kik'achariik i yiib' wach kina'ojb'al keh,</t> <t>xa je' chik rukab' i q'equm, ni xata naq inkikoj rehtaal chib'ih kiq'ehb'ik wii'.</t>", "20": "<pb/><t>Hat wak'uun noq wilkaat, chak'am naah taqe aak'uhb'aaljiik i nub'an ruuk' nuchii'.</t> <t>Chayeew axikin reh taqe i nuq'or aweh.</t>", "21": "<t>Manooj sahchoq chawach,</t> <t>chamol la' taqe panaw치nima chi manlik,</t>", "22": "<t>ruum awach i molwik reh inye'arik ruk'achariik,</t> <t>eh re' re' inye'wik rukowiil chu'nchel i kiti'jolal.</t>", "23": "<t>Re' peet naa a'nam re' chi naa acha'jeem awiib',</t> <t>manokik i ma' holohik taj panaw치nima, ruum re' re' inye'wik k'acharik.</t>", "24": "<t>Maaq'or aha' wilik i ma' korik taj,</t> <t>eh mat chukwik q'orik.</t>", "25": "<t>Re' holohik chawil reje,</t> <t>hiy chawach korehtaal i na a'n rusuqkiil i k'ahchi' asik'im.</t>", "26": "<t>Eh xti chakoj rehtaal aha' k'ahchi' awojiik,</t> <t>korik-oq aweh i k'ahchi' kaat reh chi ma' xta neetikalojik wii'.</t>", "27": "<t>Maacanaa' i holohik laj b'eeh,</t> <t>eh mat'ooj chub'anariik taqe i yiib' wach na'ojb'al.</t>"}