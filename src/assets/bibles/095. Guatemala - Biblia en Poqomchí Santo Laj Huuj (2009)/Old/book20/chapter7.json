{"1": "<pb/><t>Hat wak'uun noq wilkaat cha nimaj taqe i nuq'oral,</t> <t>chamol taqe panaw치nima i nuk'uhb'aal.</t>", "2": "<t>Chamol taqe i nuk'uhb'aal, je' wo' taqe i ti nutijej wii',</t> <t>je' kik'axarik rutiyoxil naq'awach cha a'n.</t> <t>Reh chi nee ti k'acharik.</t>", "3": "<t>Chakoj taqe ju' taq aq'ab',</t> <t>cha tz'ihb'aaj taqe panaw치nima.</t>", "4": "<t>Chak'ax i holohik laj na'ojb'al chi je' jino'q awanaab',</t> <t>cha k'ax i na'ojb'al chi je' jino'q awach aweh.</t>", "5": "<t>Ruum re' taqe re' naa ruko'liniik aweh chi ma' nee ta ti mahkunik ruuk' i</t> <t>k'oyoom laj ixoq ma' aweht'al ta wach, ch'ub'ik laj q'orik tiruq'unej wii'.</t>", "6": "<pb/><t>Pan jinaj q'iij i hin tz'eht i nub'an reje</t> <t>paru ventana hiil i nupaat.</t>", "7": "<t>Eh wilik taqe i k'ijool komeem taqe ik'ik inki a'n</t> <t>Eh chi kixilak i re',</t> <t>jinaj i komajaa' chih runa'ojb'al.</t>", "8": "<t>Eh xwilow noq xponik chi tz'ukaal i b'eeh</t> <t>xooj chi korik pan q'ab' b'eeh inooj ruuk' rupaat k'oyoom laj ixoq.</t>", "9": "<t>Eh noq xokik i q'iij,</t> <t>k'ahchi' chik rokiik i q'equm.</t>", "10": "<pb/><t>Xelik chaloq jinaj ixoq chuk'ulariik i k'ijool.</t> <t>Re' i k'oyoom laj ixoq re' re' xaruyejaam chik riib', xa rutiq'aa' chik riib'.</t>", "11": "<t>Re' ruuk' ixoq xama' holohik ta imb'anik ma' xta ruk'ixiik,</t> <t>eh xama' nwihik ta wo' parupaat.</t>", "12": "<t>Re' ruuk' i xa pantaq b'eeh, xa pantaq k'aayb'al wilik,</t> <t>pantaq rutz'ukaal b'eeh inwihik, i ruy-eej aawach i nee ruchop chi peet.</t>", "13": "<t>Re' ixoq re' re', xelik chaloq xuq'ahcheej i k'ijool, eh xutz'ub' i koq i wach</t> <t>je' wili xuq'or reh:</t>", "14": "<t>Re' hin nuq'orom chi naa nuye'em i nu k'atoj mayiij</t> <t>reh i rusuqkiil k'uxliis yu'naak xnuyeew chik.</t>", "15": "<t>Ruum aj re', xinelik chaloq chak'ulariik,</t> <t>re' hin xa nwotow naq chik rilariik awach,</t> <t>eh kore' yu'naak xat nureq.</t>", "16": "<t>Xnuyejaa' chik wach inuch'aht,</t> <t>xnuhe' chik i holohik laj chamaar chuwach re' ruuk' i lino ar inchalik Egipto.</t>", "17": "<t>Eh xnukoj chik ink'ohnik laj iq'oom chuwach re' ruuk'</t> <t>i mirra, re' ruuk' i canela.</t>", "18": "<t>Kim taq tiyook wuuk' wach nuch'aht,</t> <t>qa a'n rusuqkiil i q'o'rinik qiib' ar korehtaal insaq'ik.</t>", "19": "<t>Matcapeb'ik, ruum re' i nub'ahiil ma' xta pampaat,</t> <t>ojinaq pan rub'iy치jo eh najt xooj rub'an.</t>", "20": "<t>Re' reh xuk'am reje jinaj k'isa bolso chi tumiin,</t> <t>kore' i q'iij ruq'orom naa ruk'uliik chaloq pampaat inki reh i k'ijool.</t>", "21": "<pb/><t>Eh toq' toq' xub'an reh i k'ijool</t> <t>ruuk' taqe ruq'oral xuq'unej wach korehtaal xnimjik reh.</t>", "22": "<t>Re' k'ijool xooj wo' chi riij ixoq.</t> <t>Je' rukab' noq ink'amarik reje i b'ooyax pan kantesb'al,</t> <t>je' rukab' noq inooj q'ehb'oq i keej pan xirob'.</t>", "23": "<t>Xanaah re', xa je' chik flecha inokik ruuk' r치nima,</t> <t>je' rukab' i rub'an i tz'ikin xa nooj rumin riib' pan xirob'.</t> <t>Ma' reht'al taj chi re' re' naa rukansaniik reh.</t>", "24": "<pb/><t>Hat wak'uun noq wilkaat,</t> <t>re' hat xti chayeew axikin chi rib'iirjiik taqe i nuk'uhb'aal.</t>", "25": "<t>Maayeew taqe reje akapeb'aal chinaah iixoq re' re', manimaj reh i ruq'or aweh,</t> <t>reh chi ma' nee ta naq'eb' awiib',</t>", "26": "<t>ruum re' ixoq re' re', ma' k'isiin taqe i ruye'em panti' k'axik.</t> <t>Eh wilik wo' naq taqe i kow kiib' xuk'am taqe pankimik.</t>", "27": "<t>Je' re' noq awach xtahqinik reje ree ixoq re' re' parupaat,</t> <t>re' i rub'eeh i kimik k'ahchi' ruk'amam.</t>"}