{"1": "<pb/>Re' yiib' wach runa'ojb'al i rumol chi elik atoob' ta ma' awach najiminik reh. <pb/><t>Eh re' i korik wach ruk'ux ma'yo'jiktaj je' rukab' i kaq b'ahlam.</t>", "2": "<t>Eh noq ma' k'isiin chik i ti' k'axik chupaam i tinamit inkihaaxb'ik ajaab'ees chinaah.</t> <t>Eh re' ajaab'ees wilik runa'ojb'al inchol ruk'amariik rub'eeh i tinamit.</t>", "3": "<t>Re' yiib' wach runa'ojb'al i relq'aaj i chib'ih reh i neb'aa',</t> <t>je' rukab' i kowlaj jab' i rusachib'eej kiwach i tik.</t>", "4": "<t>Awach inkikanaa' runimjiik i k'uhb'aal, inkiyeew ruloq'il i yiib' wach runa'ojb'al.</t> <t>Eh awach inkinimaj i k'uhb'aal ma' nkian ta jinaj wach kik'ux ruuk'.</t>", "5": "<t>Re' taqe yiib' wach kina'ojb'al ma' nkireq ta chi riij i korik.</t> <t>Eh re' taqe kisik'wik reh i rotob'il i QaJaaw Dios, inkireq chi riij chu'nchel.</t>", "6": "<t>Ma' xta reet chi xa neb'aa' tii jino'q, xa re' la' korik-oq wach ruk'ux.</t> <t>Xa ma' xta nkih chi b'ehoom jino'q wila' xa re' ileq' iraaj.</t>", "7": "<t>Awach i runimaj i ruk'uhb'aal i QaJaaw Dios, jinaj ak'uunb'ees wilik runa'ojb'al.</t> <t>Eh awach i xa chi kixilak i xakitusik inwihik, i ruk'uhtaaj ruk'ixb'ilaal i rajaaw.</t>", "8": "<t>Awach i rumol wach i rub'ehomal ruuk' i tojb'al riij i rutumiin,</t> <t>re' i rub'ehomal, reh inketelinik kiwach i neb'aa' naa rukanaam.</t>", "9": "<t>Awach i ma' raaj ta rib'iram i ruk'uhb'aal i QaJaaw Dios,</t> <t>ma' naa ta wo' rib'iirjiik rutiij i reh.</t>", "10": "<t>Awach ink'amwik keh i chupaam i yiib' wach b'eeh i holohik kina'ojb'al,</t> <t>re' wo' reh naa ruq'eb'em riib'.</t> <t>Re' i korik wach kik'ux keh, holohik naa kojiik wii'.</t>", "11": "<t>Re' b'ehoom, xa wilik chik runa'ojb'al i rub'an riib'.</t> <t>Eh re' i neb'aa' reh korik chi wilik runa'ojb'al i rusik' chi riij mi re' i rub'an.</t>", "12": "<t>Noq kielik korik ruuk' inki a'n i korik wach kik'ux inwihik i nimlaj ninq'iij.</t> <t>Eh noq kielik korik taqe i yiib' wach kina'ojb'al inkikeb'aa' kiib' i tinamit.</t>", "13": "<t>Awach i rukeb'aa' ru mahk, ma' nata reliik korik.</t> <t>Eh awach i rupahqaaj kuyb'al ru mahk, eh i rukanaa'</t> <t>chu'nchel, re' reh naa rukuyariik i ru mahk.</t>", "14": "<t>Atoob' reh awach i eliik i ruyohleej i QaJaaw Dios.</t> <t>Eh awach i q'e' kow i naah naa rojiik q'ehb'oq panti' k'axik.</t>", "15": "<t>Re' yiib' wach runa'ojb'al xa je' chik josq'laj kaq b'ahlam.</t> <t>Eh xa je' chik josq'laj oso noq inokik chi ajaab'ees chinaah i tinamit xa neb'aa' tii.</t>", "16": "<t>Re' ajaab'ees ma' xta runa'ojb'al inuhtik wach i ti' k'axik ruum.</t> <t>Eh re' i ma' k'axal ta wach b'ehomal naa runajtb'iik rooq i ruk'achariik.</t>", "17": "<t>Awach i rukansaj i ras ruchaaq' ma' naa ta ruko'leem riib' korehtaal inooj kimoq.</t> <t>Eh ma' awach ta naa ruko'liniik reh</t>", "18": "<t>Re' i korik wach ruk'ux naa ruko'ljiik.</t> <t>Eh re' i ma' holohik ta imb'anik naa rojiik q'ehb'oq panti' k'axik.</t>", "19": "<t>Awach i rutik paam i ruye'aab' i rub'an ruwa' ruhaa' chi korik.</t> <t>Eh awach i xa re' b'ehik iraaj chi kixilak i sub'ul q'iij,</t> <t>runimaal neb'a'il i naa ruchaliik chinaah.</t>", "20": "<t>Awach i korik wach ruk'ux naa ruye'ariik runimaal wach.</t> <t>Eh awach i xa re' b'ehomal i ruk'ax wach naa ruye'ariik chutojariik i ru mahk.</t>", "21": "<t>Ma' toob' taj chi wilik i tokoom rilariik neenb'aan,</t> <t>ruum xa ruuk' i junk'uux chi wi'k neeruq'eb' riib' jino'q.</t>", "22": "<t>Re' k'axal wach b'ehomal xa ruchop chik ruk'ux chi naa rub'ehomb'riik lom.</t> <t>Eh ma' reht'al tee reh chi neb'a'il i naa ruchaliik chinaah.</t>", "23": "<t>Eh noq inooj kuxoq re' inkiyeew runimaal wach i pan korik i rub'an i q'ilooj,</t> <t>chuwach i xa re' i ch'ool i rub'an.</t>", "24": "<t>Awach i relq'aaj chib'ih reh i rutuut rajaaw, eh ruwech'uj riij chi ma' xta ru mahk,</t> <t>eliik kiwach ruuk' i yohb'aal wach ru mahk.</t>", "25": "<t>Re' i ruk'ax wach b'ehomal xa peleto rutik.</t> <t>Eh awach i ruyeew ruk'ux ruuk' i QaJaaw Dios i nelik korik ruuk' i rub'an.</t>", "26": "<t>Awach i ruyeew ruk'ux chinaah taqe i rukapaaj, re' re' ma' nimanik taj.</t> <t>Eh awach i wilik runa'ojb'al, naa ruko'leem riib' chi korik.</t>", "27": "<t>Awach irutoob'eej i neb'aa' naa ruwihiik chib'ih reh chi manlik.</t> <t>Eh awach i ma' rutoob'eej taj i neb'aa' ma' k'isiin i ti' naa ruchaliik chinaah.</t>", "28": "<t>Eh noq kielik korik i yiib' wach kina'ojb'al,</t> <t>inkikeb'aa' kiib' i korik wach kik'ux.</t> <t>Eh noq kiooj q'ehb'oq i yiib' wach kina'ojb'al</t> <t>inkimol wo' chik kiib' i korik wach kik'ux.</t>"}