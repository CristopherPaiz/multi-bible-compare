{"1": "<pb/><t>Re' holohik runa'ojb'al xuyejaa' i rupaat,</t> <t>eh xuxoyej ruuk' wuquub' chi ruch'itil.</t>", "2": "<t>Eh xukansaj taqe i ruchikoop reh i ninq'ijinik,</t> <t>xusik' wach i riis uuva xuyeew wach rumexa.</t>", "3": "<t>Eh xutaq'aaj taqe reje i raj pooh ixoq</t> <t>chinaah i ye'aab' najt naah wilik pan tinamit. Ar xkik'er reje kichii'.</t>", "4": "<t>Je' wili i xkiq'or: Kim taq k'ijolaq, i komajaa' taq inareq chi riij i na a'n,</t> <t>je' wo' taq i hat i ma' xta taq ana'ojb'al.</t>", "5": "<t>K'oloq taq ak'ux aweh i nukaxlanwi'k</t> <t>k'oloq taq awuk'ej aweh i sik'oj wach riis uuva xnuyejaa'.</t>", "6": "<t>Chareq taq ana'ojb'al, reh chi neenareq taq i suq laj k'acharik.</t> <t>Eh reh chi nee taq inareq chi riij i holohik chi naab'jik.</t>", "7": "<pb/><t>Wila' xaq'il taqe i ma' holohik ta kib'anik,</t> <t>wila' xaq'il taqe i yiib' wach kina'ojb'al,</t> <t>xa re' ab'ajariik neenkian, xaruti'kiil ak'ux ineenkiyeew.</t>", "8": "<t>Maaq'il i ma' holohik tamb'anik, reh chi ma' nee ta rixowaaj awach.</t> <t>Re' la' holohik runa'ojb'al chaq'il, re' reh neetiruk'ax.</t>", "9": "<t>Chaq'il i holohik runa'ojb'al reh chi neerureq ruman i runa'ojb'al.</t> <t>Chatijej i korik wach ruk'ux reh chi neerureq ruman i rukorkiil wach ruk'ux.</t>", "10": "<t>Re' raa' ri'sil i holohik laj na'ojb'al re' i ruyohljiik i QaJaaw Dios.</t> <t>Eh re' i holohik chi naab'jik inkan xa ruum i runaab'jiik wach i Dios wilik ruSantohiil.</t>", "11": "<t>Eh xa ruum i holohik laj na'ojb'al najt naa ak'achariik,</t> <t>naa rutiqariik naah jarub'-oq haab' aak'achariik.</t>", "12": "<t>Wila' holohik ana'ojb'al, re' wo' hat naa ab'aniik rusuqkiil.</t> <t>Eh wila' yiib' wach ana'ojb'al, re' wo' hat naa atojwiik wach.</t>", "13": "<pb/><t>Re' ixoq ma' nimanik taj, xa re' i tukkinik wachiis i rub'an</t> <t>ma' xta runa'ojb'al.</t>", "14": "<t>Eh i rutzunaa' riib' paruxiila chi chii' taqe i ru puertahiil i rupaat,</t> <t>wilik chupaam i ye'aab' najt naah, wilik chupaam i tinamit.</t>", "15": "<t>Ar i ruyuq'eej taqe reje i ki-ik'ik pamb'eeh,</t> <t>re' taqe i chupaam wo' naq i holohik b'eeh ojik inki a'n</t>", "16": "<t>Je' wili i ruq'or reje keh: Kim taq i hat i komajaa' taq inareq chi riij i na a'n.</t> <t>Je' wo' taq i hat i ma' xta taq ana'ojb'al.</t>", "17": "<t>Qelq'aaj qiib', ruum re' ha' xa elq'amaj, q'e' suq chi uuk'jik.</t> <t>Eh re' kaxlanwi'k ink'uxarik chi q'eeqmaal q'e' suq chi k'uxarik, inki.</t>", "18": "<t>Xanaah re', re' taqe re' ma' nkikoj ta rehtaal chi re' i kiyuq'ub'jiik imb'aan</t> <t>ti' k'axik i ruk'am choo keh. Eh pankimik kik'amariik ruum.</t>"}