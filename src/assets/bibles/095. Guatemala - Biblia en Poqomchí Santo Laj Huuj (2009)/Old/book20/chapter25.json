{"1": "<pb/>Re' taqe wili re' wo' ruuk' i ruq'orom i reey Salomón. Re' i xkitz'ihb'aaj taqe i xi kamanik ruuk' i Ezequías, xwihik chi reyil Judá.", "2": "<pb/><t>Noq wilik i molarik pan ánima ye'b'al ruloq'il i QaJaaw Dios.</t> <t>Eh ye'b'al kiloq'il i reey wila' xelik wach.</t>", "3": "<t>Nik' najtiil wilik i taxaaj, eh nik' chamiil paam i wach ak'al</t> <t>je' wo' re' chamiil paam kina'ojb'al taqe i reey, ma' awach ta neenq'atwik wach.</t>", "4": "<pb/><t>Wila' xawesaj i ch'uwa' chuwach i plata,</t> <t>wilik neen kamanik wii' reh i aj ch'eyool, neeruyejaa' jino'q i holohik kulk chi reh.</t>", "5": "<t>Wila' xawesaj i yiib' wach runa'ojb'al parukamaj i reey,</t> <t>re' i reey re' chik i rub'ehel neerub'an.</t>", "6": "<pb/><t>Maniimb'isaj i koq awiib' chuwach i reey.</t> <t>Eh maamin awiib' pan kiye'aab' taqe i nimaq kiwach,</t>", "7": "<t>ruum ma' xta reet chi konee tikiq'o'reej chaloq noq nee tiooj,</t> <t>chuwach chi neenak'uhtaaj ak'ixb'ilaal</t> <t>chikiwach taqe i k'amal b'eeh.</t>", "8": "<pb/><t>Wila' chib'ih imb'aan aweh,</t> <t>manooj lom ajal pan q'atb'al q'orik,</t> <t>ruum mo'-oq chik neenareq chi riij chib'ih</t> <t>i neena a'n noq ruk'uhtaam chik ak'ixb'ilaal aawas achaaq'.</t>", "9": "<t>Ma' xta reet chi neenako'leej awiib' chupaam amahk neenkikoj,</t> <t>xa re' la' maaq'or i koq i rub'an chi q'eeqmaal i tokoom,</t>", "10": "<t>ruum awach-oq ib'irinik aweh, neeruk'uhtaaj ak'ixb'ilaal.</t> <t>Eh re' yiib' wach nee ruq'or chawiij, ma' xata chik riq'omal i nee raaj.</t>", "11": "<pb/><t>Re' k'uhb'aal imb'aan paruorahiil, je' rukab' jino'q i mansano oro,</t> <t>eh plata korjinaq wii' i ye'aab' reh.</t>", "12": "<t>Awach i runimaj i holohik laj k'uhb'aal imb'aan reh, je' jino'q lopq'aaq',</t> <t>je' jino'q koyaar chi reh re' ruuk' manlik oro.</t>", "13": "<pb/><t>Re' taqareel korik wach ruk'ux, chi reh intaaq'anik reje reh,</t> <t>je' rukab' noq i rujoot'isaj cho wach i tz'a'laj q'iij i mus jab'.</t> <t>Eh i ruyeew rukowiil ruk'ux i rupatroon.</t>", "14": "<t>Awach i ruq'or chi wilik i naa ruye'em, eh xama' ruyeew ta wo' hoq,</t> <t>xa je' rukab' i suutz', i teew ma' xta jab' i ruk'am chaloq.</t>", "15": "<t>Re' q'unil i rujoot'isaj wach i k'aah,</t> <t>eh re' taqe i atoob' laj q'orik i rujoot'isaj wach i choqik.</t>", "16": "<pb/><t>Wila' xawaaj ayob'eem aweh i riis kaab',</t> <t>maawik'saj naah ruk'uxariik,</t> <t>ruum nee-oq wo' chik inaxab'ej cho ruka'peech.</t>", "17": "<t>Eh wila' ti ponik chi rula'jiik awamigo</t> <t>mat'ooj ruuk' chi xa kok' xilak, ruum nee-oq inq'uhtik aweh.</t> <t>Eh nee-oq intohq'ik rixowaam awach.</t>", "18": "<pb/><t>Awach i rutz'aq wach i q'orik chi riij i ras ruchaaq',</t> <t>je' rukab' i tuhyb'al kalawux, je' rukab' i ch'ihch',</t> <t>je' rukab' i flecha k'ul i q'as ju'.</t>", "19": "<t>Awach i panti' wilik, eh i ruch'ikaa' ruk'ux chinaah i yiib' wach na'ojb'al.</t> <t>Re' re' je' naa toqeel jino'q i rooq, eh je' naa rub'an ruwa' chinaah i reeh hopeel.</t>", "20": "<pb/><t>Awach i rub'an rutz'uuy ruuk' i ti' ruk'ux,</t> <t>i rub'an je' rukab' noq inkojarik i minagre chuwach i q'aah,</t> <t>eh je' rukab' i rub'an i rut'usaa' riib' noq k'ahchi' i k'uxik.</t>", "21": "<pb/><t>Wila' i nixowanik awach inuhmik chayeew ruwa'.</t> <t>Eh wila' chiqiij chii' chayeew ruhaa'.</t>", "22": "<t>Wila' je' re' i xa a'n reh, ma' k'isiin ta</t> <t>neenchalik rukaaqb'iik i wach ruum i ruk'ixiik,</t> <t>eh re' i QaJaaw Dios neen ye'wik jilow aweh i hat.</t>", "23": "<pb/><t>Re' i teew inchalik pantz'eet ree q'iij i ruk'am chaloq i jab'.</t> <t>Eh ruum i yiib' wach q'orik inchalik ruyojiik i wachiis ruum i k'aah.</t>", "24": "<t>Ma' xta reet chi xa pan lahtz' paam paat neenpatinik i winaq,</t> <t>chuwach chi pan nimlaj paat neenpatinik ruuk' jino'q ixoq xiik' naah josq'iil.</t>", "25": "<t>Re' taqe i holohaq q'orik kichalik chi najt yuuq'</t> <t>je' rukab' i ha' injoot'isanik wach i chiq chi'iil.</t>", "26": "<t>Re' i ma' xta ru mahk inyo'jik chuwach i yiib' wach runa'ojb'al,</t> <t>je' rukab' i kowlaj rooq ha', xa ch'uwa' chik wach.</t>", "27": "<t>Maawik'saj naah ruyoob'jiik i riis kaab'.</t> <t>Eh maasik' runimaal awach cha wib'il awiib'.</t>", "28": "<t>Re' i winaq xa teheeh wach ruuk' i rub'an,</t> <t>ma' xta ko'len reh, xa je' rukab' jino'q i tinamit q'ehb'inaq i tz'aq kotimaj wii' riij.</t>"}