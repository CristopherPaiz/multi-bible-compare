{"1": "<pb/>Re' taqe xuq'or i Agur, rak'uun i Jaqué, eh Masa b'ih i rutuut. Re' Agur xuq'oreej i Itiel ruch'ihil i Ucal, je' wili xuq'or keh:", "2": "<pb/><t>Re' hin xti korik chi xiik' naah numemil, ni xata naq wilik nuna'ojb'al,</t> <t>je' rukab' i kina'ojb'al i winaq.</t>", "3": "<t>Re' hin ma' nutijem ta nuna'ojb'al,</t> <t>ni xata naq weht'al nik' wach noq wilik, i wilik rusantohiil.</t>", "4": "<t>¿Awach i xponik pan taxaaj xqajik wo' chik chaloq?</t> <t>¿Awach i neerub'an rupa'ab'jiik i teew xa ruuk' q'ab'?</t> <t>¿Awach i neerub'an rub'urariik naah i palaw xa ruuk' i rub'urb'aal?</t> <t>¿Awach xye'wik paruye'aab' i wach ak'al?</t> <t>Wila' aweht'al cha q'or weh chih b'ih, eh chih b'ih i rak'uun.</t>", "5": "<pb/><t>Re' QaJaaw Dios i ruko'leej taqe inkiyeew kik'ux ruuk'.</t> <t>Eh chu'nchel ruq'oral saq wach.</t>", "6": "<t>Eh maatiq naah taqe i ruq'oral reh chi ma' nee ta tiruq'il chi kow,</t> <t>eh ma' nee ta ti kahnik chi chukul q'orik chuwach.</t>", "7": "<pb/><t>QaJaaw Dios, re' hin xakiib' i nupahqaaj aweh,</t> <t>inwaaj chi nee nayeew weh noq komajaa' kinkimik, re' taqe wili:</t>", "8": "<t>Re' chi chawesaj i chi nuwach ma' korik taj i chukuj q'orik.</t> <t>Eh chi maayeew weh i b'ehomal, ni xata re' neb'a'il,</t> <t>xa re' la', chayeew weh i nuwa' nuhaa' rajlaal i q'iij,</t>", "9": "<t>ruum wi xqohxanik i chib'ih weh, nee-oq i nuq'or chi ma' weht'al ta wach.</t> <t>Eh mi ma' chih wilik weh nee-oq inutoq'aa' i leq',</t> <t>chi je' re' neenuyeew chi b'ajarik i loq'laj ab'ihnaal.</t>", "10": "<pb/><t>Maakoj i koq ru mahk chuwach i rupatroon i minooj pankowlaj kamanik,</t> <t>ruum neerupahqaaj i ti' k'axik cha naah, eh nee wo' nak'ul.</t>", "11": "<pb/><t>Wilik taqe i ma' holohik ta k'isinoq</t> <t>kiq'orik chi riij i kituut kajaaw.</t>", "12": "<t>Wilik taqe i xasaq chik wach i kánima inki a'n kiib',</t> <t>xanaah re' xakomajaa' ta wo' inkesaj i ruch'uwa'iil wach i kánima.</t>", "13": "<t>Wilik taqe i nimaq kiwach inki a'n kiib'.</t> <t>Eh ma' imponik ta panaq'kiwach i kas kichaaq'.</t>", "14": "<t>Wilik taqe i xa je' chik q'aslaj ch'ihch' i rukaa' keeh,</t> <t>xa je' chik q'as ju' ch'ihch' i wach keeh,</t> <t>ruum inkaaj kisacham wach i chib'ih keh i neb'aa' wilkeeb' panqatinamiit.</t>", "15": "<pb/><t>Re' keh je' kikab' i chikop intz'ub'inik kik' ki'ib' i rixq'uun wilik,</t> <t>xa chaloq i xa chib'ih jariik inkiq'or,</t> <t>je' kikab' i kijib' chi xa chib'ih jariik ma' jaruuj kinuujik.</t>", "16": "<t>Re' taqe wili: Re' i kijuleel kamnaq,</t> <t>re' iixoq ma' nwihik ta ruha'lak'uun,</t> <t>re' i chiqiij laj ak'al ma' manlooj ta reh i ha',</t> <t>re' q'aaq' i ma' i manlojik ta reh i ruk'at.</t>", "17": "<pb/><t>Awach i ma' suq ta rilariik i rajaaw i rub'an, eh noq rijib' chik i rutuut,</t> <t>ma' imponik ta panaq'wach.</t> <t>Re' re' i ruk'ul naq chi neenehteesjik inaq'wach ruum i nimaq taq tz'ok,</t> <t>oon chi neen k'uxarik ruum i xihk.</t>", "18": "<t>Re' hin kijib' wach i na'ojb'al insahchik nuk'ux inki a'n</t> <t>eh ma' nureq ta chi riij.</t>", "19": "<t>Re' taqe wili: Re' chi nik' wach noq inrupinik i xihk pan taxaaj,</t> <t>re' chi nik' wach noq imb'ehik i aaq' panab'aj,</t> <t>re' chi nik' wach noq imb'ehik i barco chinaah i palaw,</t> <t>re' chi nik' wach noq inokrik i winaq chi riij iixoq.</t>", "20": "<pb/><t>Re' k'oyoom laj ixoq</t> <t>noq rub'anam chik i mahk xa ruyejaa' chik riib',</t> <t>eh xti ruq'or i korik chi ma' xtaj i yiib' wach xub'an.</t>", "21": "<pb/><t>Kijib' b'uhr wach i tinamit xti ma' nkuyjik taj i kina'ojb'al,</t> <t>inkiyeew panyohb'aal i tinamit.</t>", "22": "<t>Re' taqe wili: Re' noq inkahnik chi reey i xa minooj pankowlaj kamanik,</t> <t>re' noq inqohxanik i ruwa' ruhaa' i xa meem tii wach.</t>", "23": "<t>Re' chi rureq rub'ahiil iixoq ma' ajwaal ta wach,</t> <t>re' chi re' ixoq xa aj poh noq inkahnik chi jilow i rupatroon ixoq.</t>", "24": "<pb/><t>Kijib' b'uhr kiwach taqe kok' chikop wilkeeb' wach ak'al</t> <t>q'e' wilik kina'ojb'al chikiwach i tinamit wilik kina'ojb'al.</t>", "25": "<t>Re' taqe wili: Re' taqe i sinik xiik' naah kik'ihaal</t> <t>atoob' ta ma' chih kaansil, inkimol wach i kiwa' pan siq'jil.</t>", "26": "<t>Re' taqe i k'ih laj imul inki a'n ruyejeb'jiik i kisuuq'</t> <t>chupaam taqe i ruhopil ab'aj.</t>", "27": "<t>Re' taqe i nimaq chili'l atoob' ta ma' xta kireey,</t> <t>xa tuslik la' chik kiwach noq kirupinik reje pan taxaaj.</t>", "28": "<t>Re' taqe i tohlook ma' re' ta nkiwii' chi q'e' kok' taq, i rub'an chi nchoparik kipaam,</t> <t>eh kiokik chupaam i kiye'aab' taqe i reey.</t>", "29": "<pb/><t>Kijib' taqe i q'e' kow kiib',</t> <t>ti yo'joq kuum noq kib'ehik.</t>", "30": "<t>Re' taqe wili: Re' i kaq b'ahlam xa re' wo' reh</t> <t>yohb'aal wach josq'iil chuwach taqe i chikop,</t> <t>eh ma' rumol ta chi elik.</t>", "31": "<t>Re' imas kixlaan xakow chik i rub'an riib', re' imas kaprax,</t> <t>eh re' i reey inooj chi peet b'eeh chuwach taqe i ru soldado.</t>", "32": "<pb/><t>Wila' xa pamemil aye'em runimaal awach,</t> <t>wila' wilik i ma' holohik taj ayejaam wach</t> <t>xti cha kapaaj riij chi korik.</t>", "33": "<t>Eh wila' re' hat xapuq' paam i lecha nee wo' inawesaj i mantekilla.</t> <t>Eh wila' xaq'oj aaju' nee nelik cho rukik'eel.</t> <t>Eh wila' awach i xutik ruk'aah nee namin awiib' pan peleto, ruuk' inki.</t>"}