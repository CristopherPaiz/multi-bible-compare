{"1": "<pb/><t>Awach i rukoowb'isaj i naah noq inq'ilarik, jumehq'iil naa rojiik sahchoq wach.</t> <t>Ma' xata chik riq'omal i naa rajwaam.</t>", "2": "<t>Noq wilkeeb' chi taaq'anik i korik wach kik'ux, insuuqb'ik kik'ux i tinamit.</t> <t>Eh noq wilkeeb' chi taaq'anik i yiib' wach kina'ojb'al, intiib'ik kik'ux i tinamit.</t>", "3": "<t>Re' ak'uunb'ees wilik runa'ojb'al, i ruyeew rusuqkiil ruk'ux i rajaaw.</t> <t>Eh re' i xa re' i wihik kuuk'k'oyoom laj ixoq iraaj, naa rusacham wach i chib'ih reh.</t>", "4": "<t>Re' reey re' i rub'ehel i rub'an, i ruyejaa' i rutinamiit.</t> <t>Eh re' i reey xa re' i tooj i rupahqaaj, i ruyeew panti' i rutinamiit.</t>", "5": "<t>Awach q'e' ruyeew runimaal wach i ramigo xti korik</t> <t>noq xa je' naa xirob' i k'ahchi' rukojom parub'eeh.</t>", "6": "<t>Re' xirob' i rukoj parub'eeh i yiib' wach runa'ojb'al re' taqe i ru mahk.</t> <t>Eh re' korik wach ruk'ux naa ruk'achariik pansuqkiil.</t>", "7": "<t>Re' i korik wach ruk'ux i rutoob'eej i neb'aa' ruuk' i ruk'axkiil.</t> <t>Eh re' i yiib' wach runa'ojb'al ma' xta raaj reh i neb'aa'.</t>", "8": "<t>Re' taqe tuken wachiis inkuhtisaj wach i ruk'aah i tinamit.</t> <t>Eh re' taqe i wilik kina'ojb'al kichol rujot'eesjiik wach i k'aah.</t>", "9": "<t>Re' i wilik runa'ojb'al i rutik'aa' peleto ruuk' i ma' nimanik taj,</t> <t>ruk'uhtaaj ruk'ixb'ilaal.</t>", "10": "<t>Re' taqe i kansan kas kichaaq' inkixow wach i holohik kina'ojb'al.</t> <t>Eh re' taqe i korik wach kik'ux inkisik' rusuqkiil kik'ux.</t>", "11": "<t>Re' i ma' nimanik taj, xa re' josq'iil i rub'an.</t> <t>Eh re' i wilik runa'ojb'al reh, i rub'an ruq'ilariik riib'.</t>", "12": "<t>Re' i wilik chi ajaab'ees i runimaj taqe i chukuj q'orik,</t> <t>chu'nchel i kikamanik ruuk' kikahnik chi yiib' wach i kina'ojb'al.</t>", "13": "<t>Re' neb'aa' ruch'ihil imb'anik ti' k'axik reh jinaj kiwach,</t> <t>ruum re' wo' i QaJaaw Dios inye'wik rusaqumaal inaq'kiwach kikab'cheel.</t>", "14": "<t>Re' i reey parub'ehel intaaq'anik chikinaah taqe neb'aa'</t> <t>naa ruwihiik chi taaq'anik chi juneliik.</t>", "15": "<t>Re' ak'uunb'ees ruuk' tz'uhuum naa ruq'ilariik.</t> <t>Eh re' ak'uunb'ees ma' ntiijik taj, i ruk'uhtaaj ruk'ixb'ilaal i rutuut.</t>", "16": "<t>Noq k'ih chik i yiib' wach kina'ojb'al, inuhtik wach i mahk.</t> <t>Eh, re' i korik wach kik'ux naakilom chi ma' naa ta keliik korik taqe re'.</t>", "17": "<t>Chatijej aawak'uun reh chi nee ruyeew rusuqkiil ak'ux,</t> <t>eh neemponik chawach taqe i neerub'an.</t>", "18": "<t>Noq ma' re' tee Dios ink'amwik rub'eeh i tinamit ma' suq taj i ruk'achariik.</t> <t>Eh re' tinamit inimanik reh i ruk'uhb'aal i Dios suq naa ruwihiik.</t>", "19": "<t>Re' i m√≥so minooj pankamanik, ma' xata ruuk' q'orik naa rutijiik,</t> <t>ruum nee wo' naq irib'iraj, xa re' la' ma' nee ta wo' rub'an.</t>", "20": "<t>Saqb'ih i ma' nimanik taj chuwach</t> <t>jino'q i xa teheeh wach chi q'orik.</t>", "21": "<t>Awach i ma' rutijej ta paruk'isinal i rumoso xaruloq'om,</t> <t>ma' naa ta chik rukuyum i naa rub'aan reh na' ohoq kuxoq.</t>", "22": "<t>Awach i ma' k'isiin ta josq'iil, eh xa teheeh wach, xa re' tikij peleto iraaj.</t> <t>Re' re' ma' k'isiin taqe i mahk i ruq'eb' wii' riib'.</t>", "23": "<t>Awach i nim wach i rub'an riib' inehteesjik i runimaal wach.</t> <t>Eh awach i ma' nim ta wach i rub'an riib' inye'arik runimaal wach.</t>", "24": "<t>Awach inokik haa' chi i leq' ruuk' i ajileq', xa re' reh rixowaaj riib',</t> <t>ruum atoob' ta naq kow neenpahqaljik reh xama' ruq'or ta wo' hoq.</t>", "25": "<t>Re' ruyohljiik i xa winaq, xa je' jinaj xirob'.</t> <t>Eh awach i ruyeew ruk'ux ruuk' i QaJaaw Dios, re' wo' reh neenko'linik reh.</t>", "26": "<t>Ma' k'isiin taqe i re' i rotob'il i wilik chi ajaab'ees inkisik', xanaah re',</t> <t>xa re' wo' QaJaaw Dios inq'atwik i q'orik chikinaah i tinamit.</t>", "27": "<t>Re' i korik wach kik'ux ma' imponik ta chikiwach i yiib' wach kina'ojb'al.</t> <t>Eh re' i yiib' wach kina'ojb'al ma' mponik ta chikiwach i korik wach kik'ux.</t>"}