{"1": "<pb/><t>Re' i ruq'eb'em riib', xa re' i k'axb'al riib' i reh i rusik'.</t> <t>Eh ma' runimaj taj i ruk'uhb'aljiik.</t>", "2": "<t>Re' i ma' nimanik taj, ma' raaj ta rutijem i korik.</t> <t>Xa re' la' i rub'aan i yiib' wach wilik cho paránima.</t>", "3": "<t>Re' i rub'anariik i yiib' wach na'ojb'al, xa q'eb'ej iib' i ruk'am chaloq.</t> <t>Eh re' i niimb'isanik wachiis xa k'ixb'ilaal i ruk'am chaloq.</t>", "4": "<t>Re' ruq'oral i winaq, je' rukab' i chaamlaj ha',</t> <t>je' rukab' i nim ha' kow rooq, ruum nujinaq chi na'ojb'al.</t>", "5": "<t>Ma' ruyee ta riib' chi neenq'orarik chi ma' xta ru mahk i yiib' wach runa'ojb'al.</t> <t>Eh chi neenkojarik ru mahk i ma' xta ru mahk.</t>", "6": "<t>Re' ma' nimanik taj, xa ruum i chii' i rumin riib' pan peleto.</t> <t>Eh ruuk' ruq'oral i ruyeew riib' chi q'ojarik.</t>", "7": "<t>Eh re' i ma' nimanik taj, re' ruq'oral inq'eb'wik reh.</t> <t>Ruum taqe i ruq'oral je' naa rujihk'aaj i ralaq chi k'ahaam.</t>", "8": "<t>Re' ruq'oral i xa tz'aqal wach k'utaaj yiib' wach i ruk'am chaloq.</t> <t>Eh imponik wach b'aaq i ruti'kiil i rub'an.</t>", "9": "<t>Awach i rusikileej wach i rukamaj,</t> <t>eliik kiwach ruuk' i aj sachool</t>", "10": "<t>Re' i rub'ihnaal i QaJaaw Dios, je' rukab' inajt naah tz'aq,</t> <t>eh ar inooj kiko'leej kiib' i korik wach kik'ux.</t>", "11": "<t>Re' b'ehoom reh i rukapaaj chi re' i rub'ehomal,</t> <t>je' rukab' i tinamit kotimaj riij chi najt naah tz'aq ko'lemb'al reh.</t>", "12": "<t>Awach i q'e' nim wach i rub'an riib', ma' naa ta reliik korik.</t> <t>Eh awach i xama' nim ta wach i rub'an riib', naa reliik korik.</t>", "13": "<t>Awach i xa ruchaq'weej lom i q'orik noq komajaa' irib'iraj rukorkiil,</t> <t>xiik' naah yib'kiil wach i rub'an, eh k'ixb'ilaal chi reh.</t>", "14": "<t>Noq yowaab' jino'q, neerukuy ransil wila' xuchop ruk'ux.</t> <t>Raaj wi xyoj ruk'ux chi jumpech, ma' awach ta chik neenuksanik reh.</t>", "15": "<t>Re' taqe i wilik kina'ojb'al, eh holohik i wilik cho pan kánima,</t> <t>inkireq wo' hoq i na'ojb'al inkisik'.</t>", "16": "<t>Eh noq wilik i rusiij i winaq, xa chu'nchel neenk'ulwik reh,</t> <t>eh nee wo' nooj okoq kuuk' i nimaq wach kina'ojb'al.</t>", "17": "<t>Re' imponik chi peet pan q'atb'al q'orik, i ruq'or chi ma' xta ru mahk.</t> <t>Eh noq imponik awach uuk' wilik rupeleto, re' reh inq'orik reh chi wilik ru mahk.</t>", "18": "<t>Re' i QaJaaw Dios ineesanik reh i peleto,</t> <t>i rukoj taqe panotob'il peleto inki a'n chikiwach.</t>", "19": "<t>Awach i hermano inq'ehtjik, je' naa jino'q tinamit kotimaj riij chi tz'aq,</t> <t>ruum re' i peleto inki a'n taqe i hermano, je' rukab' i tz'ilom imb'aan wii' tz'ahpik.</t>", "20": "<t>Re' ju'jun naa rub'anam rusuqkiil wila' holohik taqe i ruq'or.</t> <t>Eh naa wo' ruk'ulum jilow wila' ma' holohik taqe i ruq'or.</t>", "21": "<t>Awach i holohik i ruq'or ruuk' i ju' raaq', k'acharik i ruk'am cho chinaah.</t> <t>Awach i yiib' wach i ruq'or ruuk' i ju' raaq', kimik i ruk'am cho chinaah.</t>", "22": "<t>Noq i rureq rehk'een i winaq, ma' k'isiin ta loq'il.</t> <t>Ruuk' i re', i ruk'ul nimlaj rotob'il i QaJaaw Dios.</t>", "23": "<t>Re' neb'aa' noq i rutoq'aa' q'orik ko rupahqaaj rukuyb'al.</t> <t>Eh re' i b'ehoom reh, pank'aah inchaq'wik.</t>", "24": "<t>Wilik taqe i amígo jumehq'iil inyoj kik'ux.</t> <t>Eh wilik taqe i amígo xti q'e' neetikik'ax chuwach jino'q aawas oon achaaq'.</t>"}