{"1": "<pb/><t>Re' QaJaaw Dios suq ruk'ux ruuk' i manlik impajwik,</t> <t>eh ma' imponik ta chuwach i ma' manlik ta npajwik.</t>", "2": "<t>Re' i niimb'isanik wachiis xa k'ixb'ilaal i ruk'am chaloq.</t> <t>Re' taqe i ma' nimaq ta kiwach kuuk' i keh wilik i holohik laj na'ojb'al.</t>", "3": "<t>Re' korik wach kik'ux re' korik inki a'n ink'amwik kib'eeh.</t> <t>Re' i ma' korik taj inki a'n re' wo' re' naa rusachwiik kiwach.</t>", "4": "<t>Re' b'ehomal xama' xta naa rukamaniik wii' na' chureq i ruq'ijil i q'ataj q'orik.</t> <t>Re' i korik ra'j inko'linik chuwach re' i kimik.</t>", "5": "<t>Re' i korik wach ruk'ux, re' korik i rub'an ink'amwik rub'eeh.</t> <t>Eh re' yiib' wach runa'ojb'al, re' yiib' wach i rub'an inq'eb'wik reh.</t>", "6": "<t>Re' i korik wach kik'ux, re' i korik naa ruko'liniik keh.</t> <t>Re' yiib' wach kina'ojb'al, naa kikahniik pankimahk.</t>", "7": "<t>Eh noq inkimik i yiib' wach runa'ojb'al insahchik wach i ch'iklik naq reje wii' ruk'ux,</t> <t>je' wo' taqe aha' wilik i rukapaaj.</t>", "8": "<t>Re' QaJaaw Dios i resaj panti' k'axik i korik wach ruk'ux,</t> <t>re' chik i yiib' wach runa'ojb'al i ruyeew panti' k'axik chi jilow.</t>", "9": "<t>Re' yiib' wach runa'ojb'al ruuk' i chii' i rujot' taqe i ras ruchaaq.</t> <t>Eh re' korik wach kik'ux inkiko'leej kiib', ruum wilik kina'ojb'al.</t>", "10": "<t>Re' korik wach kik'ux ruum i holohik inki a'n insuuqb'ik kik'ux i tinamit.</t> <t>Eh noq kikimik i yiib' wach kina'ojb'al insuuqb'ik kikux tinamit.</t>", "11": "<t>Ruum i otob'il inki a'n i korik wach kik'ux, ink'ihaaxb'ik i tinamit.</t> <t>Eh re' i yiib' wach kina'ojb'al, ruuk' i kiq'oral inkisach wach i tinamit.</t>", "12": "<t>Re' i ma' xta runa'ojb'al ma' holohik ta nq'orik chi riij i ras ruchaaq.</t> <t>Re' i wilik runa'ojb'al ma' xta ruq'or chi riij i tokoom.</t>", "13": "<t>Re' i xa nooj chi k'utaaj, i ruk'utjaaj chu'nchel taqe i rib'iraj.</t> <t>Eh re' korik wach ruk'ux, ma' resaj ta ruk'utjiik taqe i rib'iraj.</t>", "14": "<t>Wila' ma' holohik i runa'ojb'al i aj taaq'oom, ma' jaruuj neenkorjik i tinamit.</t> <t>Re' tinamit neenkorjik wila' wilkeeb' k'ih-oq i kojol na'ojb'al.</t>", "15": "<t>Awach i ma' nee ta rumin riib'</t> <t>chi rutojariik i ruk'aas i tokoom, ma' xta nee ruk'ul.</t>", "16": "<t>Re' ixoq holohik i runa'ojb'al inye'arik ruloq'il.</t> <t>Re' winaq kow riib' i rureq i b'ehomal.</t>", "17": "<t>Awach i wilik ketelinik wachiis ruuk', holohik i naa ruchaliik chinaah.</t> <t>Eh awach i xa re' josq'iil i rub'an, ti' k'axik i ruk'am cho chinaah.</t>", "18": "<t>Re' yiib' wach runa'ojb'al ma' holohik taj i rutojb'aal naa ruk'ulum.</t> <t>Awach i re' i korik i rub'an holohik i rutojb'aal naa ruk'ulum.</t>", "19": "<t>Re' rub'anariik i korik pan holohik k'acharik ink'amwik.</t> <t>Re' rub'anariik i yiib' wach na'ojb'al pankimik ink'amwik.</t>", "20": "<t>Re' QaJaaw Dios ma' imponik ta panaq'wach taqe i ma' holohik taj wilik cho pan k√°nima.</t> <t>Eh awach taqe i re' korik inki a'n ra'j imponik chuwach re'.</t>", "21": "<t>Re' i yiib' wach runa'ojb'al, ma' naa ta rik'iik chi riij i tojb'al ru mahk.</t> <t>Re' taqe korik wach kik'ux naakiko'leem kiib' chi kiih chi kimaam.</t>", "22": "<t>Re' ixoq q'e' holohik, eh ma' xta k'isinoq runa'ojb'al,</t> <t>xa je' rukab' i kotkot laj ch'ihch' oro inokik chi ju' i ahq.</t>", "23": "<t>Eh re' i korik wach kik'ux xa re' i holohik inkikapaaj rub'aan.</t> <t>Eh re' inki a'n i yiib' wach kina'ojb'al, xajosq'iil i ruk'am chaloq.</t>", "24": "<t>Awach inkisiij chib'ih reh i kas kichaaq' k'ih chik i jilow inkik'ul.</t> <t>Awach taqe i q'e' pixp xa kikahnik wo' chi neb'aa' taqe.</t>", "25": "<t>Awach i xa atoob', holohik naa rojiik wii'.</t> <t>Awach insihinik, naa wo' ruk'ulum jilow.</t>", "26": "<t>Re' tinamit ma' holohik ta kiq'orik chi riij, awach i xa rumol i koq i wach i rutrigo.</t> <t>Eh holohik kiq'orik chi riij awach i ruk'ayej i wach i rutrigo.</t>", "27": "<t>Awach i re' i holohik i rub'an, suq rilariik imb'aan.</t> <t>Awach i re' i ma' holohik taj i rub'an, ma' holohik ta naa rojiik kuxoq wii'.</t>", "28": "<t>Awach i chinaah i rub'ehomal i ruch'ikaa' ruk'ux, xa je' inq'ehb'ik chiq xaq chee'.</t> <t>Eh re' taqe korik wach kik'ux, xa eliik taqe je' rax wach xaq chee'.</t>", "29": "<t>Awach i ruq'eb' i rupaat, ma' xta chik naa ruwihiik reh.</t> <t>Re' i ma' nimanik taj, naa rukahniik chi rumoso i wilik runa'ojb'al.</t>", "30": "<t>Re' i rub'an i korik wach ruk'ux, je' rukab' i chee' inye'wik k'acharik.</t> <t>Eh awach i rusik' chaloq i ras ruchaaq', wilik runa'ojb'al.</t>", "31": "<t>Wila' nik'ik chi ti' k'axik ayu' wach ak'al i korik wach ruk'ux,</t> <t>ra'j naa chik re' i yiib' wach runa'ojb'al, ma' neenye'arik chutojariik i ru mahk.</t>"}