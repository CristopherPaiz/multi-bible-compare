{"1": "<pb/><t>Re' winaq wilik taqe i ruyejaa' cho wach rub'aan par치nima.</t> <t>Xa re' la', re' QaJaaw Dios q'oreel chinaah mi neenooj eloq wach oon ma' nee taj.</t>", "2": "<t>Re' winaq xa chu'nchel ma' xta reet i rub'an noq i rukapaaj, xa re' la'</t> <t>re' QaJaaw ineht'alinik reh chib'ih i rukapaaj cho par치nima.</t>", "3": "<t>Cha woqxa'neej pan q'ab' i QaJaaw Dios chu'nchel i naa a'nam.</t> <t>Chi je' re', neenooj eloq wach taqe inayejaa' wach.</t>", "4": "<t>Re' QaJaaw Dios wilik iraaj chi riij noq xuyejaa' chu'nchel i xa chib'ih jariik.</t> <t>Eh re' yiib' wach runa'ojb'al, rumolom naa re' wo' reh i ruq'ijil i ti' k'axik.</t>", "5": "<t>Re' QaJaaw Dios ma' imponik ta chuwach taqe i nimaq kiwach inki a'n kiib'.</t> <t>Xa nik' ma' ruyeew taqe panti' k'axik.</t>", "6": "<t>Xa ruuk' i ketelinik wachiis, xa ruum i korik naa rukuyariik i mahk.</t> <t>Eh xa ruum i ruyohljiik i Dios i resaj riib' i ju'jun chuwach i yiib' wach na'ojb'al.</t>", "7": "<t>Noq holohik i kina'ojb'al i winaq, imponik chuwach i QaJaaw Dios.</t> <t>Eh ruum i re' i ruk'am taqe ruuk' panotob'il i nixowanik wach i reh.</t>", "8": "<t>Ma' xta reet chi xa k'isiin i chib'ih aweh, xa re' la' wi parub'ehel xareq.</t> <t>Xa ma' xta neerutiq chi k'ih i chib'ih aweh, wila' ma' parub'ehel xareq.</t>", "9": "<t>Re' winaq i ruyejaa' wach chib'ih taqe naa rub'anam, xa re' la',</t> <t>koruman chi re' Dios naa ruk'amwiik rub'eeh.</t>", "10": "<t>Re' reey parub'ihnaal Dios inq'orik,</t> <t>ruum i re' ma' awach taj i nee ruyeew chutojariik i ru mahk wila' ma' chih wo' ru mahk.</t>", "11": "<t>Re' i pajooj manlik imb'aan ruuk' taqe i tokoom chik pajb'al imponik chuwach i Dios,</t> <t>ruum re' wo' reh xkananik taqe pajb'al.</t>", "12": "<t>Re' taqe reey ma' nkaaj taj chi neenb'aan i yiib' wach na'ojb'al,</t> <t>ruum noq wilkeeb' pan kiye'aab' ma' ye'ooj ta q'ab'</t> <t>keh chi naa rub'aan i yiib' wach na'ojb'al.</t>", "13": "<t>Re' taqe reey inkik'ax,</t> <t>eh suq rilariik inki a'n awach i korik kiq'orik, eh rub'ehel inkiq'or.</t>", "14": "<t>Re' rujosq'iil i reey kimik i ruk'am chaloq.</t> <t>Eh re' wilik runa'ojb'al i rujoot'isaj wach i rujosq'iil i reey.</t>", "15": "<t>Noq suq ruk'ux i reey k'acharik i ruk'am chaloq.</t> <t>Eh re' i holohik i rub'an, je' naa rukab'</t> <t>i suutz' ink'amwik cho reh i jab'.</t>", "16": "<t>Q'e' chihooj chi neen wihik runa'ojb'al jino'q,</t> <t>ma' xata je' k'ihaal tz'aaq i manlik oro.</t> <t>Eh re' i holohik chi naab'jik ma' xata je' k'ihaal tz'aaq i plata.</t>", "17": "<t>Re' taqe i korik wach kik'ux inkikanaa' rub'aan i yiib' wach na'ojb'al.</t> <t>Eh wila' inkik'raaj kiib' ruuk' i kina'ojb'al, k'ahchi' kicha'jeem kiib'.</t>", "18": "<t>Awach i q'e' i runimb'isaj riib' ma' jaruuj naa reliik korik ruuk' i rub'an,</t> <t>ruum chi xa re' i kaqwachiil wilik par치nima naa ruq'eb'em riib'.</t>", "19": "<t>Re' q'e' chihooj chi nee ruk'isiimb'isaj riib' jino'q kuuk' taqe i neb'aa',</t> <t>chuwach chi neen b'ehomrik chi kixilak i nimaq kiwach.</t>", "20": "<t>Awach i runimaj i ruq'oral i QaJaaw Dios holohik naa rojiik wii'.</t> <t>Atoob' reh awach i ruyeew ruk'ux ruuk' i QaJaaw.</t>", "21": "<t>Awach i rukapaaj riij i rub'an, wilik runa'ojb'al inq'orarik reh.</t> <t>Eh re' taqe chaq'laam laj q'orik, inkojwik na'ojb'al.</t>", "22": "<t>Re' holohik laj na'ojb'al, holohik laj k'acharik ruk'am chaloq.</t> <t>Re' i kitijiik i ma' kinimanik taj, xama' xta ruk'am chaloq.</t>", "23": "<t>Awach i wilik runa'ojb'al chukapeb'jiik chib'ih i rub'an, re' re' inchol q'orik.</t> <t>Eh re' taqe i ruq'oral inkojwik na'ojb'al.</t>", "24": "<t>Awach i xasuq inq'orik, re' i ruq'oral xa je' chik ki'iil riis kaab',</t> <t>eh i rujoot'isaj wach i 치nima, i ruyeew ruman rukowiil i k'uxliis.</t>", "25": "<t>Wilik i b'eeh xa pan holohik chik ink'amwik noq ink'utinik,</t> <t>xanaah re', noq inooj kuxoq pankimik ink'amwik.</t>", "26": "<t>Re' kamanoom, re' i runuhmiik iminwik reh pankamanik, eh</t> <t>ruum i re' inkamanik.</t>", "27": "<t>Re' i yiib' wach runa'ojb'al xa re' i yiib' wach i ruyejaa' wach rub'anariik.</t> <t>Eh re' i ruq'oral i nelik reje panchii', xa je' chik rukab' i xaq q'aaq'.</t>", "28": "<t>Re' i yiib' wach runa'ojb'al xa re' i tikij peleto iraaj.</t> <t>Re' i tz'aqal wach k'utaaj i rukoj pank'aah taqe i kamigo naq kiib'.</t>", "29": "<t>Re' i yiib' wach runa'ojb'al xa rujot' taqe i ramigo,</t> <t>eh i ruk'am taqe chupaam i ma' holohik ta laj b'eeh.</t>", "30": "<t>Eh xa rumutz'muteej chik inaq'wach chukapeb'jiik riij i yiib' wach na'ojb'al.</t> <t>Eh xa rutiiw chik i xaq chii' noq rub'anam chik i yiib' wach re' re'.</t>", "31": "<t>Noq insaaqb'ik i rismaal naah jino'q, je' naa jinaj corona q'e' looq' chi reh.</t> <t>Eh re' i re' ink'uhtanik reh chi holohik i runa'ojb'al.</t>", "32": "<t>Q'e' chihooj chi wilik q'unil ruuk' jino'q, chuwach chi xakow neerub'an riib'.</t> <t>Eh xiik' naah chihojal chi nee ruloch' riib' jino'q</t> <t>chuwach chi nee rutoq'aa' q'uchuuj tinamit.</t>", "33": "<t>Re' winaq i rusik' chi riij nik' wach noq naa rureqem rutumiin,</t> <t>xa re' la', re' i QaJaaw Dios q'oreel chinaah.</t>"}