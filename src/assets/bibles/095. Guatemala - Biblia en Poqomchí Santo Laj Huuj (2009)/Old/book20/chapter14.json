{"1": "<pb/><t>Re' ixoq wilik runa'ojb'al i ruyejaa' taqe paam i rupaat.</t> <t>Eh re' ixoq ma' nimanik taj, i rusach wach i chib'ih reh parupaat.</t>", "2": "<t>Re' holohik runa'ojb'al, i ruyohleej i QaJaaw Dios.</t> <t>Re' i yiib' wach runa'ojb'al i rixowaaj wach i QaJaaw Dios.</t>", "3": "<t>Re' ma' nimanik taj q'e' i runimb'isaj riib' ruuk' i ruq'oral.</t> <t>Eh re' taqe wilik kina'ojb'al, re' i kiq'oral inko'linik keh.</t>", "4": "<t>Noq ma' kikamanik taj i b'ooyax, ma' xtaj i trigo i molarik.</t> <t>Eh noq kikamanik i b'ooyax, wilik i trigo i molarik.</t>", "5": "<t>Awach i korik inq'orik, re' i xrilow, nee ruq'or.</t> <t>Eh re' ma' korik ta nq'orik xa rutz'aq wach taqe ruq'or.</t>", "6": "<t>Re' i runimb'isaj riib' noq i rusik' runa'ojb'al, xama' xureq ta wo' hoq.</t> <t>Eh re' i wilik runa'ojb'al ma' k'axik taj noq i rureq chi riij.</t>", "7": "<t>Chawesaj awiib' ruuk' i ma' nimanik taj,</t> <t>ruum re' reh xama' nee ta wo' i rukoj ana'ojb'al ruuk' i ruq'oral.</t>", "8": "<t>Re' wilik runa'ojb'al, re' re' ink'uhtanik reh nik' wach i ruk'achariik.</t> <t>Eh re' ma' nimanik taj xa rujot' riib' ruuk' i ruyiib' wach na'ojb'al.</t>", "9": "<t>Re' taqe i ma' kinimanik taj xama' xta nkaaj reh i mahk inki a'n</t> <t>Eh re' taqe i korik wach kik'ux, holohik inkikapaaj rub'aan.</t>", "10": "<t>Re' ju'jun reht'al chib'ih jariik i ti' cho par치nima,</t> <t>eh ma' nee ta rub'an chi nee ruyeew rusuqkiil ruk'ux i tokoom.</t>", "11": "<t>Re' chib'ih keh i yiib' wach kina'ojb'al, naa rusahchiik wach.</t> <t>Re' i chib'ih keh i korik wach kik'ux ma' xta naa rub'aniik reh.</t>", "12": "<t>Wilik i b'eeh i ruk'am i winaq pan holohik inooj noq i rilow,</t> <t>xa re' la' pankimik ink'amarik noq inooj kuxoq.</t>", "13": "<t>Ruum ar, re' i se'eel insutinik chi ruti'kiil k'uxliis.</t> <t>Eh re' rusuqkiil k'uxliis insutinik chi oq'ik.</t>", "14": "<t>Re' i ma' xta runa'ojb'al ch'iklik ruk'ux ruuk' taqe i yiib' wach i rub'an.</t> <t>Eh re' i korik wach ruk'ux ruuk' i holohik i rub'an ch'iklik ruk'ux.</t>", "15": "<t>Re' ma' xta runa'ojb'al xa chu'nchel i runimaj inq'orarik reh.</t> <t>Eh re' wilik runa'ojb'al, korukoj rehtaal chib'ih rub'an.</t>", "16": "<t>Re' wilik runa'ojb'al, inyo'jik chub'aan yiib' wach.</t> <t>Re' i ma' xta runa'ojb'al, ma' inyo'jik taj, chub'aan i yiib' wach.</t>", "17": "<t>Awach i jumehq'iil inchalik ruk'aah ma' kota rukapaaj riij i rub'an.</t> <t>Re' i ma' holohik ta runa'ojb'al ma' ajwaal ta wach.</t>", "18": "<t>Re' i ma' xta kina'ojb'al re' i yiib' wach na'ojb'al naa kianam.</t> <t>Eh re' taqe i holohik kib'anik naa ruwihiik kina'ojb'al.</t>", "19": "<t>Re' taqe i yiib' wach kina'ojb'al naakixuk'aam</t> <t>kiib' chikiwach i holohik kina'ojb'al.</t> <t>Eh naa naq kaajwaam okik kuuk' i korik wach kik'ux.</t>", "20": "<t>Re' neb'aa' aha' naq wilik taqe i ramigo kisutinik chi ixowan wach.</t> <t>Eh re' i b'ehoom ma' k'isiin taqe i ramigo.</t>", "21": "<t>Awach intohq'ik rixowaam wach i ramigo mahk i rub'an.</t> <t>Eh atoob' reh awach inketelinik wach i neb'aa'.</t>", "22": "<t>Eh i re' taqe i yiib' wach kib'anik inkiq'eb' i holohik b'eeh.</t> <t>Eh re' taqe i holohik kib'anik, naa ruketeljiik kiwach, re' rukorkiil naa rub'aan kuuk'.</t>", "23": "<t>Chu'nchel i kamanik wilik i ruk'am chaloq.</t> <t>Eh re' xa nwolwotik chi q'orik, xama' xta ruk'am chaloq.</t>", "24": "<t>Re' i wilik kina'ojb'al, jinaj corona chi keh i kina'ojb'al.</t> <t>Eh re' i ma' kinimanik taj, jinaj corona chi keh i kiyiib' wach na'ojb'al.</t>", "25": "<t>Re' korik inq'orik neeruko'leej pankimik i tokoom.</t> <t>Eh re' i ma' korik ta nq'orik nee ruyeew pankimik i tokoom.</t>", "26": "<t>Awach i ruyohleej i QaJaaw Dios, ch'iklik ruk'ux ruuk' i runimaniik,</t> <t>eh ch'iklik wo' kik'ux taqe i rak'uun rixq'uun.</t>", "27": "<t>Re' ruyohljiik i QaJaaw Dios, k'acharik i ruk'am chaloq.</t> <t>Re' re' imb'anik eesanik pan q'ab' ink'amwik chaloq i kimik.</t>", "28": "<t>Re' reey noq nim i tinamit ruchopom naah, re' i re' inye'wik runimaal wach.</t> <t>Eh noq ma' nim taj i tinamit ruchopom naah ajaab'ees, re' i re' inyojwik ruk'ux.</t>", "29": "<t>Awach i wilik q'unil ruuk' i ruk'uhtaaj chi wilik runa'ojb'al.</t> <t>Awach i ma' xta q'unil ruuk', i ruk'uhtaaj chi xa re' i ma' holohik taj wilik par치nima.</t>", "30": "<t>Awach i xa atoob' wach r치nima, suq chu'nchel i ruti'jolal.</t> <t>Eh re' ixowaal, imponik wach b'aaq i ti' i rub'an.</t>", "31": "<t>Eh re' i rub'an i ti' k'axik reh i neb'aa',</t> <t>i ruyeew ruti'kiil ruk'ux i xyej-anik reh i neb'aa'.</t> <t>Eh re' inketelinik wach i neb'aa', i ruyeew runimaal wach i xyej-anik cho reh.</t>", "32": "<t>Re' i yiib' wach runa'ojb'al, re' re' i naa ruye'wiik reh pan k'axik.</t> <t>Eh re' i korik wach ruk'ux, re' rukorkiil wach ruk'ux naa ruko'liniik reh.</t>", "33": "<t>Re' wilik runa'ojb'al, re' wo' holohik laj na'ojb'al wilik cho par치nima.</t> <t>Re' i ma' kinimanik taj, ma' keht'al ta wach i holohik laj na'ojb'al.</t>", "34": "<t>Re' i holohik chi b'anarik inye'wik runimaal wach tinamit.</t> <t>Eh re' rub'anariik i mahk, xa k'ixb'ilaal i ruk'am cho chi reh.</t>", "35": "<t>Re' i aj kamanoom wilik runa'ojb'al, i rukoj riib' panotob'il ruuk' i reey.</t> <t>Re' i aj kamanoom ma' xta runa'ojb'al, i rukoj riib' pank'aah ruuk' i reey.</t>"}