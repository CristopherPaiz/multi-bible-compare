{"1": "<pb/><t>Re' inuk'inik reh i k'ahlaj ha' ma' xta runa'ojb'al inxohk'rik i ruyoj i rukapeb'aal,</t> <t>eh ma' reht'al ta chik i rub'an.</t>", "2": "<t>Re' reey noq inchalik ruk'aah, je' rukab' i kaq b'ahlam.</t> <t>Eh awach inye'wik ruk'aah i reey, i ruyeew panyohb'aal i ruk'achariik.</t>", "3": "<t>Re' inye'wik runimaal wach i winaq, re' chi ma' awach taj ineeruwech'uj.</t> <t>Re' taqe i ma' kinimanik taj, xa re' wech'inik kiib' inki a'n</t>", "4": "<t>Noq ruq'ijil ab'iixik, re' i sikiil laj winaq ma' rub'an taj i b'anaj arado.</t> <t>Xa re' la', noq i rureq ruq'ijil i jach,</t> <t>i rusik' naq i wach i rutik, eh xama' xta wo' i rumol.</t>", "5": "<t>Re' holohik laj na'ojb'al atoob' ta je' chamiil</t> <t>chaamlaj ha' wilik cho wii' paránima jino'q.</t> <t>Eh re' i wilik runa'ojb'al xa nee wo' rureq chi riij.</t>", "6": "<t>Wilik inkiq'or chi xa q'e' atoob' wach kik'ux,</t> <t>xa re' la', ma' jino'q wo' keh i atoob' wach ruk'ux.</t>", "7": "<t>Re' i korik wach ruk'ux paruk'achariik,</t> <t>holohik i kik'achariik taqe i rak'uun rixq'uun naa ruwihiik.</t>", "8": "<t>Re' i reey noq intzuhnik paruye'aab' chi q'ataj q'orik</t> <t>xa neerutz'ehtaaj panaq'wach i ju'jun, noq nee rureq chi riij i wilik ru mahk.</t>", "9": "<t>Ruum aj re' ma' awach nee nq'orik reh chi je' wili:</t> <t>Re' hin xa eliik saq wach i wánima, ma' xta numahk, inko'q.</t>", "10": "<t>Re' QaJaaw Dios ma' imponik ta chuwach chi ma' manlik taj i pajooj imb'aan ruuk' pexu,</t> <t>oon ruuk' chik jino'q pajb'al.</t>", "11": "<t>Re' i k'ijool, re' i chib'ih taqe jariik i rub'an ink'uhtanik reh</t> <t>mi holohik i runa'ojb'al, oon ma' chih taj.</t>", "12": "<t>Re' qaxikin reh chi naa qib'iriniik, re' naq'qawach reh chi naa qilwiik,</t> <t>re' i QaJaaw Dios xyej-anik reh.</t>", "13": "<t>Matokik chi wirik reh chi ma' nee ta tineb'a'rik.</t> <t>Eliik-oq la' na'lik aweh chub'aan akamaj, reh chi neen wihik awa' ahaa'.</t>", "14": "<t>Awach inloq'wik je' wili ruq'or: Re' wili ma' holohik taj, inki.</t> <t>Xanaah re' noq i rub'an reje i loq' i reh xa runimb'isaj chik riib' ruuk'.</t>", "15": "<t>Awach i wilik runa'ojb'al ruuk' taqe ruq'or, xiik' naah k'ihaal tz'aaq chuwach oro,</t> <t>chuwach i q'e' k'ih taq tz'aaq.</t>", "16": "<t>Awach i ma' xta runa'ojb'al inooj i ruyeew i ruq'oral chi riij i aj k'aas,</t> <t>eh wila' ma' xutoj i ruk'ul chi neenq'ucharik i ruso'.</t>", "17": "<t>Re' chukul q'orik xa runujisaj chik riib' ruuk' taqe i rureq ruuk' i jot'ooj.</t> <t>Eh noq inooj kuxoq, xa je' ak'al i ruk'ux.</t>", "18": "<t>Re' taqe imb'aan, ruuk' holohik laj na'ojb'al, inkorjik wach.</t> <t>Eh ruuk' wo' holohik laj na'ojb'al, inkorjik wach noq imb'aan i q'aq'inik.</t>", "19": "<t>Re' i xanooj chi molooj wach k'utaaj ma' xtaj i rumol paránima, chu'nchel i ruq'or.</t> <t>Re' hat maa a'n jinaj wach ak'ux ruuk' i molol wach k'utaaj.</t>", "20": "<t>Awach i rub'aj i rutuut rajaaw, re' re' kimik i ruk'am cho chinaah,</t> <t>eh naa ruye'ariik pa runimaal q'equm.</t>", "21": "<t>Aha' wilik taqe i xa chib'ih jariik, i ma' k'axik ta noq inkan pampeet,</t> <t>ni xata ruyeew suq kiil k'uxliis noq inooj kuxoq.</t>", "22": "<t>Maaq'aj wach i ma' holohik taj imb'aan aweh.</t> <t>Chawuy-eej la' chi re' i QaJaaw Dios neenko'linik aweh chupaam.</t>", "23": "<t>Re' i QaJaaw Dios ma' imponik ta chuwach taqe i pajb'al kielq'anik,</t> <t>je' wo' taqe i pexu kielq'anik.</t>", "24": "<t>Re' winaq re' i QaJaaw Dios ink'amwik rub'eeh paruk'achariik.</t> <t>Eh re' reh ma' reht'al taj chib'ih i naa rojiik kuxoq wii'.</t>", "25": "<t>Re' winaq yohb'aal chi reh wila' xa pan jumehq'iil</t> <t>xuq'or reh i QaJaaw Dios chi naa runimam.</t> <t>Eh mo'-oq wo' xub'an i xuq'or k'axik chi reh.</t>", "26": "<t>Re' i reey wilik runa'ojb'al i resaj</t> <t>taqe reje yiib' wach kina'ojb'al.</t> <t>Eh je' naa rik'saj kotkot laj ch'ihch' chikinaah.</t>", "27": "<t>Re' ránjel rut'iosil i winaq ye'ooj reh ruum i Dios</t> <t>jinaj saqum, i rusihq'eej chu'nchel i wilik cho paránima.</t>", "28": "<t>Re' i reey ma' awach ta neenesanik</t> <t>reh paruye'aab', wila' wilik k'axooj ruuk',</t> <t>eh wila' re' i korik i rub'an.</t>", "29": "<t>Re' i runimaal kiwach i k'ijolaq, re' i kaansil.</t> <t>Eh re' i runimaal kiwach i mama' winaq, re' i rusaqiil i rismaal kinaah.</t>", "30": "<t>Ruuk' q'ojooj, ruuk' hopooj, iniq'oomjik i yiib' wach runa'ojb'al.</t> <t>Ruuk' taqe i ti' ruk'ul, i rureq chi riij taqe i korik.</t>"}