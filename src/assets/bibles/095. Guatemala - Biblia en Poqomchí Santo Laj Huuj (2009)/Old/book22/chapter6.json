{"1": "<pb/><t>Hat ixoq i xiik' naah aholwochiil</t> <t>chikiwach taqe ixoq,</t> <t>¿Aha' xuk'am i winaq q'e' nak'ax inaq'or? Chak'uhtaaj qeh</t> <t>reh chi nee qohooj chawiij chusik'ariik.</t>", "2": "<t>Re' i nub'ahiil xooj qohoq i rutikim wii' i chib'ih reh</t> <t>re' wilik wii' xiik' naah k'ohonkiil</t> <t>xooj naa chub'ehteesjiik taqe i rutentzuun,</t> <t>xooj chusik'ariik ruhtz'uub'.</t>", "3": "<pb/><t>Re' winaq q'e' nuk'ax, re' inehchanik weh, eh re' wo' hin kinehchanik ree reh.</t> <t>Eh rub'esaj taqe i rutentzuun pan uhtz'ub'.</t>", "4": "<t>Re' hat ixoq q'e' ti nuk'ax, xiik' naah aholwochiil</t> <t>je' aholwochiil i tinamit Tirsa, i tinamit Jerusaleem,</t> <t>eh je' aholwochiil i ch'umiil wilkeeb' pan taxaaj</t>", "5": "<t>Chakanaa' nutz'ehtjiik</t> <t>ruum xama' nukuy ta chik rilariik aholwochiil. <pb/>Re' i rismaal anaah xa q'eq b'utz'ik chik xa je' chik rukab' i kiij i kaprax</t> <t>noq kiqajik cho wach yuuq' Galaad.</t>", "6": "<t>Re' taqe aweeh xasaq chik,</t> <t>xa je' chik saqiil kiij i tentzun</t> <t>kore' xi elik cho chi itinik panha'</t> <t>kiyejaam chik kiib' chi naa ruyok'ariik i rismaal kiij.</t>", "7": "<t>Eh re' pantaq awach</t> <t>xa je' chik kaq'iil paam granado ink'utinik i koq chupaam i b'urb'al wach anaah.</t>", "8": "<pb/><t>Re' taqe ixoq reey xnub'an wii' kaxáro oxk'ahl taqe,</t> <t>re' taqe i xa wixoqil pan b'eeh,</t> <t>re' taqe i kok' q'ahxoq kajwinaq taqe.</t>", "9": "<t>Xa re' la' xa jinaj wo' hoq ixoq</t> <t>q'e' nuk'ax xtiruk'uliil i wánima je' holwochiil paloma,</t> <t>xa jinaj wo' chuwach i rutuut looq reh.</t> <t>Eh noq inilarik wach kuum i q'ahxoq inkiyeew rusuqkiil ruk'ux,</t> <t>re' taqe i wixoqil reey,</t> <t>je' wo' taqe i xa wixooq pan b'eeh xkiyeew wo' ruloq'il.</t>", "10": "<t>¿Awach ixoq xk'uloq inaq'or xasaqum chik i rub'an</t> <t>xa je' chik rukab' i rusaqumaal i q'iij noq inokik cho rusaq'iik,</t> <t>eh je' holwochiil i poh</t> <t>xa je' chik ruk'ihaal soldado?</t>", "11": "<t>Re' hin xinqajik qohoq tikooj taqe wii' i chee' okaal,</t> <t>eh xwilow uhtz'ub' wataq k'ixkaab'.</t> <t>Eh xwilow chi elik chik inki a'n chaloq i uuva,</t> <t>eh ixmak'inik chik i rub'an i granado.</t>", "12": "<t>Eh noq majaa' nukohlaaj rilariik taqe re',</t> <t>xa chi ma' weht'al xink'amarik reje,</t> <t>ko wilkiin chik pan kareta wuch'ihil i k'amal nub'eeh noq xwil.</t>", "13": "<t>Tisutinoq, ti sutinoq chaloq i hat ixoq aj Sulamita</t> <t>inqaaj qilom awach.</t> <t>¿Chihreet noq inawaaj taq awilom nuwach?</t> <t>Re' hoj inqaaj qilom chi soon i na a'n, je' rukab' i soon inki a'n i soldado.</t>"}