{"1": "<pb/><t>Re' hat ixoq q'e' tinukax chi weh</t> <t>xiik' naah aholwochiil,</t> <t>xti hat holohik.</t> <t>Re' taqe i naq'awach, je' rukab' inaq'wach paloma chupaam i b'urb'al awach,</t> <t>eh xa q'eq b'utz'ik chik i rismaal anaah, xa je' chik rukab' i</t> <t>kiij i kaprax kiqajik cho wach yuuq' Galaad.</t>", "2": "<t>Re' taqe aweeh xasaq chik, xa je' chik saq'iil i kiij i tentzun</t> <t>kore' xkian kitiin panha',</t> <t>kore' xyok'arik i rismaal kiij.</t> <t>Eh laach i kiha'lak'uun, inwihik, ma' jino'q keh i ma' nak'unanik taj.</t>", "3": "<t>Eh xa kaq chik i xaq aachii' xa je' chik iq'omamaj ruuk' i kaq laj iq'oom</t> <t>yohb'aal wach holwochiil ti q'orik.</t> <t>Eh re' pantaq awach</t> <t>xa je' chik kaq'iil paam granado ink'utinik chupaam i b'urb'al awach.</t>", "4": "<t>Re' i awalaq,</t> <t>je' holwochiil inajt naah paat xuyejaa' chee David,</t> <t>re' inkich'ilaa' wii' i jinaj miil chi pulato ch'ihch'</t> <t>re' inkiko'leej wii' kiib' i kow kiib'.</t>", "5": "<t>Re' i kab'chel ach'uuch' je' kikab' i kok' ixoq keej laach noq ki-aasjik</t> <t>wilkeeb' chupaam i uhtz'ub'.</t>", "6": "<t>Eh noq naa ruchaliik rusaq'iik noq naa rokiik chee saqum,</t> <t>re' hin nawojiik chinaah i yuuq' wilik wii' i mirra,</t> <t>i wilik wii' i Insensia.</t>", "7": "<pb/><t>Re' hat ixoq q'e' ti nuk'ax chi weh,</t> <t>xti manlik wach aawooq aq'ab'.</t>", "8": "<pb/><t>Kim wuuk' i hat wehk'een,</t> <t>taq chupaam i ye'aab' Líbano</t> <t>taq chinaah i yuuq' Amana rub'ihnaal,</t> <t>je' wo' chinaah i yuuq' Senir wilik ar Hermón,</t> <t>re' inkikeb'aa' wii' kiib' i kaq b'ahlam,</t> <t>re' wo' inkikeb'aa' wii' kiib' taqe i nimaq winaq b'ahlam.</t>", "9": "<pb/><t>Re' hin xti ch'ilojik chawiij i wánima wehk'een je' hat wanaab' noq wilkaat,</t> <t>xa ruuk' i jun iil xa a'n weh xanoq wo' xinok'rik chawiij</t> <t>ruum ma' k'isiin holwochiil aakarena wilik chawalaq.</t>", "10": "<t>Hat weh k'een, hat wanaab' noq wilkaat,</t> <t>ma' k'isiin ta holwochiil noq kinaq'acheej, ma' xata je' suq kiil i riis uuva.</t> <t>Xiik' naah k'ohonkiil awach ma' xata je'</t> <t>k'ohonkiil chu'nchel ink'ohnik laj iq'oom</t>", "11": "<t>Re' aq'oral i nelik cho xaq aachii' wehk'een</t> <t>xa je' chik ki'iil i riis kaab', xa je' chik suq kiil lecha.</t> <t>Re' aso' xiik' nah k'ohonkiil wach</t> <t>xa je' chik k'ohonkiil iq'oom inchalik Líbano.</t>", "12": "<pb/><t>Re' hat wehk'een, je' hat wanaab' noq wilkaat, je' akab' i uhtz'ub' kojooj pan koraal,</t> <t>je' akab' i k'achlik ha' kotimaj riij chi tz'aq.</t>", "13": "<t>Re' hat je' akab' i ye'aab' wilik wii' i granado</t> <t>q'e' suq i ruwachuj,</t> <t>je' akab' i ye'aab' wilkeeb' wii' uhtz'ub' Alhen-a rub'ihnaal.</t>", "14": "<t>Je' akab' i ye'aab' i nelik wii' ink'ohnik laj Nardo, i Azafrán,</t> <t>nimaq rooq wach chee' canela.</t> <t>Eh i nelik wii' i insensia,</t> <t>i mirra, i áloes,</t> <t>eh chu'nchel ink'ohnik laj iq'oom</t>", "15": "<t>Re' hat je' akab' i ye'aab' wilik wii' uhtz'ub',</t> <t>je' wo' akab' i raasb'al k'achlik ha'</t> <t>inb'ehik chee rooq ar Líbano.</t>", "16": "<t>Neeta naq inchalik i teew pantz'eet pansak'aaj reh i rookb'aal q'iij</t> <t>nee ta naq inik'ik hupinoq chinaah i je' ye'aab' wilik wii' i tik.</t> <t>Re' hat winaq, q'e' ti nuk'ax chi weh</t> <t>kim ruuk' i je' tik chak'ux aweh i suq laj wach.</t>"}