{"1": "<pb/><t>Hat ta naq nuxib'aal</t> <t>jinaj ta xqa'an wii' qach'uuch' awuuk'</t> <t>nee naq i rub'an chi nee tinutz'ub' pantaq b'eeh,</t> <t>atoob' ta nee naq qoh kilow xama' awach ta naq neenkaqse'lanik weh.</t>", "2": "<t>Eh nee naq ti nuk'am i koq parupaat i qatuut</t> <t>re' naq chik i hat neetitijinik weh,</t> <t>eh nee naq i nuyeew aweh chi uuk'jik ink'ohnik laj vino,</t> <t>korjinaq ruuk' i riis granado.</t>", "3": "<pb/><t>Chi je' re' nee naq inakoj chee rutz'eet aq'ab' rijwalaq,</t> <t>eh ruuk' naq i rusak'aaj aq'ab' nee kinaq'ahcheej.</t>", "4": "<t>Re' hin i nuq'or taq aweh i hat ixoq aj Jerusaleem</t> <t>chi majot' taq i koq ruuk' i ruwiriik ixoq q'e' nuk'ax,</t> <t>cha kanaa' taq konik' pa' neenwuktik.</t>", "5": "<t>¿Awach i xchalik chupaam i ye'aab' chiq yuuq'</t> <t>yoklik i koq wach tileb' i winaq q'e' ink'axwik reh?</t> <t>Re' hin chi ri'sil i juniwal</t> <t>chi mansano xat ponik wuksaj</t> <t>panawiriik re' i xuk'ul wii' i ti' k'axik aatuut noq xat-aasjik.</t>", "6": "<t>Juneliik ta naq neekinwihik pan awánima, chalechaa' wach atileb' i nub'ihnaal.</t> <t>Re' ak'axb'al xiik' naah ma' nuko'leej ta wiib' chuwach</t> <t>je' rukab' noq inchalik i kimik.</t> <t>Re' aak'axb'al je' rukab' i q'aaq' yohb'aal wach i xaq.</t>", "7": "<t>Eh re' i ruha'iil chu'nchel i palaw,</t> <t>i ruha'iil i nim ha'</t> <t>ma' jaruuj neenkian ruchupariik i ak'axb'al.</t> <t>Eh ma' awach taj i nee ruyeew</t> <t>chu'nchel i rub'ehomal chi jalb'al wach aak'axb'al</t> <t>xa ruk'ixb'ilaal naq i neeruk'uhtaaj.</t>", "8": "<t>Re' hoj wilik i jinaj i qanaab' ko k'isa q'ahxoq</t> <t>komajaa' ta chihruch'uuch'.</t> <t>¿Chib'ih i neenqa a'n ruuk'</t> <t>wila' xk'ulik pahqaljoq ruum jino'q winaq?</t>", "9": "<t>Re' ta ruuk' jino'q i tz'aq</t> <t>nee naq inqayejaa' jino'q inajt naah paat chinaah ko'lemb'al iib' plata ruyej-aal.</t> <t>Eh wita re' ruuk' jino'q puerta</t> <t>nee naq inqatz'ap riij chi holohik chi chee' re' ruuk' i chakaltee'.</t>", "10": "<t>Re' hin je' nukab' jinaj i tz'aq,</t> <t>re' taqe i nuch'uuch' je' rukab' i paat najt naah</t> <t>re' i winaq q'e' nuk'ax</t> <t>xti xureq rusuqkiil ruk'ux wuuk'.</t>", "11": "<pb/><t>Re' Salomón xutik i ru-uuva</t> <t>chupaam i ye'aab' Baal-hamón xukoj taqe cha'jen reh.</t> <t>Reh chi paruq'ijil i rusik'ariik i wach i uuva</t> <t>nanaq kiye'em i ju'jun miil chi tumiin tojb'al riij.</t>", "12": "<t>Eh i junseht chi uuva i nutikim xa wee hin,</t> <t>re' hin kin cha'jinik reh, re' i jinaj miil chi tumiin re' Salomón naa ruk'ulwiik reh,</t> <t>eh kiib' siento i keh i cha'jen reh i uuva.</t>", "13": "<t>Re' hat ixoq q'e' ti nuk'ax, eh wilkaat xilak uhtz'ub'</t> <t>chayeew chi ib'irjik aq'oral k'ahchi' kuy-eem taqe i qamigo,</t> <t>chi naa aq'oriik.</t>", "14": "<t>Kim awajiim winaq</t> <t>q'e' ti nuk'ax je'-oq ti ajiminik cho keej,</t> <t>eh je'-oq ti ajiminik rak'uun keej chinaah taqe i yuuq' xank'ohnik chik aawach.</t>"}