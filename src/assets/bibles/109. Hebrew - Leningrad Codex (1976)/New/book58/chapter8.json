{"1": "<pb/>עִקַּר הַדְּבָרִים שֶׁנֶּאֶמְרוּ הוּא: יֵשׁ לָנוּ כֹּהֵן גָּדוֹל הַיּוֹשֵׁב לִימִין כִּסֵּא הַגְּדֻלָּה בַּשָּׁמַיִם,", "2": "וְהוּא מְשָׁרֵת בַּקֹּדֶשׁ וּבַמִּשְׁכָּן הָאֲמִתִּי אֲשֶׁר כּוֹנֵן יהוה וְלֹא אָדָם.", "3": "כָּל כֹּהֵן גָּדוֹל תַּפְקִידוֹ לְהַקְרִיב מְנָחוֹת וּזְבָחִים; לָכֵן צָרִיךְ שֶׁגַּם זֶה יִהְיֶה לוֹ מַה לְּהַקְרִיב.", "4": "אִלּוּ הָיָה בָּאָרֶץ לֹא הָיָה כֹּהֵן, כִּי יֵשׁ פֹּה כֹּהֲנִים הַמַּקְרִיבִים מְנָחוֹת לְפִי הַתּוֹרָה", "5": "וּמְשָׁרְתִים בַּקֹּדֶשׁ לְפִי תַּבְנִית וְצֵל שֶׁל הַדְּבָרִים הַשְּׁמֵימִיִּים, כְּפִי שֶׁצֻּוָּה מֹשֶׁה בְּבוֹאוֹ לְהָקִים אֶת הַמִּשְׁכָּן; הֵן אָמַר אֵלָיו, \"רְאֵה וַעֲשֵׂה הַכֹּל כְּתַבְנִית אֲשֶׁר־אַתָּה מָרְאֶה בָּהָר.\"", "6": "וְהִנֵּה יֵשׁוּעַ הִשִֹיג כְּהֻנָּה נַעֲלָה יוֹתֵר, בְּאוֹתָהּ מִדָּה שֶׁהוּא מְתַוֵּךְ שֶׁל בְּרִית מְעֻלָּה יוֹתֵר אֲשֶׁר נוֹסְדָה עַל הַבְטָחוֹת טוֹבוֹת יוֹתֵר.", "7": "<pb/>אִלּוּ הָיְתָה הַבְּרִית הָרִאשׁוֹנָה בְּלִי חִסָּרוֹן, לֹא הָיָה נִדְרָשׁ מָקוֹם לַשְּׁנִיָּה.", "8": "הֲלֹא בְּהוֹכִיחוֹ אוֹתָם הוּא אוֹמֵר: <br/>\"הִנֵּה יָמִים בָּאִים, נְאֻם־יהוה, <br/>וְכָרַתִּי אֶת־בֵּית יִשְׂרָאֵל וְאֶת־בֵּית יְהוּדָה בְּרִית חֲדָשָׁה;", "9": "<pb/>לֹא כַבְּרִית אֲשֶׁר כָּרַתִּי אֶת־אֲבוֹתָם <br/>בְּיוֹם הֶחֱזִיקִי בְיָדָם לְהוֹצִיאָם מֵאֶרֶץ מִצְרַיִם, <br/>אֲשֶׁר־הֵמָּה הֵפֵרוּ אֶת־בְּרִיתִי <br/>וְאָנֹכִי בָּחַלְתִּי בָם, נְאֻם־יהוה.", "10": "<pb/>כִּי זֹאת הַבְּרִית אֲשֶׁר אֶכְרֹת אֶת־בֵּית יִשְׂרָאֵל <br/>אַחֲרֵי הַיָּמִים הָהֵם, נְאֻם־יהוה: <br/>נָתַתִּי אֶת־תּוֹרָתִי בְּקִרְבָּם <br/>וְעַל־לִבָּם אֶכְתֳּבֶנָּה, <br/>וְהָיִיתִי לָהֶם לֵאלֹהִים <br/>וְהֵמָּה יִהְיוּ־לִי לְעָם,", "11": "<pb/>וְלֹא יְלַמְּדוּ עוֹד אִישׁ אֶת־רֵעֵהוּ <br/>וְאִישׁ אֶת־אָחִיוּ לֵאמֹר, דְּעוּ אֶת יהוה; <br/>כִּי כוּלָּם יֵדְעוּ אוֹתִי <br/>לְמִקְּטַנָּם וְעַד־גְּדוֹלָם.", "12": "<pb/>כִּי אֶסְלַח לַעֲוֹנָם, <br/>וּלְחַטָּאתָם לֹא אֶזְכָּר־עוֹד.\"", "13": "<pb/>הִנֵּה בְּאָמְרוֹ בְּרִית חֲדָשָׁה יִשֵּׁן אֶת הָרִאשׁוֹנָה וּמַה שֶּׁנוֹשָׁן וּמַזְקִין קָרוֹב לַחֲלֹף."}