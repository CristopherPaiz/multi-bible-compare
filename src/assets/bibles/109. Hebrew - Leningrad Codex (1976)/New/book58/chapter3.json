{"1": "<pb/>לָכֵן, אַחַי הַקְּדוֹשִׁים, אֲשֶׁר חֶלְקְכֶם בִּקְרִיאָה שְׁמֵימִית, הִתְבּוֹנְנוּ אֶל הַשָּׁלִיחַ וְהַכֹּהֵן הַגָּדוֹל שֶׁל הַכְרָזַת אֱמוּנָתֵנוּ, יֵשׁוּעַ,", "2": "הַנֶּאֱמָן לַמְכוֹנֵן אוֹתוֹ, כְּמוֹ שֶׁהָיָה גַּם מֹשֶׁה בְּכָל בֵּיתוֹ;", "3": "וַהֲרֵי הוּא נִמְצָא רָאוּי לְכָבוֹד רַב יוֹתֵר מִשֶּׁזָּכָה לוֹ מֹשֶׁה, בְּאוֹתָהּ מִדָּה שֶׁבּוֹנֵה הַבַּיִת נִכְבָּד יוֹתֵר מִן הַבַּיִת.", "4": "הֵן כָּל בַּיִת יֵשׁ לוֹ בּוֹנֶה, אַךְ בּוֹנֵה הַכֹּל הוּא הָאֱלֹהִים.", "5": "מֹשֶׁה אָמְנָם הָיָה נֶאֱמָן בְּכָל בֵּיתוֹ, כְּעֶבֶד, לְשֵׁם עֵדוּת עַל הַדְּבָרִים אֲשֶׁר הָיוּ עֲתִידִים לְהֵאָמֵר,", "6": "אֲבָל הַמָּשִׁיחַ הוּא כְּבֵן עַל בֵּיתוֹ; וַאֲנַחְנוּ בֵּיתוֹ, אִם נַחֲזִיק עַד קֵץ בַּבִּטָּחוֹן וּבַתִּקְוָה שֶׁאָנוּ מִתְהַלְּלִים בָּהּ.", "7": "עַל כֵּן, כְּמַאֲמַר רוּחַ הַקֹּדֶשׁ, <br/>\"הַיּוֹם אִם־בְּקֹלוֹ תִשְׁמָעוּ;", "8": "<pb/>אַל־תַּקְשׁוּ לְבַבְכֶם כִּמְרִיבָה, <br/>כְּיוֹם מַסָּה בַּמִּדְבָּר,", "9": "<pb/>אֲשֶׁר נִסּוּנִי אֲבוֹתֵיכֶם, <br/>בְּחָנוּנִי גַּם־רָאוּ פָעֳלִי אַרְבָּעִים שָׁנָה.", "10": "<pb/>לָכֵן אָקוּט בְּדוֹר <br/>וָאֹמַר, עַם תֹּעֵי לֵבָב הֵם, <br/>וְהֵם לֹא־יָדְעוּ דְרָכָי.", "11": "<pb/>אֲשֶׁר־נִשְׁבַּעְתִּי בְאַפִּי <br/>אִם יְבֹאוּן אֶל־מְנוּחָתִי.\"", "12": "<pb/>הִשָּׁמְרוּ, אַחַי, שֶׁלֹּא יִהְיֶה בְּאִישׁ מִכֶּם לֵב מְרֻשָּׁע וַחֲסַר אֱמוּנָה, הַסּוֹטֶה מֵאֱלֹהִים חַיִּים.", "13": "עוֹדְדוּ אִישׁ אֶת רֵעֵהוּ יוֹם יוֹם, כָּל עוֹד הַזְּמַן מְכֻנֶּה \"הַיּוֹם\", לְמַעַן לֹא יִקְשֶׁה לֵב אִישׁ מִכֶּם בְּנִכְלֵי הַחֵטְא.", "14": "הֵן נִהְיֵינוּ שֻׁתָּפִים לַמָּשִׁיחַ אִם נַחֲזִיק לְלֹא הֶרֶף, עַד הַסּוֹף, בַּבִּטָּחוֹן אֲשֶׁר הִתְחַלְנוּ בּוֹ,", "15": "בְּעוֹד שֶׁנֶּאֱמָר \"הַיּוֹם אִם־בְּקֹלוֹ תִשְׁמָעוּ, אַל־תַּקְשׁוּ לְבַבְכֶם כִּמְרִיבָה\";", "16": "כִּי מִי הַשּׁוֹמְעִים אֲשֶׁר רָבוּ אִם לֹא כָּל יוֹצְאֵי מִצְרַיִם בְּיַד מֹשֶׁה?", "17": "וּבְמִי נָקְטָה נַפְשׁוֹ אַרְבָּעִים שָׁנָה? הֲלֹא בַּחוֹטְאִים אֲשֶׁר נָפְלוּ פְּגָרִים בַּמִּדְבָּר?", "18": "וּלְמִי נִשְׁבַּע שֶׁלֹּא יָבוֹאוּ אֶל מְנוּחָתוֹ אִם לֹא לַסּוֹרְרִים?", "19": "אֲנַחְנוּ רוֹאִים כִּי לֹא יָכְלוּ לָבוֹא מִשּׁוּם שֶׁלֹּא הֶאֱמִינוּ."}