{"1": "וזה ראש הנאמרים שיש־לנו כהן גדול אשר ישב לימין כסא הגדלה בשמים׃", "2": "והוא משרת הקדש והמשכן האמתי אשר־כוננו אדני ולא אדם׃", "3": "כי כל־כהן גדול הוא מפקד להקריב מנחות וזבחים ועל־כן צריך שגם זה יהיה לו מה־שיקריב׃", "4": "והנה אלו היה בארץ לא היה כהן כי יש־פה הכהנים המקריבים הקרבנות על־פי התורה׃", "5": "ומכהנים לדמות וצל הדברים שבשמים כאשר צוה משה בבאו להקים את־המשכן כי־אמר אליו ראה ועשה הכל בתבניתו אשר־אתה מראה בהר׃", "6": "ועתה הוא קבל שרות מעלה כפי מעלת הברית שהוא סרסור לה אשר הוקמה על־הבטחות טבות ויתרות׃", "7": "כי אלו היתה הראשונה ההיא גמורה לא־יבקש מקום לשניה׃", "8": "כי־כה אמר בהוכיח אתם הנה ימים באים נאם־יהוה וכרתי את־בית ישראל ואת־בית יהודה ברית חדשה׃", "9": "לא כברית אשר כרתי את־אבותם ביום החזיקי בידם להוציאם מארץ מצרים אשר־המה הפרו את־בריתי ואנכי בחלתי בם נאם־יהוה׃", "10": "כי זאת הברית אשר אכרת את־בית ישראל אחרי הימים ההם נאם־יהוה נתתי את־תורתי בקרבם ועל־לבם אכתבנה והייתי להם לאלהים והמה יהיו־לי לעם׃", "11": "ולא ילמדו עוד איש את־רעהו ואיש את־אחיו לאמר דעו את־יהוה כי כולם ידעו אותי למקטנם ועד־גדולם׃", "12": "כי אסלח לעונם ולחטאתם ולפשעיהם לא אזכר־עוד׃", "13": "הנה כשאמר ברית חדשה ישן את־הראשונה ומה־שהוא נושן ומזקין קרב קצו׃"}