{"1": "על־כן בהמצא עוד ההבטחה לבוא אל־מנוחתו נירא נא פן־יראה איש מכם מאחר פעמיו׃", "2": "כי גם־אלינו באה הבשורה כבאה אליהם ולהם לא־הועיל דבר השמועה מפני אשר לא־התערב באמונה לשמעים׃", "3": "כי באי המנוחה אנחנו המאמינים כמו שאמר אשר־נשבעתי באפי אם־יבאון אל־מנוחתי אף כי נגמרו מעשי יהוה מעת הוסד העולם׃", "4": "כי על־היום השביעי הכתוב אמר וישבת ביום השביעי מכל־מלאכתו׃", "5": "ואמר עוד אם־יבאון אל־מנוחתי׃", "6": "ויען כי־יש־עוד מקום לבוא אליה ואשר התבשרו בראשונה המה לא־באו שם במרים׃", "7": "לכן הוסיף לקבוע יום מקץ ימים רבים באמרו על־ידי דוד היום כמו שנאמר היום אם־בקלו תשמעו אל־תקשו לבבכם׃", "8": "כי אלו הניח להם יהושע לא־היה מדבר אחרי כן על־יום אחר׃", "9": "על־כן נשארה עוד מנוחת שבת לעם אלהים׃", "10": "כי הבא אל־מנוחתו גם־הוא שבת ממלאכתו כאשר האלהים משלו׃", "11": "לכן נשקדה־נא לבוא אל־המנוחה ההיא למען אשר לא־יכשל איש והיה ממרה כמוהם׃", "12": "כי־דבר האלהים חי הוא ופעל גבורות וחד מכל־חרב פיפיות וירד עד־להבדיל בין־הנפש ובין הרוח בין הדבקים ובין־המוח ובחן מחשבות לבב ומזמותיו׃", "13": "ואין יצור נסתר מלפניו כי־הכל חשוף וגלוי לעיני־בעל דברים שלנו׃", "14": "ועתה בהיות־לנו כהן גדול נעלה מאד אשר עבר את־השמים ישוע בן־האלהים נחזיקה בהודאת אמונתנו׃", "15": "כי אין לנו כהן גדול אשר לא־יוכל להצטער בחליינו כי אם־מתנסה בכל כמונו ובלי־חטא׃", "16": "על־כן נקרבה בבטחון לפני כסא החסד לשאת רחמים ולמצא חסד לעזרה בעתה׃"}