{"1": "פולוס שליח ישוע המשיח ברצון אלהים וטימותיוס אחינו אל־קהלת אלהים אשר בקורנתוס עם כל־הקדשים אשר באכיא׃", "2": "חסד לכם ושלום מאת האלהים אבינו ואדנינו ישוע המשיח׃", "3": "ברוך האלהים ואבי אדנינו ישוע המשיח אב הרחמים ואלהי כל־נחמה׃", "4": "המנחם אתנו בכל־לחצנו למען נחם הנלחצים כל־לחץ בנחמה אשר אנחנו מנחמים מאת האלהים׃", "5": "כי כרב ענויי המשיח בנו כן תרבה נחמתנו על־ידי המשיח׃", "6": "ואם־נלחצים אנחנו נלחץ בעבור נחמתכם וישועתכם ואם־מנחמים אנחנו ננחם בעבור נחמתכם כדי שתאריכו גם־אתם נפשכם בענותכם הענויים אשר מענים אנחנו׃", "7": "ונכון לבנו בטוח עליכם וידענו כי כאשר ענויינו ענוייכם כן נחמתנו נחמתכם׃", "8": "כי לא־נכחד מכם אחי את־צרתנו אשר מצאתנו באסיא למאד כמשא כבד כבדה ממנו עד כי־נואשנו מחיינו׃", "9": "ואנחנו בלבבנו חרצנו לנו את־המות למען אשר־לא נבטח בנפשנו כי אם־באלהים המחיה את־המתים׃", "10": "אשר הצילנו מן־המיתה החמורה הזאת ועודנו מציל ולו אנחנו מקוים שיוסיף להצילנו׃", "11": "בעזרכם גם־אתם אתנו בתפלתכם למען יודו רבים בעבורנו על־מתנת החסד שהיתה לנו על־ידי רבים׃", "12": "כי זאת היא תהלתנו אשר לבנו יעיד בנו כי בתם וישר לפני אלהים התהלכנו בעולם אף כי־אתכם לא־בחכמת הבשר כי אם־בחסד אלהים׃", "13": "כי לא־נכתב לכם כי אם־מה־שאתם קראים וגם־מבינים׃", "14": "ובטוח אני בכם שידעתם אתנו מעט ואף־תדעו עד־תכלית כי אנחנו תהלתכם כאשר גם־אתם תהלתנו ביום אדנינו ישוע׃", "15": "ובבטחון הזה חפצתי לבוא אליכם ראשנה ולמען תקבלו טובה כפולה׃", "16": "לעבר בתוככם אל־מקדוניא ולשוב ממקדוניא אליכם ואתם תשלחוני אל־ארץ יהודה׃", "17": "ועתה ההיתה עצתי נמהרה או יעצתי לפי הבשר את־אשר יעצתי והיה אצלי פעם הן הן ופעם לא לא׃", "18": "אכן נאמן האלהים כי־דברנו אליכם לא היה הן ולא׃", "19": "כי בן־האלהים ישוע המשיח הנקרא בתוככם על־ידינו על־ידי ועל־ידי סלונוס וטימותיוס הוא לא היה הן ולא כי־היה בו הן בלבד׃", "20": "כי כל־הבטחות האלהים כלן בו היו הן ובו היו אמן לכבוד האלהים על־ידינו׃", "21": "והאלהים הוא המכונן אותנו אתכם במשיח ואשר משחנו׃", "22": "הוא גם־חתמנו ואת־רוחו נתן בלבנו לערבון׃", "23": "ואני את־אלהים אקרא להיות עד לנפשי כי מחמלתי עליכם לא־באתי עד־הנה לקורנתוס׃", "24": "לא שמשלים אנחנו באמונתכם כי אם־עזרים לשמחתכם כי עמדתם באמונה׃"}