{"1": "הנחל עוד לשבח עצמנו האם־צריכים אנחנו כאחרים לאגרות אליכם או מכם מזכירות אתנו לשבח׃", "2": "אתם אגרתנו הכתובה בלבבנו ונודעה ונקראה לכל־אדם׃", "3": "כי בידוע שאתם אגרת המשיח ערוכה על־ידי שרותנו כתובה לא בדיו כי אם־ברוח אלהים חיים ולא על־לוחות אבן כי אם־על־לוחות בשר לוחות הלב׃", "4": "וזה בטחוננו על־ידי המשיח לפני האלהים׃", "5": "לא־שכשרים אנחנו מעצמנו לדין כי כשרוננו מאת האלהים׃", "6": "והוא הכשיר אתנו למשרתי ברית חדשה לא של־האותיות אלא של־הרוח כי־האות תמית והרוח יחיה׃", "7": "ואם־שרות המות החרות באותיות על־האבן נראה בכבוד עד־שלא יכלו בני ישראל להביט אל־פני משה מפני כבוד פניו הבטל׃", "8": "כבוד שרות הרוח כמה יגדל כבודו׃", "9": "כי אם־השרות אשר לחיב כבוד הוא השרות אשר לזכות כמה יעדף בכבוד׃", "10": "כי אף־מה־שנתן בכבוד כמדה ההיא כבודו כאין לעמת הכבוד הנעלה הזה׃", "11": "כי אם־הדבר הבטל יש־לו חלק בכבוד הדבר הקים על־אחת כמה וכמה׃", "12": "על־כן בהיות לנו תקוה כתקוה הזאת פתחון פה רב לנו׃", "13": "ולא כמשה אשר נתן מסוה על־פניו פן־יביטו בני ישראל אל־סוף מה־שסופו להבטל׃", "14": "אבל נטמטמו דעותיהם כי עד־היום הזה בקראם הברית הישנה נשאר המסוה ההוא ולא־גלה עליה כי לא יוסר כי אם־במשיח׃", "15": "עד־היום הזה הם קראים את־משה והמסוה מנח על־לבם׃", "16": "אך בעת שובם אל־האדון יוסר המסוה׃", "17": "האדון הוא הרוח ובאשר רוח האדון שם חרות׃", "18": "ואנחנו כלנו ראים במראה את־כבוד האדון ופנינו מגלים ונתהפך לעצם דמות ההיא מכבוד לכבוד כמי שמתחלף מאת אדון הרוח׃"}