{"1": "אנכי הגפן האמתית ואבי הוא הכרם׃", "2": "כל־שריג בי אשר איננו עשה־פרי יסירנו ואשר יעשה פרי יטהרנו להרבות את־פריו׃", "3": "אתם כבר מטהרים בעבור דברי אשר דברתי אליכם׃", "4": "עמדו־בי ואני בכם כאשר השריג בל־יעשה פרי מאליו אם־לא יעמד בגפן כן גם־אתם אם־לא תעמדו בי׃", "5": "אנכי הוא הגפן ואתם השריגים העמד בי ואני בו הוא יעשה־פרי לרב כי בלעדי לא תוכלון עשות דבר׃", "6": "איש אשר לא יעמד בי השלך החוצה כשריג וייבש וילקטום וישליכום אל־תוך האש והיה לבער׃", "7": "אם־תעמדו בי ודברי יהיו בכם ככל־מה־שחפצתם אז תשאלו ויעשה לכם׃", "8": "בזאת נכבד אבי בעשותכם פרי לרב והייתם לי לתלמידים׃", "9": "כאשר אהבני אבי אהבתי אתכם גם־אני ואתם עמדו באהבתי׃", "10": "אם־תשמרו את־מצותי תעמדו באהבתי כאשר שמרתי גם־אני את־מצות אבי ועמדתי באהבתו׃", "11": "את־אלה דברתי אליכם בעבור תשכן שמחתי בכם ותהיה שמחתכם שלמה׃", "12": "הנה־זאת מצותי אשר תההבון איש את־אחיו כאשר אהבתיכם׃", "13": "אין אהבה רבה מאהבת הנותן נפשו בעד ידידיו׃", "14": "ואתם אם־תעשו את אשר־אני מצוה אתכם ידידי אתם׃", "15": "לא־אקרא לכם עוד עבדים כי העבד איננו ידע את־אשר יעשה אדניו ואמרתי ידידי אתם כי כל־אשר שמעתי מאת אבי הודעתי אתכם׃", "16": "לא אתם בחרתם בי כי אם־אנכי בחרתי בכם והפקדתי אתכם ללכת ולעשות פרי ופריכם יקום והיה כל אשר תשאלו מאבי בשמי יתן לכם׃", "17": "את־אלה אנכי מצוה אתכם למען תאהבון איש את־אחיו׃", "18": "אם־העולם שנא אתכם דעו כי אתי שנא ראשונה׃", "19": "אלו מן־העולם הייתם היה העולם אהב את אשר־לו ויען כי־אינכם מן־העולם כי אם־בחרתי אתכם מן־העולם לכן העולם ישנא אתכם׃", "20": "זככו את־דברי אשר דברתי אליכם לאמר לא גדול העבד מאדניו אם־רדפו אתי גם־אתכם ירדפו אם־שמרו את־דברי גם את־דברכם ישמרו׃", "21": "אבל כל־זאת יעשו לכם בעבור שמי כי לא־ידעו את־שלחי׃", "22": "לולא באתי ודברתי אליכם לא־היה בהם חטא ועתה לא יוכלון להתנצל על־חטאתם׃", "23": "השנא אתי ישנא גם־את־אבי׃", "24": "לולא עשיתי בתוכם את־המעשים אשר לא עשה איש אחר לא־היה בהם חטא ועתה ראו וישנאו גם־אתי גם־את־אבי׃", "25": "אך למלאת דבר־הכתוב בתורתם שנאת חנם שנאוני׃", "26": "ובבוא הפרקליט אשר אשלח לכם מאת אבי רוח האמת היוצא מאת אבי הוא יעיד עלי׃", "27": "וגם־אתם תעידו כי מראש הייתם עמדי׃"}