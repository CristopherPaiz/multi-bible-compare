{"1": "והננו מבקשים מכם אחי על־אדות ביאת אדנינו ישוע המשיח ואסיפתנו אליו׃", "2": "אשר לא־תטרף דעתכם פתאם ואשר לא תבהלו לא ברוח ולא בדבור ולא באגרת כאלו שלוחה מאתנו לאמר הגיע יום יהוה׃", "3": "אל־יתעה אתכם איש בשום אופן כי לא־יבא בטרם יהיה בראשונה המרד ונגלה איש החטאה בן־האבדון׃", "4": "המתקומם והמתרומם על־כל־הנקרא אל או עבודה כי גם־ישב בהיכל האלהים כאלהים ומראה את־עצמו כי אלהים הוא׃", "5": "הלא תזכרו כי־בעוד היותי אתכם אלה דברתי אליכם׃", "6": "ועתה ידעתם את אשר ימנעהו מלהגלות בעתו׃", "7": "כי סוד הרשע כבר החלה פעלתו רק שיוסר מתוך המנע עד־כה׃", "8": "ואז יגלה הרשע אשר ימיתנו האדון ברוח שפתיו וישביתנו בהופעת ביאתו׃", "9": "את אשר יבוא כפי פעלת השטן ברב־כח ובאתות ובמופתי שקר׃", "10": "ובכל־מרמת און באבדים תחת אשר לא קבלו את־אהבת האמת להושע׃", "11": "ובעבור זאת ישלח להם האלהים מדוחי שוא להאמין בשקר׃", "12": "למען ידונו כל־אשר לא־האמינו באמת ורצו בעולה׃", "13": "אבל אנחנו חיבים להודות תמיד לאלהים בעבורכם אחי חביבי האדון אשר מבתחלה בחר בכם האלהים לישועה בקדשת הרוח ובאמונת האמת׃", "14": "לזאת קרא אתכם בבשורתנו לנחלת כבוד אדנינו ישוע המשיח׃", "15": "לכן אחי עמדו והחזיקו בקבלות אשר למדתם אם בדברנו אם באגרתנו׃", "16": "ואדנינו ישוע המשיח ואלהינו אבינו אשר אהב אתנו ויתן־לנו בחסדו נחמת עולם ותקוה טובה׃", "17": "הוא ינחם את־לבבכם ויכונן אתכם בכל־דבר ומעשה טוב׃"}