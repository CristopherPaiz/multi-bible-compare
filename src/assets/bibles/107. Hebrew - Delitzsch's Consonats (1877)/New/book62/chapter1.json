{"1": "את אשר היה מראש אשר שמענו ובעינינו ראינו אשר הבטנו ואשר מששו ידינו על־דבר החיים׃", "2": "והחיים נגלו ונרא ומעידים אנחנו ומודיעים לכם את־חיי העולמים אשר היו עם־האב ונגלו לנו׃", "3": "את אשר ראינו ושמענו נודיעה לכם למען תתחברו לנו גם־אתם ונתחברנו עם־האב ועם־בנו ישוע המשיח׃", "4": "וזאת כתבים אנחנו לכם למען תהיה שמחתכם שלמה׃", "5": "וזאת השמועה אשר שמענו ממנו ונגד לכם שהאלהים אור הוא וכל־חשך אין בו׃", "6": "אם־נאמר כי יש־לנו התחברות עמו ונתהלך בחשך דברי שקר אנחנו ולא פעלי האמת׃", "7": "אבל אם־נתהלך באור כאשר הוא באור הנה נתחברנו יחד ודם־ישוע המשיח בנו יטהרנו מכל־חטא׃", "8": "אם־נאמר שאין־בנו חטא מתעים אנחנו נפשנו והאמת אין בנו׃", "9": "ואם־נתודה את־חטאתינו נאמן הוא וצדיק לסלח לחטאתינו ולטהרנו מכל־עון׃", "10": "ואם־נאמר שלא חטאנו לכזב נשימנו ודברו אין בנו׃"}