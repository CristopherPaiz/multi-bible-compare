{"1": "בעבור זאת אני פולוס אסיר המשיח למענכם הגוים׃", "2": "כי־אמנם שמעתם הנהגת חסד האלהים אשר־נתן לי אליכם׃", "3": "כי בחזון גלה־לי הסוד אשר כתבתי לכם במעט מלין׃", "4": "ובקראכם תוכלו להכיר את־בינתי בסוד המשיח׃", "5": "אשר בדורת הראשנים לא נודע לבני אדם כאשר נגלה עתה לשליחיו הקדשים ולנביאיו ברוח׃", "6": "שיהיו הגוים גם־הם נחלים ובגוף אחד וחברי ההבטחה במשיח ישוע על־ידי הבשרה׃", "7": "אשר הייתי לה למשרת במתנת חסד אלהים הנתונה לי כפי פעלת גבורתו׃", "8": "לי אני צעיר הצעירים שבכל־הקדשים נתן החסד הזה לבשר בגוים את־עשר המשיח אשר רב הוא לאין חקר׃", "9": "ולהאיר עיני כל לראות מה־הנהגת הסוד הנסתר מדרת עולם באלהים יוצר הכל על־ידי ישוע המשיח׃", "10": "למען אשר תודע עתה על־ידי העדה לשרים ולשליטים אשר במרומים חכמת אלהים המפליאה דרכיה׃", "11": "על־פי עצת עולמים אשר יעץ במשיח ישוע אדנינו׃", "12": "אשר בו פתחון פה לנו ומבוא בבטחה על־יד אמונתו׃", "13": "על־כן אבקש שלא תחתו בצרותי למענכם כי־היא תפארתכם׃", "14": "בעבור זאת אכרעה על־ברכי לפני אבי אדנינו ישוע המשיח׃", "15": "אשר נקרא שמו על כל־משפחה שבשמים ושבארץ׃", "16": "לתת לכם לפי־עשר כבודו שיתחזק בגבורה על־ידי רוחו האדם הפנימי׃", "17": "שישכן המשיח בלבבכם על־ידי האמונה והייתם משרישים ומיסדים באהבה׃", "18": "למען תוכלו להבין ככל־הקדשים מה הרחב והארך והעמק והגבה׃", "19": "וידעתם את־אהבת המשיח הנעלה על־כל־דעת ונמלאתם את־כל־מלוא האלהים׃", "20": "והיכל להרבות גמוליו עלינו יותר מכל־משאלותינו ומחשבותינו לפי הכח הפעל בקרבנו׃", "21": "לו הכבוד בקרב הקהל במשיח ישוע לדר ודר עד־עולמי עולמים אמן׃"}