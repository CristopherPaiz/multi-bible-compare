{"1": "אם־בלשנות אנשים ומלאכים אדבר ואין־בי אהבה הייתי כנחשת המה או כצלצל תרועה׃", "2": "ואם תהיה־לי נבואה ואדע כל־הסודות וכל־הדעת ואם תהיה־לי אמונה רבה עד להעתיק הרים ממקומם ואין־בי האהבה הייתי כאין׃", "3": "ואם־אחלק את־כל־הוני ואם־אתן את־גופי לשרפה ואין־בי האהבה כל־זאת לא תועילני׃", "4": "האהבה מארכת־אף ועשה חסד האהבה לא תקנא האהבה לא תתפאר ולא תתרומם׃", "5": "לא תעשה דבר־תפלה ולא־תבקש את אשר־לה ולא תתמרמר ולא תחשב הרעה׃", "6": "לא תשמח בעולה כי עם־האמת תשמח׃", "7": "את־כל תשא את־כל תאמין את־כל תקוה ואת־כל תסבל׃", "8": "האהבה לא־תבל לעולם אבל הנבואות תבטלנה והלשנות תכלינה והדעת תבטל׃", "9": "כי־קצת הוא שידענו וקצת הוא שנבאנו׃", "10": "וכבוא התמים אז עבור תעבר הקצת", "11": "כאשר הייתי עולל כעולל דברתי כעולל הגיתי כעולל חשבתי וכאשר הייתי לאיש הסירתי דברי העולל׃", "12": "כי כעת מביטים אנחנו במראה ובחידות ואז פנים אל־פנים כעת יודע אני קצתו ואז כאשר נודעתי אדע אף־אני׃", "13": "ועתה שלש־אלה תעמדנה האמונה והתקוה והאהבה והגדולה שבהן היא האהבה׃"}