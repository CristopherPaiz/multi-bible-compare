{"1": "לכו בעקבותי כאשר גם־אני הלך בעקבות המשיח׃", "2": "ועל־זאת אני משבח אתכם אחי שזכרתם אתי בכל לשמר את־הקבלות כאשר מסרתי לכם׃", "3": "ורצוני שתהיו ידעים שראש כל־איש המשיח וראש האשה האיש וראש המשיח הוא האלהים׃", "4": "כל־איש אשר יתפלל או יתנבא וראשו מכסה מנול הוא את־ראשו׃", "5": "וכל־אשה אשר תתפלל או תתנבא וראשה פרוע את־ראשה היא מנולת כי שוה היא למגלחה׃", "6": "כי האשה אם־לא תתכסה גם תתגלח ואם־בזיון הוא לאשה לגז או לגלח את־שערה תתכסה׃", "7": "אמנם האיש איננו חיב לכסות את־ראשו כי הוא צלם אלהים וכבודו והאשה היא כבוד האיש׃", "8": "כי אין־האיש מן־האשה כי אם־האשה מן־האיש׃", "9": "גם־לא־נברא האיש בעבור האשה כי אם־האשה בעבור האיש׃", "10": "על־כן האשה חיבת להיות אות משמעתה על־ראשה בעבור המלאכים׃", "11": "אבל אין האיש בלא אשה ואין האשה בלא איש באדון׃", "12": "כי כאשר האשה מן־האיש כן גם־האיש על־ידי האשה וכל־אלה מאלהים׃", "13": "שפטו־נא בנפשכם הנאוה לאשה להתפלל אל־האלהים וראשה מגלה׃", "14": "והלא תלמדו מנוהג שבעולם כי איש אשר יגדל פרע שער ראשו חרפה היא לו׃", "15": "אבל האשה כי תגדל שערה פאר הוא לה כי־נתן לה השער לצניף׃", "16": "ואם־יאהב איש לריב לא זו דרכנו ולא דרך קהלות האלהים׃", "17": "והנה בצותי את־זאת לא אוכל לשבח אתכם על־אשר תאספו יחד לא לטובה כי אם־לרעה׃", "18": "כי שמעתי שיש מחלקות ביניכם כשתועדו בקהל ומקצת הדבר אני מאמין׃", "19": "כי כתות צריכות להיות ביניכם למען יודעו הנאמנים שבכם׃", "20": "ועתה כאשר תאספו יחד אין־זה לאכל סעודתו של־האדון׃", "21": "כי כל־אחד מקדים לקחת סעודתו בשעת האכילה וזה ירעב וזה ישתכר׃", "22": "הכי אין לכם בתים לאכל וזשתות או התבוזו את־קהל אלהים ותבישו את־מי שאין־לו מה אמר לכם העל־זאת אשבח אתכם אינני משבח׃", "23": "כי־כן קבלתי אני מן־האדון ומסרתי לכם כי האדון ישוע בלילה אשר־נמסר בו לקח את־הלחם׃", "24": "ויברך ויבצע ויאמר קחו אכלו זה גופי הנבצע בעדכם עשו־זאת לזכרי׃", "25": "וכמו־כן את־הכוס אחר הסעודה ויאמר הכוס הזאת היא הברית החדשה בדמי עשו־זאת לזכרי בכל־זמן שתשתו׃", "26": "כי בכל־זמן שתאכלו את־הלחם הזה ותשתו את־הכוס הזאת הזכר תזכירו את־מות אדנינו עד כי יבוא׃", "27": "לכן מי שיאכל מן־הלחם הזה או־ישתה מכוס האדון שלא כראוי יאשם לגוף אדנינו ולדמו׃", "28": "יבחן האיש את־נפשו ואז יאכל מן־הלחם וישתה מן־הכוס׃", "29": "כי האכל והשתה שלא כראוי אכל ושתה דין לנפשו לפי שלא־הפלה את־גוף האדון׃", "30": "בגלל הדבר הזה יש־בכם חולים וחלשים רבים והרבה ישנו המות׃", "31": "כי אם־נבחן את־נפשנו לא נהיה נדונים׃", "32": "וכשאנו נדונים נוסר על־יד האדון כדי שלא נחיב עם־העולם׃", "33": "על־כן אחי בהועדכם יחד לאכל המתינו זה לזה׃", "34": "וכי־ירעב איש יאכל בביתו פן־תועדו לאשמה ויתר הדברים אתקן בבאי׃"}