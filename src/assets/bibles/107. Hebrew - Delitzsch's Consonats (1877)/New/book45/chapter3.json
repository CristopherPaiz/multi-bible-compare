{"1": "אם כן מה־הוא יתרון היהודי ומה־היא תועלת המילה׃", "2": "הרבה מכל־פנים תחלתו שבידם הפקדו דברי אלהים׃", "3": "ואם־מקצתם לא האמינו מה־בכך היבטל חסרון אמונתם את־אמונת אלהים׃", "4": "חלילה אבל האל הוא הנאמן וכל־האדם כזב ככתוב למען תצדק בדברך תזכה בשפטך׃", "5": "ואם־עולתנו תודיע את־צדקת האלהים מה־נאמר היש־עול באלהים המשלח חרון אפו כדבר בני־אדם אני מדבר׃", "6": "חלילה שאם־כן איך ישפט האלהים את־העולם׃", "7": "כי אם־בכזבי תרבה ותפרץ אמתו של אלהים לתהלה לו למה אשפט עוד כחוטא׃", "8": "ולמה לא נעשה כדבר מחרפינו ומוציאי דבה עלינו כאלו אמרים אנחנו נעשה הרע למען יבא הטוב אלה הם אשר עליהם יבא דינם בצדק׃", "9": "ועתה מה היש־לנו מעלה יתרה לא במאומה כבר הוכחנו שגם־היהודים גם־היונים כלם תחת החטא׃", "10": "ככתוב אין צדיק אין גם־אחד׃", "11": "אין משכיל אין־דרש את־אלהים׃", "12": "הכל סר יחדו נאלחו אין עשה־טוב אין גם־אחד׃", "13": "קבר פתוח גרונם לשונם יחליקון חמת עכשוב תחת שפתימו׃", "14": "אשר אלה פיהם מלא ומררות׃", "15": "רגליהם ימהרו לשפך־דם׃", "16": "שד ושבר במסלותם׃", "17": "ודרך שלום לא ידעו׃", "18": "אין פחד אלהים לנגד עיניהם׃", "19": "ואנחנו ידענו כי כל־מה־שאמרה התורה מדברת לאלה שעול התורה עליהם כדי שיסכר כל־פה ויהי כל־העולם חיב לפני אלהים׃", "20": "מפני שממעשי התורה לא־יצדק לפניו כל־בשר כי על־ידי התורה דעת החטא׃", "21": "ועתה בבלי תורה צדקת אלהים יצאה לאור אשר העידו עליה התורה והנביאים׃", "22": "והיא צדקת אלהים באמונת ישוע המשיח אל־כל ועל־כל אשר האמינו בו כי אין להבדיל׃", "23": "כי־כלם חטאו וחסרי־כבוד אלהים המה׃", "24": "ונצדקו חנם בחסדו על־ידי הפדות אשר היתה במשיח ישוע׃", "25": "אשר שמו האלהים לפנינו לכפרת על־ידי האמונה בדמו להראות את־צדקתו אחרי אשר העביר את־החטאים הראשנים בעת חמלתו׃", "26": "להראות את־צדקתו בעת הזאת כי צדיק הוא ומצדיק את־בן־אמונת ישוע׃", "27": "ובכן איה תהלת המתהלל הלא אבדה ועל־ידי איזו תורה העל־ידי־תורת המעשים לא כי על־ידי תורת האמונה׃", "28": "לכן דנים אנחנו שבאמונה יצדק האדם בבלי מעשי תורה׃", "29": "או הרק אלהי היהודים האלהים הלא גם אלהי הגוים אכן גם־אלהי הגוים הוא׃", "30": "כי אחד האלהים המצדיק את־המולים מתוך האמונה ואת־הערלים על־ידי האמונה׃", "31": "המבטלים אפוא אנחנו את־התורה על־ידי האמונה חלילה אך מקימים אנחנו את־התורה׃"}