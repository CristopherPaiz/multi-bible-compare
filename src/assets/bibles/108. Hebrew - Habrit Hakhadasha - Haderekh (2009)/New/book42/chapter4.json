{"1": "<pb/>ישוע חזר מן הירדן מלא רוח הקודש, והרוח הובילה אותו אל המדבר —", "2": "שם ניסה אותו השטן במשך ארבעים יום. במשך כל אותו זמן לא אכל ישוע דבר, ובתום ימי הניסיון היה רעב מאוד.", "3": "<pb/>\"אם אתה באמת בן-אלוהים,\" אמר לו השטן, \"צווה על האבן הזאת להפוך ללחם.\"", "4": "<pb/>אולם ישוע השיב: \"כתוב <f>[4]</f>: 'לא על הלחם לבדו יחיה אדם, (כי אם על כל מוצא פי ה').'\"", "5": "<pb/>לאחר מכן העלה השטן את ישוע על הר גבוה, בחזיון רגעי הראה לו את כל המדינות המפוארות שבעולם ואמר: <n>(6-7) </n>\"אני אתן לך את כל הממלכות המפוארות האלה ואת כבודן — כי לי נמסר השלטון ורשאי אני לתת אותו למי שארצה — אבל בתנאי אחד: עליך לכרוע ברך ולהשתחוות לפני.\"", "6": "", "7": "", "8": "<pb/>אולם ישוע השיב לו: \"אך כתוב: 'לה' אלוהיך תשתחווה, ואותו לבדו תעבוד.'\"", "9": "<pb/>השטן לקח את ישוע לירושלים, העלהו על גג בית-המקדש ואמר: \"אם אתה באמת בן-אלוהים, קפוץ למטה!", "10": "הרי כתוב <f>[5]</f>: 'כי מלאכיו יצווה לך לשמרך...", "11": "על כפיים ישאונך פן תיגוף באבן רגליך.'\"", "12": "<pb/>\"אולם כתוב גם 'לא תנסה את ה' אלוהיך'\" השיב לו ישוע.", "13": "<pb/>כאשר סיים השטן לנסות את ישוע עזב אותו לנפשו עד לעת מועד.", "14": "<pb/>לאחר מכן חזר ישוע לגליל כשהוא מלא בכוח רוח הקודש, ועד מהרה התפרסם בכל האזור.", "15": "ישוע לימד את העם בבתי-הכנסת וכולם הללו ושיבחו אותו.", "16": "ישוע בא אל נצרת — העיר שבה בילה את ילדותו — ובשבת הלך כמנהגו לבית-הכנסת. כשקם על רגליו כדי לקרוא את ההפטרה,", "17": "הגישו לו את ספר ישעיהו. ישוע פתח את המגילה וקרא בקול <f>[6]</f>:", "18": "<pb/>\"רוח ה' עלי, יען משח ה' אותי לבשר ענוים; <pb/>שלחני לחבש לנשברי לב, <pb/>לקרא לשבוים דרור ולאסורים — פקח-קוח;", "19": "<pb/>לקרא שנת רצון לה'.\"", "20": "<pb/>ישוע גלל את המגילה, החזירו לחזן וישב במקומו. כל באי בית-הכנסת נעצו בו את עיניהם בציפייה,", "21": "וישוע הוסיף: \"היום התקיימו דברי הפסוקים האלה בקרבכם!\"", "22": "<pb/>כולם הקשיבו לדבריו והתפלאו על דברי החן והחוכמה שיצאו מפיו. \"איך ייתכן הדבר?\" שאלו איש את רעהו. \"האין זה בנו של יוסף?\"", "23": "ישוע ענה להם: \"ודאי תאמרו לי: 'רופא, רפא תחילה את עצמך!' או במילים אחרות: 'מדוע אינך מחולל כאן, בעיר מולדתך, את הניסים והנפלאות שחוללת בכפר-נחום?'", "24": "אני אומר לכם: אין נביא בעירו! את הנביא מכבדים בכל מקום חוץ מאשר בביתו ובין בני-עמו.", "25": "<pb/>\"בימי אליהו הנביא לא ירד גשם במשך שלוש וחצי שנים, והבצורת גרמה לרעב גדול בכל הארץ. למרות שהיו בישראל אלמנות רבות שרעבו ללחם,", "26": "לא שלח אלוהים את אליהו אל אף אחת מהן! אלוהים שלח את אליהו רק אל אלמנה לא יהודיה בעיירה צרפת שבצידון.", "27": "או קחו לדוגמה את אלישע; אף כי בימי אלישע הנביא היו מצורעים רבים בישראל, הוא לא ריפא איש מהם, אלא דווקא את נעמן הארמי.\"", "28": "<pb/>דברי ישוע עוררו את זעמם.", "29": "הם קפצו מכיסאותיהם ודחפו אותו אל מחוץ לעיר, אל פסגת ההר שעליו נבנתה נצרת, במטרה להשליכו במדרון.", "30": "אולם ישוע התחמק מהם והלך לדרכו.", "31": "לאחר מכן הלך ישוע לכפר-נחום שבגליל, ומדי שבת לימד בבית-הכנסת.", "32": "גם כאן נדהמו השומעים, כי ישוע דיבר בסמכות בלתי רגילה.", "33": "<pb/>פעם כשלימד ישוע בבית-הכנסת צעק לפתע איש אחד אחוז רוח שד טמא:", "34": "\"הסתלק מכאן, ישוע מנצרת! מדוע באת להשמיד אותנו? אני יודע מי אתה — בנו הקדוש של אלוהים!\"", "35": "<pb/>ישוע קטע את דברי השד וגער בו: \"שתוק וצא החוצה!\" השד השליך את האיש על הרצפה לעיני כולם, ויצא ממנו בלי לפגוע בו שוב.", "36": "<pb/>כולם נדהמו ושאלו איש את רעהו במבוכה: \"מה המיוחד בדברי האיש הזה עד כי אפילו שדים מצייתים לו?\"", "37": "עד מהרה התפרסם סיפור המעשה בכל האזור.", "38": "<pb/>לאחר שעזב ישוע את בית-הכנסת, הלך לביתו של שמעון וראה את חמותו של שמעון קודחת מחום. \"אנא, רפא אותה,\" התחננו לפניו כולם.", "39": "<pb/>ישוע עמד ליד מיטתה וגער בקדחת. מיד ירד החום, והיא קמה ממיטתה והכינה להם אוכל.", "40": "<pb/>עם שקיעת השמש הביאו תושבי הסביבה אל ישוע חברים ובני משפחה שחלו במחלות שונות. ישוע הניח את ידיו עליהם וריפא אותם.", "41": "ישוע גם גירש שדים מאנשים רבים, ובצאתם נהגו השדים לקרוא בקול: \"אתה הוא בן-האלוהים!\" אולם ישוע השתיק אותם, בגלל שהם ידעו שהוא המשיח.", "42": "<pb/>למחרת, השכם בבוקר, הלך ישוע למקום שומם כדי להתבודד. המוני העם חיפשו אותו בכל מקום, וכשמצאו אותו התחננו לפניו: \"אנא, אל תעזוב אותנו; הישאר איתנו בכפר-נחום.\"", "43": "<pb/>אולם ישוע השיב להם: \"עלי לבשר את דבר מלכות האלוהים גם בערים אחרות, כי זוהי מטרת שליחותי.\"", "44": "וישוע המשיך ללמד בבתי-הכנסת השונים שבאזור יהודה."}