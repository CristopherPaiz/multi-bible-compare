{"1": "<pb/>אז באו אנשים לישוע וסיפרו לו שפילטוס רצח מספר יהודים מהגליל בעת שהקריבו זבחים בבית-המקדש.", "2": "<pb/>\"האם אתם חושבים שהם נרצחו משום שהיו חוטאים גדולים יותר משאר אנשי הגליל?\" שאל ישוע.", "3": "\"ודאי שלא! אני אומר לכם שאם לא תחזרו בתשובה ותפנו לאלוהים יהיה סופכם כמו שלהם.", "4": "<pb/>\"ומה בנוגע לשמונה-עשר האנשים שנהרגו כשהתמוטט עליהם המגדל בשילוח? האם הם היו החוטאים הגדולים ביותר בירושלים?", "5": "ודאי שלא! אבל דעו לכם שאם לא תחזרו בתשובה יהיה סופכם שלהם.\"", "6": "<pb/>ישוע סיפר להם את המשל הבא: \"אדם נטע בגנו עץ תאנה, אולם בכל פעם שבא לחפש תאנים ציפתה לו אכזבה כי העץ לא נשא כל פרי.", "7": "לבסוף אמר לגנן: 'חיכיתי שלוש שנים ולא זכיתי אף בתאנה אחת! הבה נעקור את העץ וניטע אחר במקומו; חבל שיגזול חלקת אדמה יקרה.'", "8": "<pb/>\"'חכה עוד שנה אחת, אדוני,' ביקש הגנן. 'אני אקדיש לתאנה תשומת לב מיוחדת, אעדור סביבה ואזבל את האדמה.", "9": "אם התאנה תשא פרי בשנה הבאה מה טוב, ואם לא — אעקור אותה.'\"", "10": "<pb/>בשבת אחת כשלימד ישוע בבית-הכנסת,", "11": "ראה אישה שהייתה בעלת-מום במשך שמונה-עשרה שנה. הגב שלה היה כפוף והיא לא יכלה להזדקף.", "12": "<pb/>ישוע קרא אליו את האישה ואמר לה: \"אישה, הרפאי ממחלתך!\"", "13": "הוא נגע בה, והיא מיד הזדקפה והחלה להלל את אלוהים.", "14": "<pb/>ראש בית-הכנסת כעס מאוד על שישוע ריפא את האישה בשבת. \"שישה ימים בשבוע נועדו לעבודה!\" קרא בזעם אל הקהל. \"בואו להירפא בימי חול ולא בשבת!\"", "15": "<pb/>\"צבוע שכמוך!\" הייתה תשובתו של האדון. \"אתם כולם, האם אינכם מתירים את הבהמות שלכם ומוליכים אותם אל השוקת בשבת לשתות מים?", "16": "והאם אסור לי, רק משום ששבת היום, להתיר אישה זאת, יהודייה, מכבלי השטן שאסר אותה במשך שמונה-עשרה שנים?\"", "17": "<pb/>דבריו ביישו את מתנגדיו ואילו כל העם שמח על הנפלאות שחולל.", "18": "<pb/>ישוע חזר ולימד את העם על מלכות האלוהים: \"כיצד אוכל לתאר לכם את מלכות האלוהים, למה היא דומה?", "19": "מלכות האלוהים דומה לגרגר זעיר של צמח החרדל אשר נזרע בגינה. כעבור זמן מה גדל הגרגר הזעיר והופך לעץ, והציפורים בונות קן בין ענפיו. <n>(20-21) </n>מלכות האלוהים דומה לשמרים בבצק — מעט השמרים מחמיצים את הבצק כולו.\"", "20": "", "21": "", "22": "<pb/>בדרכו לירושלים עבר ישוע מעיר לעיר ומכפר לכפר ולימד את האנשים.", "23": "פעם שאל מישהו את ישוע: \"אדון, האם ייוושעו רק אנשים מעטים?\" <pb/><n>(24-25) </n>השיב לו ישוע: \"הואיל ושער הכניסה צר מאוד, עליכם להתאמץ מאוד כדי להיכנס דרכו. דעו לכם שאנשים רבים ירצו להיכנס דרך השער, אבל הם לא יוכלו; לאחר שבעל-הבית ינעל את השער יהיה מאוחר מדי. גם אם תעמדו בחוץ, תדפקו על השער ותתחננו: 'אדוננו, פתח לנו בבקשה.' הוא יענה לכם: 'אינני מכיר אתכם כלל, מאיפה אתם?'", "24": "", "25": "", "26": "<pb/>\"'אבל אכלנו ושתינו איתך ואף לימדת ברחוב שלנו,' תגידו.", "27": "והוא ישיב: 'אני אומר לכם שאני לא מכיר אתכם. הסתלקו מכאן, רשעים שכמותכם!'", "28": "<pb/>\"אתם תהיו מחוץ למלכות האלוהים, במקום שיש בכי וחריקת שיניים, כשתראו את אברהם, יצחק, יעקב וכל הנביאים.", "29": "מכל קצוות תבל יבואו אנשים אל מלכות האלוהים.", "30": "דעו לכם כי יש כאלה שעתה נחשבים נחותים, אולם במלכות האלוהים הם יהיו גדולים. לעומתם יש כאלה שעתה הם אנשים חשובים וגדולים, אולם במלכות האלוהים יהיו קטנים ולא חשובים.\"", "31": "<pb/>באותה שעה באו פרושים אחדים אל ישוע והזהירו אותו: \"המלך הורדוס רוצה להרוג אותך! אם ברצונך לחיות, ברח מכאן!\"", "32": "<pb/>ישוע השיב להם: \"לכו ואמרו לשועל הזה שאמשיך לגרש שדים ולרפא את החולים היום ומחר, וביום השלישי אשלים את משימתי.", "33": "כן, עלי להמשיך בדרכי היום, מחר ומחרתיים, כי לא ייתכן שנביא אלוהים ייהרג מחוץ לירושלים.", "34": "<pb/>\"ירושלים, ירושלים, ההורגת את הנביאים ורוגמת באבנים את שליחי אלוהים, פעמים רבות חפצתי לקבץ את בניך כתרנגולת המקבצת את אפרוחיה תחת כנפיה, אולם לא הנחתם לי.", "35": "והנה אלוהים נוטש את ביתכם, ואני אומר לכם שלא תראו אותי שוב עד אשר תאמרו: 'ברוך הבא בשם ה'.'\""}