{"1": "<pb/>יום אחד קרא אליו ישוע את שנים-עשר תלמידיו, והעניק להם סמכות וכוח לגרש שדים ולרפא מחלות.", "2": "לאחר מכן שלח אותם לספר לכולם על בוא מלכות האלוהים ולרפא את החולים.", "3": "<pb/>\"אל תיקחו אתכם דבר,\" הורה להם ישוע. \"אל תיקחו אתכם מקל הליכה, תרמיל, מזון, כסף ואף לא בגדים להחלפה.", "4": "בכל עיר או כפר התארחו בבית אחד בלבד.", "5": "<pb/>אם התושבים לא יקשיבו לדבריכם, צאו מאותה עיר ונערו את העפר מעל רגליכם, כסימן לכך שעשיתם את המוטל עליכם והזהרתם אותם.\"", "6": "<pb/>התלמידים יצאו לדרך, ובעברם מעיר לעיר ומכפר לכפר בישרו את דבר אלוהים וריפאו את החולים.", "7": "<pb/>כשהגיעו השמועות על כוחו ונפלאותיו של ישוע לאוזני המושל הורדוס, הוא נמלא מבוכה ודאגה, כי היו אנשים שאמרו: \"זהו יוחנן המטביל שקם לתחייה!\"", "8": "או: \"האיש הזה הוא אליהו הנביא!\" היו שאמרו: \"זהו אחד הנביאים שקם לתחייה!.\"", "9": "<pb/>\"יוחנן?\" תמה הורדוס. \"הרי כרתי את ראשו, אז מיהו האיש שעליו אני שומע ניסים ונפלאות?\" והורדוס חיפש דרך לפגוש את ישוע.", "10": "<pb/>לאחר שחזרו השליחים ודיווחו לישוע על כל מעשיהם, הוא עזב את הקהל איתם והם הלכו יחד לבית-צידה כדי להיות לבדם.", "11": "אבל ההמונים גילו לאן ישוע הלך והלכו בעקבותיו. ישוע קיבל אותם בחמימות ולימד אותם על מלכות האלוהים. הוא גם ריפא את החולים שביניהם.", "12": "<pb/>לפנות ערב ניגשו שנים-עשר התלמידים אל ישוע והאיצו בו לשלוח את הקהל אל הכפרים והמשקים שבסביבה כדי לקנות אוכל ולחפש מקום לינה, כי האזור שבו היו היה שומם לגמרי.", "13": "\"אתם תאכילו אותם!\" אמר ישוע לתלמידיו. <pb/>\"במה?\" שאלו התלמידים בתימהון. \"יש לנו רק חמש ככרות לחם ושני דגים. האם אתה רוצה שנלך לקנות אוכל לכל ההמון הזה?\"", "14": "כחמשת-אלפים איש היו שם (לא כולל נשים וילדים). <pb/>\"אמרו להם לשבת בשורות של חמישים איש,\" הורה ישוע לתלמידיו.", "15": "התלמידים עשו כדבריו והושיבו את הקהל.", "16": "<pb/>ישוע לקח את חמש ככרות הלחם ואת שני הדגים, הביט לשמים וברך על המזון. לאחר מכן פרס את הלחם, חתך את הדגים והגיש לתלמידיו שיחלקו לעם.", "17": "כולם אכלו עד ששבעו, וכאשר אספו את הפירורים שנשארו מילאו שנים-עשר סלים.", "18": "<pb/>יום אחד כשהתפלל ישוע לבדו ורק תלמידיו היו בחברתו, הוא שאל אותם: \"למי חושבים אותי האנשים?\"", "19": "<pb/>\"ליוחנן המטביל,\" השיבו התלמידים. \"אבל יש החושבים שאתה אליהו הנביא, ואחרים חושבים שאתה אחד מאבותינו הנביאים שקם לתחייה.\"", "20": "<pb/>\"למי אתם חושבים אותי?\" המשיך ישוע לשאול. <pb/>\"אתה משיח אלוהים!\" ענה פטרוס.", "21": "<pb/>ישוע ציווה עליהם לא לספר זאת לאיש.", "22": "\"על בן-האדם לסבול הרבה,\" הוסיף ישוע. \"זקני היהודים, ראשי הכוהנים והסופרים ידחו אותו ואף יהרגו אותו, אולם כעבור שלושה ימים יקום לתחייה!\"", "23": "<pb/>לאחר מכן אמר ישוע לכולם: \"מי שרוצה ללכת בעקבותיי חייב להתכחש לעצמו, לוותר על נוחיותו ושאיפותיו, לשאת עמו את צלבו יום-יום ולבוא אחרי.", "24": "כי המאבד את חייו למעני — יציל אותם, בעוד שהמתעקש לשמור על חייו — יאבד אותם.", "25": "מה הרוויח אדם שהשיג את העולם כולו אבל איבד את נפשו?", "26": "<pb/>\"כאשר בן-האדם ישוב בכבוד האלוהים והמלאכים הקדושים, ומי שאני ודברי היו לו לבושה, הוא יהיה לבושה לבן האדם.", "27": "אני אומר לכם את האמת: בין העומדים פה עתה יש כאלה שלא ימותו לפני שיראו את מלכות האלוהים!\"", "28": "<pb/>כעבור שמונה ימים לקח איתו ישוע את פטרוס, יוחנן ויעקב ועלה על אחד ההרים כדי להתפלל.", "29": "בזמן שישוע התפלל, פניו השתנו ובגדיו הלבינו והבריקו.", "30": "לפתע הופיעו משה רבנו ואליהו הנביא ודיברו איתו.", "31": "הופעתם הייתה מרשימה ומהודרת, והם דיברו עם ישוע על מותו הקרוב בירושלים, שהיה צפוי לפי דבר ה'.", "32": "<pb/>בינתיים שקעו פטרוס והאחרים בשינה עמוקה, וכשהתעוררו ראו את כבודו והדרו של ישוע ואת השנים שעמדו לידו.", "33": "כשעמדו אליהו ומשה ללכת קרא פטרוס בבלבול, בלי לדעת מה הוא אומר: \"רבי, כמה נפלא! מדוע לא נקים כאן שלוש סוכות — לך, למשה ולאליהו?\"", "34": "<pb/>בעודו מדבר כיסה אותם ענן והם נמלאו פחד.", "35": "ומן הענן קרא קול: \"זהו בני האהוב, שמעו בקולו.\"", "36": "<pb/>לאחר הקול נראה ישוע עומד לבדו. התלמידים לא סיפרו לאיש את אשר ראו אלא חיכו.", "37": "כשירדו מן ההר למחרת, באו אנשים רבים לקראת ישוע,", "38": "ואחד מהם קרא: \"רבי, אני מתחנן לפניך שתביט בבני היחיד.", "39": "שד נכנס בו, ובכל פעם שהוא אוחז בבני הוא גורם לו לצרוח ללא סיבה, משליך אותו על הרצפה ומתיש את כוחו עד שריר נוזל מפיו. השד הזה מדכא את בני מאוד וכמעט שאינו עוזב אותו לנפשו.", "40": "התחננתי לפני תלמידיך שיגרשו את השד, אבל הם לא יכלו לעשות זאת.\"", "41": "<pb/>\"איזה דור עקשן וחסר-אמונה!\" קרא ישוע. \"עד מתי אצטרך לסבול אתכם? הביאו את הילד!\"", "42": "<pb/>לפני שהספיק הילד להגיע אל ישוע, השד הפיל אותו ארצה כאשר הוא מזדעזע. אולם ישוע גירש ממנו את השד בגערה, ריפא אותו והשיבו לאביו.", "43": "<pb/>כשראו הנוכחים את הגילוי הזה של כוח אלוהים, נפלה עליהם יראה גדולה. <pb/>בעוד הקהל מתפעל ומחליף רשמים על מעשיו הנפלאים, אמר ישוע לתלמידיו:", "44": "\"הקשיבו לדברי בתשומת לב: בן-האדם עומד להימסר לידי אנשים.\"", "45": "אולם התלמידים לא הבינו למה התכוון; דבר-מה מנע מבעדם מלהבין והם חששו לשאול אותו למה התכוון.", "46": "<pb/>בין התלמידים התעורר ויכוח: מיהו החשוב והגדול ביניהם.", "47": "ישוע ידע את מחשבותיהם ולכן קרא לילד קטן, העמידו לידו", "48": "ואמר לתלמידיו: \"מי שמקבל בברכה ילד קטן כזה, כאילו מקבל בברכה אותי; ומי שמקבל בברכה אותי, מקבל למעשה בברכה את אבי אשר שלח אותי. הקטן מביניכם — הצנוע והעניו ביותר — הוא הגדול ביניכם!\"", "49": "<pb/>יוחנן תלמידו פנה אליו ואמר: \"רבי, ראינו איש שמגרש שדים בשמך ואמרנו לו לחדול מכך, כי אין הוא שייך לקבוצתנו.\"", "50": "<pb/>\"לא הייתם צריכים לומר לו זאת,\" השיב לו ישוע. \"כי מי שאינו נגדנו הוא בעדנו.\"", "51": "<pb/>בהתקרב המועד שבו יילקח לשמים, התכונן ישוע ללכת לירושלים.", "52": "יום אחד הוא שלח לפניו שליחים, כדי שיכינו לו מקום לינה באחד מכפרי השומרונים.", "53": "אולם השומרונים סרבו לתת להם מקום לינה, משום שפניהם של ישוע ותלמידיו היו מועדות לירושלים (לשומרונים היה ויכוח עם היהודים בנוגע לירושלים).", "54": "<pb/>כשהגיע הדבר לאוזני ישוע ותלמידיו, שאלו יעקב ויוחנן: \"אתה רוצה שנצווה כי תרד אש מהשמים ותשרוף אותם?\"", "55": "אולם ישוע גער בהם,", "56": "והחבורה המשיכה בדרכה אל כפר אחר.", "57": "<pb/>בדרך אמר מישהו לישוע: \"אדוני, לאן שתלך, אני אלך אחריך!\"", "58": "אולם ישוע השיב לו: \"אל תשכח שאין לי מקום להניח את ראשי. השועלים מתגוררים במחילות האדמה ולציפורים יש קנים, אולם לבן-האדם אין מקום להניח בו את ראשו.\"", "59": "בהזדמנות אחרת אמר ישוע לאיש מסוים: 'בוא אחרי והיה תלמיד שלי.\" האיש הסכים, אולם ביקש לקבור תחילה את אביו.", "60": "<pb/>\"הנח למתים (מבחינה רוחנית) לקבור את המתים שלהם,\" אמר לו ישוע. \"ואילו אתה לך להכריז על מלכות האלוהים.\"", "61": "<pb/>איש אחר אמר לישוע: \"אני אלך אחריך, אדוני, אך הרשה לי תחילה ללכת הביתה ולהיפרד מבני משפחתי.\"", "62": "<pb/>אבל ישוע השיב לו: \"השם את ידו על המחרשה ומביט אחריו לא יהיה כשיר למלכות האלוהים.\""}