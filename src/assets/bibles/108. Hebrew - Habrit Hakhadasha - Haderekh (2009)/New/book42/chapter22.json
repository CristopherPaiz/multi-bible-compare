{"1": "<pb/><n>(1-2) </n>בהתקרב חג הפסח חיפשו ראשי הכוהנים והסופרים דרך להיפטר מישוע בלי לעורר מהומות בעם - דבר שפחדו ממנו מאוד.", "2": "", "3": "באותה עת פיתה השטן את יהודה איש קריות, שהיה אחד משנים-עשר תלמידי ישוע.", "4": "יהודה הלך אל ראשי הכוהנים ואל מפקדי משמר בית- המקדש כדי להתייעץ איתם כיצד להסגיר את ישוע לידיהם.", "5": "ראשי הכוהנים ומפקדי משמר בית-המקדש שמחו מאוד על העזרה שהציע להם יהודה, והבטיחו לו כסף.", "6": "מאותה עת חיפש יהודה הזדמנות להסגיר את ישוע לידיהם, כשלא יהיה בחברת אנשים רבים.", "7": "<pb/>בהגיע חג הפסח, בו מקריבים זבח,", "8": "שלח ישוע את פטרוס ויוחנן להכין את הסדר.", "9": "<pb/>\"היכן אתה רוצה שנכין את הסעודה?\" שאלו את ישוע.", "10": "<pb/>\"בכניסה לירושלים תפגשו אדם נושא כד מים,\" השיב ישוע. \"לכו אחריו, היכנסו אל הבית שאליו יכנס", "11": "ואמרו לבעל הבית: 'רבנו ביקש שתראה לנו את חדר האורחים אשר הכנת לו ולתלמידיו בשביל הסדר.'", "12": "הוא יוביל אתכם אל הקומה השנייה ויראה לכם חדר גדול שהכין למעננו. שם תכינו את הסעודה.\"", "13": "<pb/>פטרוס ויוחנן הלכו העירה; הכול התרחש בדיוק כפי שאמר ישוע, והם הכינו את הסדר.", "14": "<pb/>מאוחר יותר הגיעו ישוע ושאר התלמידים, וכשהגיעה השעה התיישבו כולם סביב השולחן.", "15": "<pb/>\"נכספתי לאכול עמכם את סעודת הפסח לפני שאתייסר,\" פתח ישוע ואמר:", "16": "\"אני אומר לכם ששוב לא אוכל את סעודת הפסח, עד אשר יתקיים במלוא משמעותה במלכות האלוהים.\"", "17": "<pb/>לאחר מכן לקח ישוע כוס יין, ברך ואמר: \"קחו את היין ושתו ממנו כולכם.", "18": "<pb/>דעו לכם ששוב לא אשתה יין עד אשר תבוא מלכות האלוהים.\"", "19": "<pb/>לאחר מכן הוא לקח כיכר לחם (מצה), ברך, פרס את הלחם לפרוסות, נתן לתלמידיו ואמר: \"זהו גופי הניתן בעדכם. איכלו אותו לזיכרוני.\"", "20": "בתום הסעודה הגיש להם ישוע עוד כוס יין ואמר: \"זהו הדם אשר נשפך למען רבים, כדי לחתום את הברית החדשה בין אלוהים לבני-האדם.", "21": "אולם ליד השולחן יושב האיש שיסגיר אותי.", "22": "אמנם נגזר עלי למות, אבל אוי לאיש שיסגיר אותי!\"", "23": "<pb/>התלמידים החלו לשאול זה את זה מי מהם עלול לעשות מעשה נורא שכזה.", "24": "<pb/>בין התלמידים התעורר ויכוח: מי מהם החשוב ביותר.", "25": "<pb/>אמר להם ישוע: \"בעולמנו רודים המלכים והשליטים בנתיניהם, ובכל זאת אלה נחשבים לדורשים בטוב נתיניהם.", "26": "אולם אצלכם המצב שונה: מי שמרבה לשרת אתכם הוא יהיה הגדול מביניכם, והמנהיג יהיה משרת.", "27": "ומי נחשב גדול, מי שיושב בשולחן או מי שמשרת את מי שבשולחן? כמובן שהיושב בשולחן. ואילו אני ביניכם כמשרת.", "28": "<pb/>\"מאחר ששמרתם לי אמונים על-אף הצרות והקשיים,", "29": "ומאחר שאבי הנחיל לי מלכות, הריני מעניק לכם בזאת את הזכות", "30": "לאכול ולשתות על שולחני במלכותי, ולשבת על כיסאות לשפוט את שנים-עשר שבטי ישראל.\"", "31": "<pb/>\"שמעון, שמעון,\" המשיך האדון, \"השטן דורש את כולכם, לסנן אתכם כמו חיטה.", "32": "אבל התפללתי בעדך שלא תאבד את אמונתך. לאחר שתחזור בתשובה חזק את אחיך.\"", "33": "<pb/>\"אדוני,\" קרא שמעון פטרוס, \"אני מוכן ללכת איתך לבית-הסוהר ואף למות איתך!\"", "34": "<pb/>אולם ישוע ענה: \"פטרוס, אני אומר לך שעוד היום, לפני קריאת התרנגול, תתכחש לי שלוש פעמים ותאמר שאינך מכיר אותי כלל.", "35": "<pb/>\"כאשר שלחתי אתכם לבשר את הבשורה בלי כסף, בלי תרמיל ובלי נעליים האם חסרתם משהו?\" המשיך ישוע. <pb/>\"לא חסר לנו דבר,\" השיבו.", "36": "<pb/>\"אבל עכשיו,\" אמר להם ישוע, \"למי שיש כסף ותרמיל שייקח אותם איתו; ולמי שאין חרב - שימכור את מעילו ויקנה אחת.", "37": "כי הגיע המועד שתתקיים הנבואה הכתובה עלי <f>[13]</f>: 'הוא נימנה בין פושעים.' כן, כל מה שכתבו עלי הנביאים יתקיים במלואו.\"", "38": "<pb/>\"אדון,\" קראו התלמידים, \"יש לנו כאן שתי חרבות.\" <pb/>\"אלה מספיקות לכם,\" השיב ישוע.", "39": "<pb/>לאחר מכן יצא ישוע מהעיר והלך אל הר הזיתים, כמנהגו מדי יום, והתלמידים הלכו בעקבותיו.", "40": "בהגיעו אל המקום אמר ישוע לתלמידיו: \"התפללו שלא תבואו לידי ניסיון.\"", "41": "ישוע התרחק מתלמידיו מרחק-מה, כרע על ברכיו והתפלל:", "42": "\"אבי, אם יש ברצונך, אנא, הרחק ממני את כוס הייסורים. אולם אני רוצה שייעשה רצונך ולא רצוני.\"", "43": "לאחר מכן נגלה אליו מלאך מן השמים וחיזק אותו.", "44": "בגלל סבלו הרב הוא התפלל בדבקות רבה, וזיעתו נפלה על הארץ כטיפות דם גדולות.", "45": "כאשר סיים ישוע את תפילתו וחזר אל תלמידיו, מצא אותם ישנים מרוב צער ועייפות.", "46": "<pb/>\"מדוע אתם ישנים?\" שאל ישוע. \"קומו והתפללו שלא תבואו לידי ניסיון.\"", "47": "<pb/>בעודו מדבר התקרב אליו קהל גדול של אנשים ובראשם צעד יהודה, שהיה אחד מתלמידיו. יהודה קרב אל ישוע כדי לנשקו,", "48": "אולם ישוע אמר לו: \"יהודה, האם בנשיקה אתה עומד להסגיר את בן-האדם?\"", "49": "<pb/>כשראו התלמידים את העומד להתרחש שאלו את ישוע: \"אדון, אתה רוצה שנכה אותם בחרבות שלנו?", "50": "ואחד מהם קיצץ את אוזנו הימנית של עבד הכוהן הגדול.", "51": "<pb/>ישוע עצר בעדם ואמר: \"הניחו להם לעשות את שלהם.\" לאחר מכן נגע באוזנו של העבד וריפא אותה.", "52": "ישוע פנה אל ראשי הכוהנים, מפקדי משמר בית-המקדש והזקנים שבאו לאסרו: 'מדוע אתם באים אלי במקלות ובחרבות, האם אני גנב או שודד?", "53": "מדוע לא אסרתם אותי בבית-המקדש? הרי הייתי שם כל יום. אבל זוהי שעתכם, ושעת שלטון החושך.\"", "54": "<pb/>הם אסרו את ישוע והובילוהו אל בית הכוהן הגדול. פטרוס הלך אחריהם במרחק-מה,", "55": "אולם הצטרף אליהם כשהדליקו מדורה בחצר והתיישבו סביבה.", "56": "<pb/>משרתת אחת הבחינה בפטרוס לאור המדורה. היא נעצה בו מבט וקראה: \"האיש הזה היה עם ישוע!\"", "57": "<pb/>פטרוס הכחיש בתוקף את דבריה: \"אישה, איני מכיר אותו כלל!\"", "58": "<pb/>כעבור זמן קצר הבחין מישהו אחר בפטרוס. \"אתה ודאי אחד מהם!\" אמר. \"מה פתאום,\" הכחיש פטרוס, \"אינני אחד מהם!\"", "59": "<pb/>כעבור שעה בערך העיר אדם נוסף: \"אין לי ספק שהאיש הזה היה עם ישוע, כי שניהם מהגליל.\"", "60": "<pb/>פטרוס הכחיש שוב: \"בן-אדם, איני יודע על מה אתה מדבר...\" לפני שסיים פטרוס את דבריו נשמעה קריאת התרנגול.", "61": "באותו רגע פנה ישוע והביט בעיניו של פטרוס. אז נזכר פטרוס בדברי האדון: \"לפני קריאת התרנגול תתכחש לי שלוש פעמים.\"", "62": "הוא יצא מהחצר ומירר בבכי.", "63": "<pb/>החיילים שהופקדו על שמירת ישוע לעגו לו, הכו אותו והתעללו בו.", "64": "הם קשרו את עיניו, הכו אותו באגרופים וקראו בלעג: \"נביא שכמוך, נחש מי הכה אותך?\"", "65": "הם המשיכו לקלל ולהעליב אותו.", "66": "<pb/>למחרת בבוקר הובא ישוע לפני חברי הסנהדרין, ראשי הכוהנים, הסופרים וזקני העם.", "67": "<pb/>\"האם אתה באמת המשיח?\" שאלו אותו. <pb/>אך ישוע השיב: \"אם אגיד לכם, לא תאמינו לי,", "68": "ואם אשאל אתכם שאלות לא תשיבו לי.", "69": "אולם עוד מעט בן-האדם ישב לימין גבורת האלוהים.\"", "70": "<pb/>\"אם כך, בן-אלוהים אתה?\" <pb/>\"אתם אמרתם שאני הוא\" השיב ישוע.", "71": "<pb/>\"איננו זקוקים לעדויות נוספות!\" הם קראו. \"במו אוזנינו שמענו אותו אומר דברים אלה!\""}