{"1": "<pb/>באחת השבתות, כשעברו ישוע ותלמידיו בשדה, קטפו התלמידים שיבולים, הפרידו את המוץ ואכלו את הגרעינים.", "2": "הדבר לא מצא-חן בעיני כמה פרושים אשר באו לישוע, ואלה קראו: \"מדוע תלמידיך קוטפים שיבולים בשבת? הלא הם מחללים את השבת!\"", "3": "<pb/>השיב להם ישוע: \"האם מעולם לא קראתם מה עשה דוד המלך כשהוא ואנשיו היו רעבים?", "4": "דוד נכנס לאוהל מועד, לקח את לחם הפנים — שעל-פי התורה היה מיועד לכוהנים בלבד — ואכל אותו עם אנשיו.\"", "5": "ישוע עוד הוסיף: \"בן האדם הוא אדון השבת.\"", "6": "<pb/>בשבת אחרת, כשלימד ישוע בבית-הכנסת, היה בין הקהל אדם שידו הימנית משותקת.", "7": "הסופרים והפרושים רצו לראות אם ישוע ירפא את האיש בשבת, מפני שחיפשו סיבה להאשים אותו במשהו.", "8": "<pb/>ישוע ידע היטב את מחשבותיהם, ולכן אמר לבעל היד המשותקת: \"בוא ועמוד לפני כולם.\" האיש עשה כדבריו.", "9": "<pb/>ישוע פנה אל הסופרים והפרושים: \"יש לי שאלה אליכם: על-פי התורה, האם עלינו לעשות בשבת מעשים טובים, או מעשים רעים? האם עלינו להציל חיים בשבת, או להרסם?\"", "10": "<pb/>ישוע הביט בעיני הנוכחים ואחר כך אמר לאיש שידו משותקת: \"הושט את ידך.\" האיש הושיט את ידו והיא נרפאה כליל.", "11": "מעשה זה של ישוע עורר את זעם אויביו, והם החלו להתייעץ ביניהם מה לעשות לו.", "12": "<pb/>זמן קצר לאחר מכן יצא ישוע אל ההרים להתפלל, ובילה את כל הלילה בתפילה לאלוהים.", "13": "עם עלות השחר הוא קרא אליו את תלמידיו, ובחר מתוכם שנים-עשר איש שיהיו מלוויו הקבועים. יותר מאוחר ישוע מינה את אלה להיות שליחים.", "14": "אלה שמותיהם: שמעון (ישוע קרא לו גם פטרוס), אנדרי (אחיו של שמעון), יעקב, יוחנן, פיליפוס, בר-תלמי,", "15": "מתתיהו, תומא, יעקב (בן-חלפי), שמעון (מכת הקנאים),", "16": "יהודה (בן-יעקב), יהודה איש-קריות (אשר מאוחר יותר הסגיר את ישוע).", "17": "<pb/>ישוע ירד איתם מההר, וכשהגיעו למקום נרחב הוא עמד מלכת. קהל גדול כבר ציפה לו שם; ביניהם תלמידיו הרבים ואנשים רבים שבאו ממרחקים להקשיב לדבריו ולהירפא ממחלותיהם. הם באו בהמוניהם מירושלים, מיהודה ומאזור צור וצידון.", "18": "גם אנשים שהיו אחוזים רוחות רעות נרפאו.", "19": "<pb/>כל אחד ואחד מהם השתוקק לגעת בישוע, כי יצא ממנו כוח מרפא שריפא את כולם.", "20": "<pb/>ישוע פנה אל תלמידיו ואמר: <pb/>\"אשריכם העניים, כי מלכות האלוהים שייכת לכם.", "21": "<pb/>אשריכם הרעבים עתה, כי תשבעו. <pb/>אשריכם הבוכים עתה, כי עוד תשמחו.", "22": "<pb/>אשריכם אם שונאים ומנדים אתכם, <pb/>ואם מקללים אתכם בגלל אמונתכם בבן-האדם.", "23": "<pb/>שמחו ורקדו, כי מצפה לכם שכר רב בשמים! ואל תשכחו שכך רדפו גם את הנביאים!", "24": "<pb/>אך אוי לעשירים, <pb/>מפני שכבר קיבלתם את כל מה שמגיע לכם בעולם הזה.", "25": "<pb/>\"אוי לאלה שיש לכם את כל משאלות לבבכם, <pb/>כי יבוא יום שבו לא יהיה לכם דבר! <pb/>אוי לכם הצוחקים עתה, <pb/>כי לא רחוק היום שבו תתאבלו ותבכו!", "26": "<pb/>\"אוי לכם המקבלים מחמאות ושבחים מכל בני-האדם, <pb/>כי כך החניפו אבותיהם לנביאי השקר.", "27": "<pb/>\"הקשיבו כולכם: אהבו את אויביכם, השיבו טובה לשונאיכם,", "28": "ברכו את המקללים אתכם, והתפללו בעד אלה שלועגים לכם ומביישים אתכם.", "29": "<pb/>\"אם מישהו יסטור לך על לחי אחת, הושט לו גם את הלחי השנייה!", "30": "תן מה שיש לך לכל המבקש, וכאשר לוקחים ממך דבר, אל תצטער ואל תדרוש אותו חזרה.", "31": "נהגו באחרים כפי שהייתם רוצים שהם ינהגו בכם.", "32": "<pb/>\"אם אתם אוהבים רק את אלה שאוהבים אתכם, מה המיוחד בכך? גם הפושעים אוהבים את אלה שאוהבים אותם!", "33": "ואם אתם עושים טובה רק לאלה שעושים לכם טובה — החושבים אתם שמגיע לכם פרס? גם הפושעים מחזירים טובה תחת טובה!", "34": "אם אתם מלווים רק לאלה שיכולים להחזיר לכם, האם אתם עושים מעשה נעלה? גם הקמצנים והרשעים מלווים לאנשים כמותם תמורת שכר מלא.", "35": "<pb/>\"עליכם לאהוב את אויביכם, לעשות מעשים טובים ולהלוות כספים בלי לצפות שיחזירו לכם. ואז שכרכם מאת אלוהים יהיה רב, וכך גם תוכיחו שאכן בניו אתם, שהרי אלוהים טוב גם לרשעים ולכפויי-טובה.", "36": "<pb/>\"היו רחמנים כמו שאביכם שבשמים.", "37": "אל תמתחו ביקורת על אחרים ואל תשפטו אותם, ואז לא ימתחו ביקורת עליכם ולא ישפטו אתכם. אל תאשימו איש, ואז לא יאשימו אתכם. סלחו לאחרים, ואז ייסלח גם לכם.", "38": "<pb/>אם תתנו לאחרים תקבלו חזרה מידה יפה, גדושה ושופעת, כי במידה שאתם נותנים לאחרים יינתן לכם חזרה.\"", "39": "<pb/>ישוע סיפר להם את המשל הבא: \"היכול עיוור להדריך עיוור? הלא שניהם יפלו לתוך בור.", "40": "התלמיד אינו יודע יותר ממורו, אולם אם ילמד בשקידה ובחריצות יוכל להגיע לרמת ידיעותיו של המורה.", "41": "<pb/>\"כיצד יכול אתה לראות שביב-עץ קטן בעין חברך, ולא להבחין בקרש הגדול שבעינך?", "42": "איך אתה יוכל לומר לו: 'אחי, הרשה לי לסלק את השביב מעינך.', בזמן שאינך רואה את הקרש הגדול שבעינך? צבוע שכמותך! סלק תחילה את הקרש מעינך, ורק לאחר מכן תוכל לסלק את שביב העץ מעין חברך.", "43": "<pb/>\"עץ משובח אינו נותן פרי רקוב, כשם שעץ רקוב אינו נותן פרי משובח.", "44": "את העץ מכירים לפי הפרי שהוא נותן. הרי התאנים לעולם אינן צומחות על שיחי קוצים, וענבים לעולם אינם צומחים על חוחים.", "45": "אדם טוב מפיק מעשים טובים מהטוב שבלבו, בעוד שאדם רע מפיק מעשים רעים מהרוע שבלבו, שהרי אדם מדבר מתוך הממלא את לבו.", "46": "<pb/>\"מדוע אתם קוראים לי 'אדון, אדון', ואינכם עושים את מה שאני אומר לכם?", "47": "כל מי שבא אלי ואינו רק מקשיב לדברי, כי אם גם מקיים אותם,", "48": "דומה לאדם שבנה את ביתו על יסודות איתנים החצובים בסלע. כשבא שיטפון, הבית עומד איתן כי נבנה היטב.", "49": "אולם מי שמקשיב לדברי ואינו מקיים אותם, דומה לאדם שבנה את ביתו על אדמת-חול ללא יסודות. כשבא שיטפון הבית נהרס כליל.\""}