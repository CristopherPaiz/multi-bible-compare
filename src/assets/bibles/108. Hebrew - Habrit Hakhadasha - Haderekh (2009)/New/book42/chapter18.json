{"1": "<pb/>ישוע סיפר לתלמידיו משל, כדי להדגיש לפניהם את הצורך להתפלל תמיד ללא לוותר.", "2": "<pb/>\"בעיר אחת היה שופט,\" פתח ישוע, \"אשר לא כיבד את אלוהים ולא ירא מפניו, ואף לא חיבב את העם.", "3": "<pb/>\"באותה עיר גרה אישה אלמנה, אשר באה אל השופט לעיתים קרובות והתחננה לפניו שישפוט בצדק בינה לבין יריבה המתנכל לה.", "4": "זמן מה התעלם השופט מבקשתה עד שנמאסה עליו, ואמר בלבו: 'אמנם איני ירא את אלוהים ואף איני מכבד את בני האדם,", "5": "אולם מוטב שאצדיק את האישה הזאת במשפטה, שאם לא כן היא תמשיך להטריד אותי ולא תעזוב אותי במנוחה.'\"", "6": "<pb/>האדון המשיך: \"שמעו מה שאומר השופט הרשע. אם אפילו שופט רשע זה נענה לתחינות האישה,", "7": "האם אינכם חושבים שאלוהים ישפוט בצדק את בניו המתפללים אליו יומם ולילה? האם יתמהמה בעניינם?", "8": "אלוהים יענה לתפילתם במהרה ויוציא את הצדק לאור. אולם כשבן-האדם יחזור, האם ימצא אמונה בארץ?\"", "9": "<pb/>ישוע סיפר משל נוסף. הפעם היה המשל מכוון אל הגאוותנים החושבים את עצמם לצדיקים גמורים ומזלזלים באחרים:", "10": "\"שני אנשים באו להתפלל בבית-המקדש. האחד היה פרוש גאה וצדיק בעיני עצמו, והשני היה גובה מכס רמאי.", "11": "הפרוש הגאה התפלל כך: 'אני מודה לך אלוהים על שאיני חוטא ככל האחרים, ובמיוחד שאיני חוטא כמו גובה-המכס הזה העומד כאן במקדש. מעולם לא רימיתי, לא עשקתי ולא נאפתי.", "12": "אני צם פעמיים בשבוע ונותן לך, אלוהים, מעשר מכל רווחי.'", "13": "<pb/>\"לעומתו המוכס הרמאי שעמד במרחק מה, לא העז להרים את עיניו כשהתפלל, אלא הכה על חזהו בחרטה וקרא: 'אלוהים, סלח לי. רחם על חוטא שכמוני.'", "14": "אני אומר לכם, גובה-המכס ההוא הלך לביתו נקי מחטא, ולא כן הפרוש! כי הגאה יושפל, והמשפיל את עצמו יכובד וירומם.\"", "15": "<pb/>יום אחד הביאו כמה אמהות את ילדיהן אל ישוע כדי שיברך אותם, אבל התלמידים לא הניחו להם לגשת אליו.", "16": "\"הניחו לילדים לבוא אלי,\" אמר ישוע לתלמידיו וקרא אליו את התלמידים. \"לעולם אל תגרשו את הילדים, כי לכאלה שייכת מלכות האלוהים.", "17": "אני אומר לכם, מי שלא מקבל את מלכות האלוהים כמו ילד, לא יוכל להיכנס אליה.\"", "18": "<pb/>איש מכובד אחד שאל את ישוע: \"רבי הטוב, מה עלי לעשות כדי לזכות בחיי נצח?\"", "19": "\"מדוע אתה קורא לי טוב?\" שאל ישוע. \"רק אלוהים טוב באמת.", "20": "אולם בתשובה לשאלתך, אתה מכיר את המצוות: לא תרצח, לא תנאף, לא תגנוב, לא תענה ברעך עד שקר, כבר את אביך ואמך.\"", "21": "<pb/>\"את כל המצוות האלה אני שומר מילדותי,\" השיב האיש.", "22": "<pb/>\"עליך לעשות עוד דבר אחד,\" אמר לו ישוע. \"מכור את כל מה שיש לך ותן את הכסף לעניים — כך תאגור לך אוצר בשמים. אחר כך בוא אחרי.\"", "23": "<pb/>כאשר שמע האיש את דברי ישוע הלך משם בצער רב, כי היה עשיר מאוד.", "24": "ישוע ליווה בעיניו את האיש ואמר לתלמידיו: \"לאדם עשיר קשה מאוד להיכנס למלכות האלוהים.", "25": "קל יותר לגמל לעבור דרך חור המחט מאשר לאיש עשיר להיכנס למלכות האלוהים.\"", "26": "<pb/>\"אם כל-כך קשה להיכנס למלכות האלוהים, מי יכול להיוושע?\" קראו השומעים.", "27": "<pb/>השיב להם ישוע: \"אלוהים יכול לעשות את מה שבני-האדם אינם יכולים.\"", "28": "<pb/>\"אנחנו עזבנו הכול והלכנו אחריך!\" אמר פטרוס לישוע.", "29": "<pb/>\"כן,\" השיב ישוע, \"וכל מי שעזב את ביתו, אשתו, אחיו, הוריו או ילדיו למען מלכות האלוהים,", "30": "יקבל בתמורה כפל כפליים בעולם הזה וחיי נצח בעולם הבא.\"", "31": "<pb/>ישוע קיבץ סביבו את שנים-עשר תלמידיו ואמר: \"כידוע לכם אנחנו הולכים עכשיו לירושלים. כשנגיע לשם יתקיים כל מה שהנביאים אמרו על בן-האדם.", "32": "ימסרו אותו לידי הגויים אשר יתעללו בו, ילעגו לו, ירקו בפניו,", "33": "יצליפו עליו בשוטים וימיתו אותו; אבל ביום השלישי יקום לתחייה.\"", "34": "<pb/>התלמידים לא הבינו את דבריו שהיו סתומים עבורם.", "35": "<pb/>בהתקרבם ליריחו ישב עיוור אחד בצד הדרך וקיבץ נדבות.", "36": "קולות האנשים הרבים שעברו על פניו עוררו את סקרנותו, ולכן שאל: \"מה מתרחש כאן?\"", "37": "<pb/>\"ישוע מנצרת עובר לפניך!\" השיבו לו.", "38": "<pb/>מששמע זאת העיוור החל לצעוק: \"ישוע בן-דוד, רחם עלי!\"", "39": "האנשים שהלכו לפני ישוע גערו בעיוור וניסו להשתיקו, אך ללא הצלחה. צעקותיו הלכו וגברו: \"בן-דוד, רחם עלי!\"", "40": "קריאותיו הנואשות של העיוור הגיעו לאוזניו של ישוע והוא עצר. \"הביאו אלי את האיש,\" ציווה ישוע. כשהתקרב אליו העיוור שאל אותו ישוע:", "41": "\"מה אתה רוצה שאעשה למענך?\" <pb/>אדוני, אני רוצה לראות!\" התחנן העיוור.", "42": "\"ראייתך ניתנה לך!\" השיב ישוע. \"אמונתך ריפאה אותך.\"", "43": "<pb/>מיד שבה אליו ראייתו והוא הלך אחרי ישוע, מהלל ומשבח את האלוהים. גם שאר האנשים שראו את הפלא הללו ושיבחו את האלוהים."}