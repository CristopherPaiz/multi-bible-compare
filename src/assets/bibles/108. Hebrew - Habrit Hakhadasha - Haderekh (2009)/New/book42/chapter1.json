{"1": "<pb/>תאופילוס היקר, אנשים רבים כבר כתבו על הדברים שהתרחשו בינינו,", "2": "על- פי סיפוריהם של תלמידי ישוע ושל עדי ראייה אחרים.", "3": "גם אני חקרתי היטב את התרחשות הדברים מתחילתם, והחלטתי כי טוב שאכתוב לך אותם לפי סדר העניינים,", "4": "כדי שיהיה לך מידע מדויק על הנושא שלמדת.", "5": "<pb/>בימי הורדוס מלך יהודה היה בארץ כהן בשם זכריה, אשר היה שייך למחלקת אביה <f>[1]</f> — ממשרתי בית-המקדש. גם אשתו אלישבע הייתה ממשפחה כוהנית.", "6": "זכריה ואלישבע היו אנשים צדיקים , אשר אהבו את ה' ושמרו את כל מצוותיו וחוקותיו.", "7": "אולם לא היו להם ילדים, כי אלישבע הייתה עקרה, ושניהם כבר היו זקנים. <pb/><n>(8-9) </n>יום אחד, כאשר הייתה מחלקתו של זכריה בתורנות בבית- המקדש, נפל בגורלו להיכנס אל היכל ה' ולהקטיר קטורת.", "8": "", "9": "", "10": "בינתיים עמד כל העם בחוץ והתפלל, כנהוג בעת הקטרת קטורת.", "11": "<pb/>לפתע נראה מלאך ה' אל זכריה מימין למזבח הקטורת.", "12": "זכריה נבהל ונמלא פחד.", "13": "<pb/>\"אל תירא, זכריה,\" הרגיע אותו המלאך. \"באתי לבשר לך שאלוהים שמע את תפילתך, ושאשתך אלישבע תלד לך בן! עליך לקרוא לו 'יוחנן'.", "14": "לידתו תביא לכם שמחה ואושר, ואנשים רבים ישמחו יחד אתכם,", "15": "כי ה' הועיד אותו לגדולות. עליו להינזר מיין ומשקאות חריפים, והוא יימלא ברוח הקודש מעת לידתו.", "16": "יוחנן ישיב רבים מעם ישראל אל ה' אלוהיהם.", "17": "הוא ילך לפני ה' ברוחו ובגבורתו של אליהו הנביא, ישלים בין אבות לבנים, וישיב את המרדנים לדרך הצדקה והתבונה. אכן, הוא יכין את העם לבואו של האדון.\"", "18": "\"כיצד אדע שדבריך נכונים\"?\" שאל זכריה. \"הלא אדם זקן אני, וגם אשתי כבר זקנה.\"", "19": "<pb/>\"אני המלאך גבריאל!\" השיב המלאך. \"אני עומד לפני אלוהים, והוא אשר שלח אותי לבשר לך את ההודעה הזאת.", "20": "דע לך כי כל אשר אמרתי יתקיים בבוא הזמן, אולם מאחר שלא האמנת לדברי, לא תוכל להוציא מילה מפיך מרגע זה ועד שיתקיימו דברי!\"", "21": "<pb/>האנשים אשר התפללו בחוץ המתינו בינתיים לזכריה, ולא הבינו מדוע התעכב.", "22": "לבסוף, כשיצא זכריה החוצה הוא לא יכול היה לדבר אל העם, אולם מסימני ידיים הבינו האנשים שראה חזיון.", "23": "זכריה נשאר בבית-המקדש עד תום ימי התורנות של מחלקתו, ולאחר מכן שב לביתו.", "24": "<pb/>כעבור זמן קצר הרתה אלישבע אשתו והסתתרה מעיני הציבור כחמישה חודשים.", "25": "<pb/>\"מה טוב הוא אלוהים!\" קראה אלישבע בשמחה רבה. \"ברחמיו הרבים הוא הסיר את חרפת עקרותי!\"", "26": "<pb/>בחודש השישי להריונה של אלישבע שלח אלוהים את המלאך גבריאל אל העיר נצרת שבגליל,", "27": "אל נערה בתולה בשם מרים, ארוסתו של יוסף משושלת בית-דוד.", "28": "<pb/>גבריאל נגלה אל מרים ואמר לה: \"שלום לך ,אשת חן, ה' עמך!\"", "29": "<pb/>מרים נבהלה לרגע; דברי המלאך הביכו אותה, והיא ניסתה לנחש בלבה למה הוא התכוון.", "30": "<pb/>\"אל תפחדי, מרים,\" הרגיע אותה המלאך, \"כי מצאת חן בעיני אלוהים והוא החליט לברך אותך.", "31": "בעוד זמן קצר תיכנסי להריון ותלדי בן. בשם 'ישוע' תקראי לו.", "32": "הוא יהיה רם-מעלה וייקרא בן-אלוהים. ה' ייתן לו את כסא דוד אביו,", "33": "והוא ימלוך על עם-ישראל לעולם ועד; מלכותו לא תסתיים לעולם.\"", "34": "\"כיצד אוכל ללדת?\" שאלה מרים בתמיהה. \"הרי אני בתולה!\"", "35": "השיב לה המלאך: \"רוח הקודש תבוא אליך, וגבורת אלוהים תצל עליך. משום כך הבן הקדוש שייוולד ייקרא בן-אלוהים.\"", "36": "המלאך המשיך: \"לפני שישה חודשים נכנסה קרובתך הזקנה אלישבע להריון — כן, זו ששכנותיה קראו לה 'העקרה' — וגם היא תלד בן!", "37": "כי אין דבר בלתי אשפרי לאלוהים\".", "38": "<pb/>\"הנני שפחתך, אדוני,\" אמרה מרים בענווה, \"ואני מוכנה לעשות את כל אשר יאמר לי. אמן שיתקיימו דבריך.\" לאחר מכן נעלם המלאך. <pb/><n>(39-40) </n>כעבור ימים אחדים מיהרה מרים אל הרי יהודה, אל ביתו של זכריה, ובהיכנסה אל הבית ברכה את אלישבע לשלום.", "39": "", "40": "", "41": "לשמע ברכתה של מרים התנועע התינוק בבטנה של אלישבע, והיא נמלאה ברוח הקודש.", "42": "<pb/>\"ברוכה את בנשים, מרים, וברוך תינוקך!\" פרצה אלישבע בקריאת שמחה.", "43": "\"מדוע זכיתי בכבוד הגדול שאם אדוני באה לבקר אותי?", "44": "התינוק בבטני התנועע בשמחה לשמע קול ברכתך!", "45": "אלוהים ברך אותך בצורה נפלאה כזאת משום שהאמנת כי יקיים את דבריו.\"", "46": "<pb/>השיבה מרים: <pb/>\"ברכי נפשי את ה';", "47": "<pb/>אגיל ואשמח באלוהים מושיעי!", "48": "<pb/>כי עשה חסד עם שפחתו, <pb/>ומעתה יברכוני כל הדורות.", "49": "<pb/>גדולות ונפלאות עשה עמי אל שדי, קדוש שמו.", "50": "<pb/>מדור לדור הוא מעניק את חסדו ורחמיו לכל היראים אותו.", "51": "<pb/>בזרוע נטויה עשה מעשי גבורה, <pb/>הפר מזימות גאים ורשעים,", "52": "<pb/>והוריד שליטים מכיסאם. <pb/>אולם את השפלים והנחותים הוא רומם!", "53": "<pb/>את העניים האכיל ואת העשירים הרעיב! <pb/><n>(54-55) </n>אלוהים תמך בעבדו ישראל, <pb/>ולא שכח כי הבטיח לאבותינו <pb/>- לאברהם ולזרעו — <pb/>לרחם על ישראל לעולם ועד!\"", "54": "", "55": "", "56": "<pb/>מרים נשארה אצל אלישבע כשלושה חודשים, ולאחר מכן חזרה לביתה.", "57": "בינתיים תמו ימי הריונה של אלישבע והיא ילדה בן.", "58": "השמועה על החסד שעשה איתה ה' התפשטה עד מהרה בין שכניה וקרובי משפחתה, וכולם שמחו בשמחתה.", "59": "<pb/>ביום השמיני להולדת התינוק התכנסו השכנים והקרובים לטקס ברית-המילה. האורחים היו בטוחים שהתינוק ייקרא \"זכריה\" — על שם אביו,", "60": "אולם אלישבע אמרה: \"לא, שם התינוק יוחנן!\"", "61": "<pb/>\"יוחנן?\" התפלאו האורחים. \"אבל אין במשפחתך אף אחד בשם הזה\".", "62": "הם פנו אל זכריה (שעדיין לא היה מסוגל לדבר), ושאלו אותו בתנועות ידיים וברמזים כיצד ייקרא התינוק.", "63": "<pb/>זכריה ביקש בתנועות ידיים שיביאו לו לוח, וכתב עליו: \"שם הילד יוחנן\".", "64": "באותו רגע חזר אליו כושר הדיבור והוא החל לברך את אלוהים.", "65": "<pb/>כל השכונה נמלאה יראת כבוד, והדבר היה נושא לשיחה בכל הרי יהודה.", "66": "כל השומעים התרשמו עמוקות ואמרו: \"מעניין למה נועד הילד הזה.\" כי היה ברור להם שאלוהים איתו.", "67": "<pb/>לאחר מכן נמלא זכריה אביו רוח הקודש וניבא את הנבואה הבאה:", "68": "<pb/>\"ברוך ה' אלוהי ישראל, כי פנה אל עמו, הודיע ופדה אותו.", "69": "<pb/>ה' שלח לנו מושיע גיבור משושלת בית דוד עבדו —", "70": "<pb/>כפי שהבטיח לנו בפי נביאיו הקדושים עוד לפני זמן רב —", "71": "<pb/>כדי להצילנו מיד כל אויבינו ושונאינו. <pb/><n>(72-73) </n>\"אלוהים זוכר את בריתו עם אבותינו ואת שבועתו לאברהם אבינו: <pb/><n>(74-75) </n>להצילנו מיד אויבינו, ולהעניק לנו את הזכות לשרתו כל ימי חיינו בקדושה, ובצדקה וללא פחד.", "72": "", "73": "", "74": "", "75": "", "76": "<pb/>\"ואתה, ילדי הקטן, תיקרא נביא לאל עליון, כי תלך לפני האדון ותפנה לו את הדרך.", "77": "<pb/>אתה תלמד את בני-ישראל כיצד הם יכולים להיוושע על-ידי סליחת חטאיהם.", "78": "<pb/>\"בזכות אהבתו, רחמיו וטוב-לבו של אלוהים יזרח עלינו אור ממרום,", "79": "<pb/>כדי להאיר לשרויים במוות ובחשכה, וכדי להוביל את רגלינו אל דרך השלום.\"", "80": "<pb/>הילד גדל, התחזק והתחשל באופיו. הוא התגורר במדבר עד שהגיע המועד להתחיל את שליחותו אל עם-ישראל."}