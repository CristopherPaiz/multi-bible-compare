{"1": "<pb/>לאחר מכן ראיתי מלאך גיבור אחר יורד מן השמים. הוא היה עטוף בענן, ומעל ראשו מעין קשת; פניו זרחו כשמש, רגליו דמו לעמודי אש", "2": "ובידו החזיק ספר קטן פתוח. רגלו הימנית דרכה על הארץ,", "3": "והוא קרא קריאה אדירה כשאגת אריה. בתגובה לקריאתו הרימו שבעת הרעמים את קולם והחלו לדבר.", "4": "<pb/>בשעה שדיברו שבעת הרעמים רציתי לכתוב את דבריהם, אך שמעתי קול מן השמים שציווה עלי: \"דברי הרעמים הם סוד. אל תעלה אותם על הנייר!\"", "5": "<pb/>המלאך הגיבור, שראיתיו עומד על הים ועל הארץ, הרים את יד ימינו כלפי השמים", "6": "ונשבע בשמו של החי לנצח, האלוהים אשר ברא את השמים, הארץ, הים ואת כל אשר בהם: \"לא יהיה עיכוב נוסף!", "7": "בימי תקיעת המלאך השביעי בשופרו, כאשר יחל לתקוע, יתגלה סודו של אלוהים, כפי שבישר לעבדיו הנביאים.\"", "8": "<pb/>הקול אשר שמעתי מן השמים דיבר אלי שנית: \"לך, קח את הספר הקטן ופתוח מיד המלאך שעומד על הים ועל הארץ.\"", "9": "<pb/>ניגשתי אליו וביקשתי ממנו את הספר. \"קח ואכול אותו,\" אמר לי המלאך. \"בפיך יהיה טעמו כדבש, אך לאחר שתבלע אותו הוא יהיה מר בבטנך!\"", "10": "<pb/>לקחתי את הספר מהמלאך ואכלתי אותו. בפי היה טעמו כדבש, אך לאחר שבלעתי אותו כאבה בטני וחשתי במרירות.", "11": "<pb/>\" עליך לשוב ולנבא על ארצות, עמים, שבטים, שפות ומלכים רבים,\" אמר אלי המלאך."}