{"1": "<pb/>ראיתי לימין היושב על הכסא מגילה כתובה בפנים ובחוץ וחתומה בשבעה חותמות.", "2": "מלאך גיבור הופיע וקרא בקול גדול: \"מי ראוי לשבור את החותמות ולפתוח את המגילה?\"", "3": "ולא נמצא איש בשמים, בארץ או מבין המתים אשר היה מסוגל לפתוח את המגילה או להביט בכתוב.", "4": "<pb/>פרצתי בבכי מר, כי איש לא נמצא ראוי לפתוח את המגילה ולקרוא בה.", "5": "אך אחד מעשרים-וארבעה הזקנים אמר אלי: \"אל תבכה. ראה, האריה משבט יהודה ושורש דויד ניצח, והוכיח את עצמו ראוי לשבור את החותמות ולפתוח את המגילה.\"", "6": "<pb/>הבטתי במרכז כסא-המלכות, שמוקף בארבע החיות ובעשרים-וארבעה הזקנים, וראיתי שה שעליו פצעים וחבורות אשר גרמו פעם למותו. לשה היו שבע קרניים ושבע עיניים, שהן שבע רוחות האלוהים שנשלחות אל כל קצווי העולם.", "7": "השה בא ולקח את המגילה מימינו של היושב על כיסא המלכות.", "8": "בלקחו את המגילה השתחוו לפניו ארבע החיות ועשרים-וארבעה הזקנים. כל אחד מהזקנים אחז כינור וקערת זהב מלאה קטורת, אשר היא תפילת בני-האלוהים הקדושים.", "9": "הם שרו שיר חדש, ואלו מילותיו: <pb/>\"ראוי אתה לקחת את המגילה <pb/>ולפתוח את חותמיה, <pb/>כי אתה נשחטת, <pb/>ובדמך קנית לאלוהים את בניו <pb/>מכל עם, גזע ולשון.", "10": "<pb/>ממלכת כוהנים לאלוהינו עשית אותם, <pb/>והם ימלכו על הארץ.\"", "11": "<pb/>לאחר מכן שמעתי בחיזיון קול מלאכים רבים סביב כסא המלכות, ארבע החיות והזקנים.", "12": "הם שרו שירה אדירה: <pb/>\"ראוי השה הטבוח <pb/>לקבל עוז, <pb/>עושר וחכמה, <pb/>גבורה והדר, <pb/>כבוד וברכה.\"", "13": "<pb/>וכל בריה בשמים, בארץ, מתחת לארץ ובים, שמעתי קוראים: <pb/>\"ליושב על הכסא ולשה <pb/>הברכה וההדר והעוז, <pb/>לעולם ועד!\"", "14": "<pb/>ארבע החיות אמרו: \"אמן!\" ועשרים וארבעה הזקנים נפלו על פניהם והשתחוו לו."}