{"1": "<pb/>להלן התגלות מישוע המשיח, שאלוהים נתן לו כדי שיגלה למשרתיו את המאורעות שעומדים להתרחש. הוא שלח מלאך להציג התגלות זו למשרתו יוחנן.", "2": "יוחנן העיד שכל אשר ראה ושמע הוא דבר אלוהים ועדות ישוע המשיח.", "3": "<pb/>ברוכים הקוראים את דברי הנבואה הזאת, וברוכים השומעים אשר מקיימים את הכתוב בה, כי מועד התגשמותה קרוב.", "4": "<pb/>מאת יוחנן. <pb/>אל שבע הקהילות באסיה (הקטנה). <pb/>אחים יקרים, שלום וברכה לכם מאת האלוהים אשר הווה, היה ועתיד לבוא, מאת שבע הרוחות אשר לפני כיסאו, <n>(5-6) </n>ומאת ישוע המשיח העד הנאמן — הראשון שקם מן המתים, ושליטם של כל מלכי העולם. כל הכבוד, הגבורה והשלטון לעולמי עולמים לישוע המשיח אשר אוהב אותנו תמיד. בשפכו את דמו למעננו הוא שיחרר אותנו מהשעבוד לחטא, ועשה אותנו ממלכת כוהנים לאלוהים אביו.", "5": "", "6": "", "7": "<pb/>הביטו, הנה הוא בא עם העננים, וכל עין תראה אותו — גם אלה שדקרוהו. וכל עמי העולם יספדו עליו בצער ובחרטה. אכן, כך יהיה. — אמן.", "8": "<pb/>\"אני האלף והתו, ההתחלה והסוף,\" אומר אלוהים, \"הווה, היה ועתיד לבוא, אלוהי צבאות.\"", "9": "<pb/>אני יוחנן אחיכם, כותב מכתב זה. אני שותפכם לסבל, למלכות ולסבלנות, שהם מנת חלקנו במשיח. <pb/>בהיותי באי פטמוס — לשם הוגליתי על שהטפתי את דבר אלוהים, וסיפרתי לאנשים על אודות ישוע המשיח —", "10": "שרתה עלי הרוח ביום המקודש לאדון, ולפתע שמעתי מאחורי קול רם שנשמע כתרועת שופר.", "11": "\"כתוב בספר את כל מה שאתה רואה,\" אמר אלי הקול, \"ושלח את הספר אל הקהילות באסיה: אפסוס, זמירנא, פרגמוס, תיאטירא, סרדיס, פילדלפיא ולודקיא.\"", "12": "<pb/>בפנותי לראות מי המדבר אלי, ראיתי שבע מנורות זהב,", "13": "וביניהן עומדת דמות \"בן-אדם\". הוא לבש גלימה ארוכה ועל חזהו חגורת זהב.", "14": "שיער ראשו לבן כצמר, צחור כשלג, עיניו כלהבת אש.", "15": "רגליו כנחושת נוצצת שנצרפה בכור, קולו כקול מים רבים.", "16": "בידו הימנית שבעה כוכבים, בפיו חרב בעלת להב כפול, ופניו זרחו כשמש המאירה בעיצומה.", "17": "<pb/>כשראיתיו נפלתי לרגליו כאדם מת, אך הוא הניח עלי את ידו הימנית ואמר: \"אל תירא! אני הראשון והאחרון; אני הוא החי לנצח!", "18": "הייתי מת אך קמתי לתחייה ואני חי לעולם ועד, ובידי אני מחזיק את מפתחות השאול והמוות.", "19": "כתוב את כל אשר ראית, את המתרחש עתה ואת אשר אני עומד להראות לך.", "20": "זוהי המשמעות הסודית של שבעת הכוכבים, אשר ראית בידי הימנית, ושל שבע מנורות הזהב: שבעת הכוכבים הם ראשי <f>[1]</f> שבע הקהילות, ושבע המנורות הן שבע הקהילות."}