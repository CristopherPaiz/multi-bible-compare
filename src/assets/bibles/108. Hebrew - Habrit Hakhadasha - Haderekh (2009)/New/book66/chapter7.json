{"1": "<pb/>לאחר מכן ראיתי ארבעה מלאכים עומדים בארבע פינות הארץ ועוצרים את משב ארבע רוחות הארץ, כדי שלא תישוב הרוח בים או ביבשה והכול יעמוד דומם.", "2": "ראיתי מלאך אחר עולה מצד מזרח, שם זורחת השמש, ובידו חותם אלוהים חיים. הוא קרא אל ארבעת המלאכים שקיבלו סמכות וכוח לחבל בארץ, בים ובצומח:", "3": "\"חכו! אל תחבלו בארץ, בים ובצומח עד שנחתום את עבדי האלוהים על מצחם.\"", "4": "<pb/>שמעתי שמספר החתומים היה 144,000 מכל שבטי ישראל:", "5": "<pb/>12,000 משבט יהודה <pb/>12,000 משבט ראובן <pb/>12,000 משבט גד", "6": "<pb/>12,000 משבט אשר <pb/>12,000 משבט נפתלי <pb/>12,000 משבט מנשה", "7": "<pb/>12,000 משבט שמעון <pb/>12,000 משבט לוי <pb/>12,000 משבט יששכר", "8": "<pb/>12,000 משבט זבולון <pb/>12,000 משבט יוסף <pb/>12,000 משבט בנימין", "9": "<pb/>אחר כך ראיתי אנשים רבים, שלא ניתן למנותם, מכל הארצות, העמים, הגזעים, השבטים והשפות. הם עמדו לפני כיסא-המלכות ולפני השה, לבושים גלימות לבנות ובידיהם כפות תמרים.", "10": "כל ההמון הזה קרא בקול אדיר: \"הישועה לאלוהינו היושב על כיסא-המלכות ולשה!\"", "11": "<pb/>כל המלאכים — אשר עמדו עתה סביב כיסא-המלכות, סביב הזקנים וארבע החיות — נפלו על פניהם לפני הכיסא, השתחוו לאלוהים", "12": "וקראו: \"אמן! כל הכבוד, הברכה, החכמה, התודה, ההדר, הכוח והעוז לאלוהינו לעולם ועד. אמן!\"", "13": "<pb/>אחד מעשרים-וארבעה הזקנים שאל אותי: \"היודע אתה מיהם הלבושים לבן ומאין באו?\"", "14": "<pb/>\"אדוני,\" השבתי. \"אתה יודע.\" <pb/>\"אלה הם אנשים שעברו צרות, רדיפות וסבל רב,\" הסביר לי הזקן. \" הם רחצו את גלימותיהם והלבינו אותן בדם השה.", "15": "לכן הם נמצאים כאן לפני כיסא אלוהים; הם משרתים את אלוהים במקדשו יומם ולילה, והוא מגן עליהם,", "16": "הם לא ירעבו ולא יצמאו יותר לעולם, ואף השמש והשרב לא יכו אותם.", "17": "כי השה העומד לפני כיסא-המלכות ירעה אותם ויובילם למעיינות מים חיים, ואלוהים ימחה כל דמעה מעיניהם.\""}