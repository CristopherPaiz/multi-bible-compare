{"1": "<pb/>לאחר מכן שמעתי קול אדיר שנשמע כקול המוני אנשים בשמים: \"הללויה! הודו לה'! הישועה, הכבוד והעוז שייכים לאלוהינו,", "2": "כי הוא שופט בצדק ובאמת. הוא העניש את הזונה הגדולה, אשר השחיתה את הארץ במעשי הזנות והניאוף שלה, ונקם את רצח עבדיו.\"", "3": "<pb/>שוב ושוב קראו הקולות: \"הללויה! שריפתה תעלה עשן לעולם ועד!\"", "4": "<pb/>עשרים-וארבעה הזקנים וארבע החיות נפלו על פניהם, השתחוו לאלוהים היושב על הכיסא וקראו: \"אמן! הללויה!\" <pb/><n>(5-6) </n>שוב שמעתי קול אשר נשמע כקול המון רב, כקול מים רבים, וקול רעמים חזקים. \"הללויה! כי אלוהינו, ה' צבאות, מולך!", "5": "", "6": "", "7": "הבה נשמח, נגיל וניתן לו כבוד, כי הגיע מועד חתונת השה, וכלתו התכוננה לקראתו;", "8": "ניתן לה ללבוש שמלה מאריג משובח, צח וטהור.\" (אריג משובח זה מסמל את מעשי הצדקה של בני-האלוהים).", "9": "<pb/>המלאך אמר אלי: \"כתוב: ברוכים המוזמנים אל חתונת השה.\" הוא הוסיף ואמר: \"אלה מילותיו של אלוהים עצמו!\"", "10": "<pb/>נפלתי לרגליו כדי להשתחוות לו, אך הוא אמר אלי: \"קום, אל תשתחווה לי; אני עבד אלוהים כמוך וכאחיך המאמינים שנושאים את עדות ישוע. השתחווה לאלוהים! כי האמת שגילה ישוע היא שנתנה השראה לנביאים.\"", "11": "<pb/>לאחר מכן ראיתי את השמים נפתחים וסוס לבן הופיע. שם רוכבו, \"נאמן ואמיתי\", והוא שופט ולוחם בצדק.", "12": "עיניו כלהבת אש, על ראשו כתרים רבים, ועל מצחו כתוב שם שידוע לו בלבד.", "13": "לבושו הוטבל בדם, ושמו נקרא \"דבר האלוהים\".", "14": "צבאות השמים, לבושים מדים לבנים מאריג משובח וטהור, דהרו בעקבותיו על סוסיהם הלבנים.", "15": "<pb/>מפי הרוכב יצאה חרב חדה, שמיועדת להכות את הגויים שבהם ישלוט בשוט ברזל, וברגליו דרך את ענבי הזעם של ה' אלוהי צבאות.", "16": "על בגדו ועל ירכו כתוב: \"מלך המלכים ואדון האדונים.\"", "17": "<pb/>לאחר מכן ראיתי מלאך עומד לבדו באור השמש המסנוור. הוא קרא בקול אדיר אל כל העופות המעופפים במרכז השמים: \"בואו אל הסעודה הגדולה של אלוהים!", "18": "בואו איכלו בשר מלכים, קציני-צבא, גנרלים, גיבורים; בשר סוסים ופרשים, בשר עבדים ובני-חורין, מקטן ועד גדול.\"", "19": "<pb/>ראיתי את החיה, את מלכי הארץ ואת צבאותיהם נאספים יחד, כדי להילחם נגד הרוכב על הסוס ונגד צבאו.", "20": "אולם החיה הרעה נתפסה, ויחד איתה נתפס נביא השקר (בדמות החיה השנייה), שחולל את הניסים והנפלאות בנוכחותה — ניסים שהתעו את נושאי אות החותם ואת המשתחווים לפסלה. החיה הרעה ונביא השקר הושלכו חיים לאגם האש שבוער בגופרית,", "21": "וכל צבאם נהרג בחרב שיצאה מפי הרוכב על הסוס. ועופות השמים טרפו בתאווה את בשרם."}