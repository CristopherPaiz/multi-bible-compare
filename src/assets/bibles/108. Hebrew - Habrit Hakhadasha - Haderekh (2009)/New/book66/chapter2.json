{"1": "<pb/>\"את המכתב הראשון כתוב אל ראש <f>[2]</f> קהילת אפסוס.\" <pb/>אלה דבריו של האוחז ביד ימינו את שבעת הכוכבים, והמתהלך בין שבע מנורות הזהב:", "2": "<pb/>\"אני יודע את כל מעשיך הטובים; ראיתי את עמלך הקשה, את כוח סבלך ואני יודע שאינך סובל אנשים רשעים. בחנת בזהירות את דברי אלה שטוענים שהם שליחי האדון, וגילית שלא היו דברים מעולם — הם אינם שליחים, אלא שקרנים!", "3": "בסבלנות ובאורך-רוח סבלת רבות למעני.", "4": "אך דבר אחד יש לי נגדך: עזבת את אהבתך הראשונה!", "5": "חשוב לרגע עד היכן הידרדרת! חזור בתשובה ונהג כפי שנהגת לראשונה. אם לא תחזור בתשובה, אבוא ואסיר את מנורתך ממקומה.", "6": "<pb/>לזכותך ייאמר שאתה מתעב את מעשי הניקולסים <f>[3]</f> כשם שאני מתעב אותם.", "7": "מי שמסוגל לשמוע — שיקשיב לדברי הרוח אל הקהילות: <pb/>למנצח אתן לאכול מפרי עץ החיים שנמצא בגן-העדן של אלוהים.", "8": "<pb/>\"את המכתב השני כתוב אל ראש קהילת זמירנא.\" <pb/>אלה דברי הראשון והאחרון אשר מת וקם לתחייה:", "9": "\"אני יודע שאתה סובל קשות בגלל אמונתך, ואני יודע על העוני שלך, אך דע שמצפה לך עושר רב בשמים! אני גם יודע שמתנגדיך לועגים לך ומקללים אותך — הם קוראים לעצמם 'יהודים', אך למעשה הם קהילתו של השטן!", "10": "אני מזהיר אותך מראש: אל תפחד מפני הסבל שעומד לבוא עליך! בקרוב ישליך השטן אחדים מכם לכלא, כדי לנסותכם, וסבלכם יימשך עשרה ימים. היה נאמן עד מוות ואעניק לך את כתר החיים.", "11": "מי שמסוגל לשמוע — שיקשיב לדברי הרוח אל הקהילות: המנצח לא ימות במוות השני.\"", "12": "<pb/>\"את המכתב השלישי כתוב אל ראש קהילת פרגמוס.\" <pb/>אלה דבריו של המחזיק בחרב החדה בעלת הלהב הכפול:", "13": "\"אני מכיר את עיר מגוריך — עיר שמרבית תושביה משרתים את השטן! למרות זאת שמרת על נאמנותך ולא התכחשת לי גם כאשר אנטיפס, עדי הנאמן, נרצח בעירכם על-ידי משרתי השטן.", "14": "<pb/>אף-על-פי-כן יש לי נגדך כמה דברים: יש ביניכם כאלה שדבקים בתורת בלעם, אשר לימד את בלק כיצד להשחית את עם-ישראל; לאכול זבחים שהוקרבו לאלילים, לזנות ולנאוף.", "15": "מלבד זאת יש ביניכם כאלה שדבקים בתורת הניקולסים אשר תיעבתי.", "16": "חזור בתשובה! אם תסרב, אבוא אליך בשעה בלתי צפויה ואלחם באנשים האלה בחרב פי.", "17": "מי שמסוגל לשמוע - שיקשיב לדברי הרוח אל הקהילות: את המנצח אאכיל מן נסתר, ואתן לו אבן לבנה שעליה חרוט שם חדש שידוע אך ורק למקבל האבן.\"", "18": "<pb/>\"את המכתב הרביעי כתוב אל ראש קהילת תיאטירא.\" <pb/>אלה דברי בן-האלוהים אשר עיניו כלהבת אש ורגליו כנחושת נוצצת:", "19": "\"אני יודע את מעשיך הטובים, את אהבתך, אמונתך, עבודתך וכוח סבלך, ואני שמח לראות כיצד אתה הולך ומרבה את מעשיך הטובים.", "20": "<pb/>בכל זאת, יש לי נגדך דבר אחד: אתה מניח לאישה הזאת איזבל, שקוראת לעצמה נביאה, להסית את המאמינים לזנות ולנאוף. היא מסיתה אותם לנהל חיים בלתי-מוסריים ולאכול זבחים שהוקרבו לאלילים.", "21": "נתתי לה הזדמנות לחדול ממעשיה המושחתים ולחזור בתשובה, אך היא סירבה.", "22": "שים לב למה שאעשה לה: ארתק אותה למיטתה, ואם אלה שמנאפים איתה לא יחזרו בתשובה, אגרום להם צער וסבל נורא.", "23": "גם את בניה אהרוג, וכל הקהילות תדענה שאני, האלוהים, בוחן כליות ולב ומשלם לכל איש כמעשיו. <pb/><n>(24-25) </n>אני פונה אל שאר המאמינים בתיאטירא — אל אלה שלא הלכו בעקבות איזבל ולא למדו את 'האמת העמוקה' של תורת השטן — ואומר: לא אכביד עליכם בעול נוסף, אולם שימרו היטב על מה שיש לכם עד שובי.", "24": "", "25": "", "26": "\"למנצח ששומר על מעשי עד הסוף אתן שלטון על הגויים.", "27": "הוא ינהיגם בשבט ברזל, וינפצם לרסיסים ככלי ביד היוצר.", "28": "אכן, סמכותו תהיה כסמכות שקיבלתי אני מאבי. גם את כוכב השחר אתן למנצח.", "29": "מי שמסוגל לשמוע — שיקשיב לדברי הרוח אל הקהילות.\""}