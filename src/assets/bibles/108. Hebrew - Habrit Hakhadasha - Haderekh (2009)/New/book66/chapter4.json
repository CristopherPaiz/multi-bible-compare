{"1": "<pb/>לאחר מכן ראיתי בשמים דלת פתוחה לרווחה, והקול אשר שמעתי קודם, כקול תרועת שופר, אמר אלי: \"עלה הנה ואראה לך את אשר יהיה בעתיד!\"", "2": "מיד שרתה עלי רוח אלוהים (ויכולתי לראות את הנעשה בשמים). ראיתי כסא מלכות ואת היושב עליו;", "3": "דמותו הקרינה זוהר נפלא ובלתי-רגיל, מעין שילוב של ברק יהלומים עם נוגה אבן אודם, וסביב כיסאו הייתה קשת שנראתה כאבן ברקת.", "4": "<pb/>סביב כסא המלכות עמדו עשרים-וארבעה כיסאות כבוד, ועליהם ישבו עשרים-וארבעה זקנים לבושים לבן ולראשם כתרי זהב.", "5": "מכיסא המלכות יצאו ברקים, רעמים וקולות. לפני הכיסא בערו שבעה לפידי אש שהם שבע רוחות האלוהים.", "6": "לפני הכסא היה מעין ים-זכוכית שקוף כבדולח. <pb/>סביב כסא המלכות ניצבו ארבע חיות בעלות עיניים רבות מלפנים ומאחור.", "7": "<pb/>החיה הראשונה נראתה כמו אריה, החיה השנייה נראתה כמו שור, פני החיה השלישית דמו לפני אדם, והחיה הרביעית נראתה כנשר מעופף.", "8": "לכל אחת מארבע החיות היו שש כנפיים ועיניים רבות מסביב ומפנים. יומם ולילה הן שרות ללא הפסק: <pb/>\"קדוש, קדוש, קדוש, <pb/>ה' אלוהי צבאות, <pb/>אשר היה, הווה ועתיד לבוא.\"", "9": "<pb/>בכל פעם שנתנו החיות כבוד, הדר ותודה ליושב על כיסא המלכות אשר חי לנצח,", "10": "נפלו עשרים-וארבעה הזקנים על פניהם לפני היושב על הכיסא, השתחוו לפניו, הניחו את כתריהם לפני הכסא ושרו:", "11": "<pb/>\"אדוננו ואלוהינו <pb/>ראוי אתה לכבוד, <pb/>להדר ועוז, <pb/>כי אתה בראת הכול; <pb/>הכול היה ונברא לפי רצונך.\""}