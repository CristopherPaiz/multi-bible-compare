{"1": "<pb/>כששבר השה את החותם השביעי, הייתה דממה בשמים כחצי שעה.", "2": "לאחר מכן ראיתי את שבעת המלאכים העומדים לפני אלוהים, ולכל אחד מהם ניתן שופר.", "3": "<pb/>מלאך נוסף הופיע וניגש אל המזבח כשבידו מחתה (יעה) עשויה זהב. ניתנה לו כמות גדולה של קטורת, כדי שיערבב אותה עם תפילות המאמינים, שמוקרבות על מזבח הזהב שלפני כיסא האלוהים.", "4": "ניחוח הקטורת המעורבת בתפילות עלה מהמזבח לפני אלוהים.", "5": "<pb/>לאחר מכן מילא המלאך את המחתה באש המזבח, והשליך את האש על הארץ. מיד נשמעו קולות רעשים ורעמים, ברקים הבריקו והאדמה רעדה.", "6": "<pb/>שבעת המלאכים שקיבלו את שבעת השופרות התכוננו לתקוע בהם.", "7": "<pb/>כשתקע המלאך הראשון בשופרו, ירדו על הארץ ברד ואש מעורבים בדם; שליש מהארץ נשרף וכן שליש מכלל עצי הארץ וכל העשב הירוק.", "8": "<pb/>כשתקע המלאך השני בשופרו, דבר-מה שנראה כהר ענק בוער בלהבות הושלך לתוך הים; שליש מהים הפך לדם,", "9": "שליש מדגי הים מתו ושליש מכלל אוניות הים טבעו.", "10": "<pb/>כשתקע המלאך השלישי בשופרו נפל מן השמים כוכב גדול בוער כלפיד. הוא נפל על שליש הנהרות ומעיינות המים.", "11": "כוכב זה נקרא \"לענה\" מפני שהרעיל שליש מהמים, ואנשים רבים אשר שתו מן המים האלה הורעלו ומתו.", "12": "<pb/>כשתקע המלאך הרביעי בשופרו כוסו בחשכה שליש השמש, שליש הירח ושליש ממספר הכוכבים, כך שאור היום הועם בשליש והלילה החשיך עוד יותר.", "13": "<pb/>במרכז השמים ראיתי נשר אחד מעופף וזועק בקול גדול: \"אוי ואבוי ליושבי הארץ, בגלל הצרות הנוראות שתבואנה עליהם כאשר שלושת המלאכים האחרים יתקעו בשופרותיהם.\""}