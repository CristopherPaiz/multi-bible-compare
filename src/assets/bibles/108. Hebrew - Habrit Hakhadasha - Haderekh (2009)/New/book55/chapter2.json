{"1": "<pb/>טימותיוס, בני, עליך להתחזק בכוח ובחסד שמעניק לך המשיח.", "2": "למד אנשים אחראיים את דברי האמת אשר שמעת מפי בנוכחות עדים רבים, כדי שבבוא הזמן הם ילמדו את האחרים.", "3": "<pb/>קבל את חלקך בסבל למען המשיח, כמוני, כחייל גיבור במלחמת ישוע המשיח.", "4": "וכחייל של ישוע המשיח אל תתערב יותר מדי בענייני העולם הזה, כדי שתוכל להשביע את רצונו של מי שגייס אותך לצבאו.", "5": "בעשותך את אשר הטיל עליך האדון, עליך לנהוג לפי הכללים שלו. גם הספורטאי לא יזכה בפרס אם לא יתחרה לפי הכללים!", "6": "האיכר החרוץ שמעבד את אדמתו זכאי לאכול ראשון את ביכורי הפרי.", "7": "חשוב היטב על דברים אלה, ואלוהים יעזור לך להבינם.", "8": "<pb/>לעולם אל תשכח את הבשורה שאני מבשר; תקומתו של ישוע המשיח מן המתים, והיותו משושלת דוד המלך.", "9": "הם כלאו אותי בבית-הסוהר כמו פושע, משום שהפצתי את האמת הזאת, אך דבר האלוהים אינו כלוא!", "10": "אני מוכן לסבול הכול למען בחירי האלוהים, כדי שגם הם ייוושעו ויזכו בכבוד עולמים בישוע המשיח.", "11": "<pb/>אכן נכון השיר: <pb/>אם מתנו עם המשיח, גם נחיה איתו;", "12": "<pb/>אם נסבול למענו, גם נמלוך איתו; <pb/>אם נתכחש אליו, גם הוא יתכחש אלינו;", "13": "<pb/>אף אם לא נאמין, הוא תמיד נאמן, <pb/>כי אין הוא יכול לכחש בעצמו.", "14": "<pb/>הזכר לאנשיך דברים אלה וצווה עליהם, בשם האדון, לא להתווכח על דברים חסרי ערך. ויכוחים כאלה מבלבלים את השומעים ומזיקים להם.", "15": "שקוד להשביע את רצון ה' — כפועל שאין לו כל סיבה להתבייש בעבודתו, וכאדם שיודע להשתמש בדבר האמת בצורה המועילה ביותר.", "16": "התרחק מוויכוחים מטופשים אשר מרגיזים ומכעיסים, וכך מביאים לידי חטא.", "17": "ויכוחים מטופשים אלה מתפשטים כמו ריקבון ומכאיבים לאנשים שמעורבים בהם. הומניוס ופיליטוס מעוררים ויכוחים כאלה.", "18": "השניים, שהפנו עורף לאמת, מפיצים את השקר כאילו כבר הייתה תחיית המתים. במעשה זה הם החלישו ובלבלו את אמונתם של אלה שהאמינו להם.", "19": "<pb/>אולם דבר אינו יכול לערער את אמת האלוהים; היא עומדת איתנה כסלע שעליו חקוק: \"יודע אלוהים את אשר לו.\" ו\"הקורא לעצמו מאמין באלוהים צריך להתרחק מכל רע.\"", "20": "<pb/>בבית העשיר יש כלים שעשויים מזהב ומכסף, ויש גם כלים שעשויים מעץ ומחמר. את הכלים היקרים מגישים לאורחים, ואילו בכלים הזולים משתמשים לעבודות המטבח או ככלי אשפה.", "21": "כדי להשתייך לחשוב וליקר — להיות חפץ בעל-ערך לבעל הבית — עליך לטהר את עצמך ולהתרחק מכל חטא, ואז יוכל המשיח להשתמש בך למטרותיו הנעלות.", "22": "<pb/>ברח לך מתאוות הנעורים, והתקרב לכל דבר שמעודד אותך לעשות מעשים טובים. שאף לצדק, לשלום, לאמונה ולאהבה, ובקש את חברתם של האוהבים את אלוהים בלב טהור.", "23": "<pb/>אני חוזר ואומר: התרחק מוויכוחים טיפשיים וחסרי טעם, אשר רק מרגיזים אנשים וגורמים למריבות.", "24": "המאמין באלוהים אינו צריך לריב עם אחרים, אלא עליו להיות אדיב וסובלני, וללמד את הדרך הטובה לאלה שאינם הולכים בה.", "25": "כשאתה מוכיח את המתכחשים לדבר ה', נהג בהם בענווה ובעדינות, כי אז, בעזרת ה', הם עשויים לשוב מדרכם הרעה ולהאמין באמת.", "26": "כך תשוב אליהם בינתם והם יברחו ממלכודת השטן — שלכד אותם כדי שישרתוהו — ויתחילו לעשות את רצון האלוהים."}