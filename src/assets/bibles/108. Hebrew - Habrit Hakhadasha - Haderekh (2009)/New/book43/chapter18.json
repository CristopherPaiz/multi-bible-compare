{"1": "<pb/>ישוע סיים את דבריו ועזב את המקום עם תלמידיו. הם חצו את נחל קדרון ונכנסו אל חורשת עצי-זית.", "2": "יהודה, התלמיד שבגד בישוע, הכיר היטב את המקום, כי ישוע נפגש שם עם תלמידיו פעמים רבות.", "3": "<pb/>ראשי הכוהנים והפרושים העמידו לרשות יהודה קבוצה של חיילים ושוטרים מצוידים בלפידים ובכלי נשק, והם הלכו אל אותה החורשה.", "4": "<pb/>ישוע ידע היטב מה עומד לקרות לו. הוא צעד קדימה ושאל: \"את מי אתם מחפשים?\"", "5": "<pb/>\"את ישוע מנצרת,\" השיבו לו. <pb/>\"אני הוא,\" אמר ישוע. גם יהודה המסגיר אותו היה שם.", "6": "לשמע מילים אלה הם נסוגו ונפלו על הארץ.", "7": "<pb/>ישוע חזר על שאלתו: \"את מי אתם מחפשים?\" <pb/>\"את ישוע מנצרת,\" השיבו בשנית.", "8": "<pb/>\"אמרתי לכם, אני הוא,\" אמר ישוע. \"אם אותי אתם מחפשים, עיזבו את החבורה הזאת והניחו להם ללכת.\"", "9": "ישוע אמר זאת כדי לקיים את הנבואה שניבא: \"מכל אלה שנתת לי לא אבד אף אחד!\"", "10": "<pb/>לפתע שלף שמעון פטרוס את חרבו וקיצץ את אוזנו הימנית של מלכוס, עבד הכהן הגדול.", "11": "<pb/>\"השב את החרב לנדן!\" פקד עליו ישוע. \"הרי עלי לשתות את הכוס שנתן לי אבי.\"", "12": "<pb/>החיילים, השוטרים ומפקדם תפסו את ישוע, קשרו את ידיו,", "13": "הוליכו אותו תחילה אל חנן - חותנו של קייפא שהיה הכהן הגדול באותה שנה.", "14": "היה זה אותו קייפא שיעץ ליהודים: \"מוטב שאדם אחד ימות בעד כל העם, מאשר שכל העם ימות בעד אדם אחד.\"", "15": "שמעון פטרוס ותלמיד אחר הלכו במרחק מה אחרי ישוע. התלמיד האחר היה מוכר לכהן הגדול, ולכן הורשה להיכנס אל החצר יחד עם ישוע,", "16": "ואילו פטרוס נאלץ להישאר מעבר לגדר. התלמיד האחר ניגש אל השוערת וביקש ממנה להכניס את פטרוס.", "17": "<pb/>\"הלא גם אתה תלמידו של האיש הזה!\" קראה השוערת לעבר פטרוס. \"מה פתאום?\" הכחיש פטרוס.", "18": "<pb/>החיילים והמשרתים התחממו לאש מדורה שהדליקו, כי היה קר מאוד. פטרוס הצטרף אליהם כדי להתחמם מעט.", "19": "<pb/>בתוך הבית החל הכהן הגדול לחקור את ישוע על תלמידיו ועל מה שלימד אותם.", "20": "<pb/>\"כל מה שהיה לי לומר אמרתי בציבור, באוזני המנהיגים והעם. תמיד לימדתי בבתי-הכנסת או בבית-המקדש, וכולם יודעים מה שלימדתי,\" השיב ישוע.", "21": "\"אל תשאל אותי, אלא את שומעי, הם יודעים את מה שאמרתי.\"", "22": "אחד המשרתים שעמד שם הכה את ישוע על פניו. \"ככה אתה מתחצף לכהן הגדול?\" שאל בזעם.", "23": "<pb/>\"אם אני משקר הוכח זאת.\" השיב ישוע. \"אולם אם אני אומר את האמת, מדוע אתה מכה אותי?\"", "24": "<pb/>חנן שלח את ישוע, אסור באזיקים, אל קייפא הכהן הגדול.", "25": "בינתיים המשיך שמעון פטרוס להתחמם לאש המדורה, ושוב נשאל: \"הרי גם אתה אחד מתלמידיו של ישוע, לא כן?\" <pb/>\"לא, מה פתאום?\" הכחיש פטרוס.", "26": "<pb/>אך אחד מעבדי הכהן הגדול, קרובו של מלכוס (זה שפטרוס קיצץ את אוזנו), קרא: \"אולם ראיתי אותך בחורשה יחד עם ישוע!\"", "27": "<pb/>פטרוס המשיך להכחיש את הדבר, ולפתע קרא התרנגול.", "28": "<pb/>בבוקר השכם הובילו את ישוע מביתו של קייפא לבית-המשפט. אך הם לא נכנסו פנימה מחשש חמץ - הם רצו להישאר כשרים לאכילת סעודת הפסח.", "29": "על כן יצא אליהם פילטוס ושאל: \"במה אתם מאשימים את האיש?\"", "30": "<pb/>אילמלא עשה דבר רע, לא היינו אוסרים אותו!\" השיבו.", "31": "<pb/>אם כן, שפטו אותו בעצמכם לפי חוקי תורתכם,\" אמר פילטוס. <pb/>\"אבל החוק אינו מתיר לנו עונש מוות,\" השיבו היהודים.", "32": "בזאת מלאו את מה שישוע ניבא באשר לצורת מותו.", "33": "<pb/>פילטוס שב לבית המשפט וקרא אליו את ישוע. \"האם אתה מלך היהודים?\" שאל.", "34": "<pb/>\"האם אלה המילים שלך או של האחרים?\" השיב ישוע בשאלה.", "35": "<pb/>\"האם אני יהודי?\" שאל פילטוס. \"בני-עמך וראשי הכוהנים הסגירו אותך. מה עשית?\"", "36": "<pb/>\"אילו הייתה מלכותי מהעולם הזה, היו משרתי נלחמים לצדי ומונעים את מאסרי על-ידי ראשי היהודים. אולם בעת הזאת מלכותי אינה מהעולם הזה,\" אמר ישוע.", "37": "<pb/>\"אם כן, אתה בכל זאת מלך?\" תמה פילטוס. <pb/>\"כן,\" השיב ישוע, \"משימתי היא להביא את האמת לעולם; לשם כך נולדתי ובאתי לעולם, וכל אוהבי האמת ישמעו לקולי.\"", "38": "<pb/>\"מהי האמת?\" שאל פילטוס ויצא החוצה אל היהודים. \"האיש חף מפשע ולא עשה כל רע!\" קרא פילטוס.", "39": "\"בכל שנה בחג הפסח אני מוציא לחופשי אסיר אחד. אתם רוצים שאשחרר את מלך היהודים?\"", "40": "<pb/>\"לא!\" קראו. \"אל תשחרר אותו; שחרר את בר-אבא!\" בר-אבא היה שותף למרד."}