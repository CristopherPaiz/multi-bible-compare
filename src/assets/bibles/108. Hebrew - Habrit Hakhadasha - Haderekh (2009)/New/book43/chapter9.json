{"1": "<pb/>ישוע עבר בדרך וראה איש שהיה עיוור מלידה.", "2": "<pb/>\"רבי,\" שאלו תלמידיו, מדוע נולד האיש עיוור, בגלל חטאיו שלו או של הוריו?\"", "3": "<pb/>\"לא בגלל חטאיו ולא בגלל חטאי הוריו,\" השיב ישוע. \"אדם זה נולד עיוור על-מנת שאלוהים יוכל לגלות בו את כוחו וגבורתו.", "4": "עלינו למהר לעשות לאור היום את מה שהטיל עלינו שולחי, כי תוך זמן קצר יבוא הלילה, ואז לא יוכל איש לעשות דבר.", "5": "כל עוד אני בעולם, אני אור העולם - אני מעניק לו את אורי.\"", "6": "<pb/>ישוע ירק על הארץ, עשה משחה מהרוק ומרח אותה על עיני העיוור.", "7": "\"לך לשטוף את עיניך בבריכת השילוח,\" אמר לו ישוע. העיוור הלך לשטוף את עיניו ושב למקום בעיניים פקוחות ובריאות.", "8": "<pb/>שכנים ואנשים שהכירו אותו כקבצן עיוור שאלו זה את זה: \"האם זהו אותו קבצן עיוור?\"", "9": "אחדים השיבו: \"כן.\" ואחדים אמרו: \"לא. לא ייתכן שזהו אותו אדם,\" הרהרו בקול. \"אבל הוא באמת דומה לו כשתי טיפות מים!\" <pb/>הקבצן בא לעזרתם וקרא \"אני האיש!\"", "10": "<pb/>כיצד אתה יכול לראות? מה קרה לך?\" שאלו.", "11": "<pb/>והקבצן סיפר להם: \"אדם בשם ישוע מרח משחה על עיני, ואמר לי לשטוף אותן בבריכת השילוח. עשיתי כדבריו ואני יכול לראות!\"", "12": "<pb/>\"היכן האיש הזה עכשיו?\" שאלו האנשים. <pb/>\"איני יודע,\" השיב הקבצן.", "13": "<pb/>ואז הם לקחו את הקבצן אל הפרושים", "14": "(כל זה התרחש בשבת).", "15": "<pb/>כיצד נפקחו עיניך?\" שאלו הפרושים. והקבצן סיפר להם כיצד ישוע מרח משחה על עיניו ושלחו לשטוף אותן בבריכת השילוח.", "16": "אחדים מהפרושים החליטו: \"האיש הזה, ישוע, אינו יכול לבוא מן האלוהים, מאחר שאין הוא שומר את השבת.\" <pb/>אחרים טענו: \"אבל כיצד יכול אדם חוטא לחולל ניסים כאלה? \"מחלוקת קשה התפתחה ביניהם.", "17": "<pb/>הפרושים פנו אל הקבצן ושאלו: \"מה דעתך על האיש שריפא אותך?\" \"אני חושב שהוא נביא שנשלח על-ידי אלוהים,\" השיב הקבצן.", "18": "<pb/>מנהיגי היהודים לא האמינו שהקבצן היה באמת עיוור ושעתה נרפא, ומשום כך הלכו לברר את הדבר אצל הוריו.", "19": "<pb/>\"האם זהו בנכם?\" שאלו. \"האם הוא באמת נולד עיוור? אם כן, כיצד הוא יכול לראות עתה?\"", "20": "אולם ההורים השיבו: \"אנחנו יודעים כי זהו בננו וכי נולד עיוור,", "21": "אך איננו יודעים כיצד הוא יכול לראות, או מי ריפא אותו. הוא אדם מבוגר ויכול לדבר בעד עצמו. שאלו אותו. <n>(22-23) </n>ההורים ענו כך כי חששו ממנהיגי היהודים, אשר איימו לגרש מקהל ישראל את כל המודה שישוע הוא המשיח.", "22": "", "23": "", "24": "<pb/>שוב קראו היהודים לקבצן שהיה עיוור ואמרו: \"עליך להודות לאלוהים ולא לישוע, כי כולנו יודעים שהוא איש חוטא.\"", "25": "<pb/>\"איני יודע אם הוא חוטא או לא,\" השיב הקבצן, \"אבל דבר אחד אני יודע: הייתי עיוור ועכשיו אני רואה!\"", "26": "<pb/>\"מה הוא עשה? כיצד ריפא אותך?\" דרשו.", "27": "<pb/>כבר סיפרתי לכם. האם לא שמעתם? מדוע אתם מבקשים שאספר לכם בשנית, האם גם אתם רוצים להיות תלמידיו?\" שאל הקבצן.", "28": "<pb/>הם קללו אותו ואמרו: \"אתה תלמידו! אנחנו תלמידיו של משה רבנו!", "29": "אנחנו יודעים שאלוהים דיבר אל משה, אבל איננו יודעים דבר על האיש הזה.\"", "30": "<pb/>מוזר מאוד שאינכם יודעים דבר על אודות האיש שריפא את עיני,\" השיב הקבצן.", "31": "\"אנחנו יודעים כי אלוהים אינו שומע לקול הרשעים, אך הוא מקשיב ברצון לאלה שאוהבים אותו ושומעים בקולו.", "32": "מאז בריאת העולם לא שמענו על אדם שריפא עיוורון מלידה.", "33": "אילו אדם זה לא בא מאלוהים, הוא לא היה מסוגל לעשות מאומה!\"", "34": "<pb/>\"ממזר שכמוך!\" קראו לעברו בזעם. \"אתה מתיימר ללמד אותנו?\" והם גרשוהו החוצה.", "35": "<pb/>כאשר שמע ישוע את הדבר, הוא פגש בקבצן ושאל אותו: \"האם אתה מאמין בבן האדם?\"", "36": "<pb/>\"מיהו?\" שאל האיש. \"אני רוצה להאמין בו.\"", "37": "<pb/>\"ראית אותו, והוא מדבר אליך כרגע\" השיב ישוע.", "38": "<pb/>\"כן, אדוני,\" קרא האיש, \"אני מאמין!\" והוא השתחווה לישוע.", "39": "<pb/>\"אני באתי לעולם לשם משפט — להעניק ראייה לעיוורים, ולהוכיח לאלה שחושבים את עצמם לפיקחים שהם למעשה עיוורים,\" אמר ישוע.", "40": "<pb/>הפרושים שעמדו שם שאלו: \"האם אתה כולל אותנו בין העיוורים?\"", "41": "<pb/>\"אילו הייתם עיוורים לא הייתם אשמים,\" הסביר ישוע. \"אולם אתם טוענים שאתם רואים, ולכן אתם אשמים.\""}