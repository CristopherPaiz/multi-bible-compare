{"1": "<pb/>בסיימו לדבר נשא ישוע את עיניו השמימה ואמר: \"אבי, הגיעה השעה; פאר את בנך כדי שבנך יפאר אותך.", "2": "הרי נתת לו סמכות וכוח על כל בני-האדם, כדי שיעניק חיי עולם לכל מי שנתת לו.", "3": "חיי עולם פירושם להכיר אותך, אלוהי האמת לבדו, ואת ישוע המשיח אשר שלחת.", "4": "סיימתי את המשימה שהטלת עלי, וכך פארתי אותך על-פני הארץ.", "5": "עתה, אבי, פאר אותי בכבוד שהיה לי איתך עוד לפני בריאת העולם.", "6": "<pb/>\"סיפרתי על אודותיך לכל האנשים שנתת לי בעולם. למעשה הם היו שלך תמיד; אתה נתת לי אותם והם שמעו בקולך.", "7": "עתה הם יודעים שכל מה שנתת לי ממך הוא,", "8": "כי מסרתי להם את המצוות שמסרת לי. הם קיבלו אותן, והם יודעים בבטחון שבאתי לעולם מעמך ושאתה שלחת אותי.", "9": "<pb/>\"איני מתפלל בעד העולם כולו, אלא בעד אלה שנתת לי, כי הם שייכים לך.", "10": "אלה שהם שלי הם שלך, ושלך הם שלי, ולכן הם תפארתי.", "11": "כעת אני עוזב את העולם ומשאיר אותם כאן. אבי הקדוש, אני בא אליך ומבקש ממך: שמור על כל אלה שנתת לי, כדי שיתאחדו ויהיו לאחד - כמונו.", "12": "בהיותי כאן בעולם שמרתי על אלה שנתת לי אך אחד מהם לא אבד, מלבד בן-הגיהינום שבו נתקיימה הנבואה שבכתבי-הקודש.", "13": "<pb/>\"עכשיו אני בא אליך. סיפרתי להם דברים רבים בהיותי עמם, כדי שיימלאו בשמחתי,", "14": "ומסרתי להם את מצוותיך. העולם שונא אותם, כי אינם שייכים לו, כשם שאני איני שייך לעולם.", "15": "אני לא מבקש ממך להוציא אותם מהעולם, אלא לשמרם מהרע.", "16": "הם אינם שייכים לעולם הזה, כשם שאני איני שייך לעולם הזה.", "17": "למד אותם את דבר האמת, כדי שיהיו קדושים וטהורים.", "18": "כשם ששלחת אותי אל העולם כך גם אני שולח אותם אל העולם.", "19": "אני מוסר את עצמי למענם, כדי שיגדלו באמת ובקדושה.", "20": "<pb/>\"אינני מתפלל רק בעד אלה כאן, אלא גם בעד אלה שיאמינו בי בעתיד, לאחר שישמעו את עדויות המאמינים.", "21": "אני מתפלל שהם יהיו מאוחדים כמונו; שהם יהיו בנו כשם שאתה בי ואני בך, כדי שהעולם יאמין שאתה שלחת אותי.", "22": "<pb/>\"נתתי להם את הכבוד שנתת לי, כדי שיהיו מאוחדים כשם שאנחנו מאוחדים -", "23": "אני בהם ואתה בי, כדי שאחדותם תהיה שלמה, וכדי שהעולם ידע שאתה שלחתני ושאתה אוהב אותם כמו שאתה אוהב אותי.", "24": "אבי, אני רוצה שאלה אשר נתת לי יהיו במקום שבו אהיה, כדי שיוכלו לראות את התפארת והכבוד שהענקת לי על שום שאהבת אותי עוד לפני בריאת העולם.", "25": "<pb/>\"הו, אבי הצדיק, העולם אינו מכיר אותך, אבל אני מכיר אותך, והתלמידים שנתת לי יודעים שאתה שלחתני.", "26": "אני הודעתי להם את שמך, ואוסיף להודיע, כדי שהם יאהבו אותי כשם שאתה אוהב אותי וכדי שגם אני אהיה בהם.\""}