{"1": "<pb/>כעבור זמן מה שוב נראה ישוע אל תלמידיו, הפעם ליד הכינרת, וכך התרחש הדבר:", "2": "<pb/>שמעון פטרוס, תומא התאום, נתנאל מכפר קנה שבגליל, בני זבדי, ועוד שניים אחרים היו ביחד.", "3": "<pb/>\"אני הולך לדוג,\" אמר שמעון פטרוס. <pb/>\"גם אנחנו באים,\" אמרו האחרים. הם עלו לסירה, אולם לא לכדו דבר במשך כל הלילה.", "4": "<pb/>עם זריחת החמה ראו מישהו על החוף, אך לא ידעו שישוע היה האיש.", "5": "<pb/>\"בני, האם לכדתם משהו?\" שאל. <pb/>\"לא!\" השיבו פה אחד.", "6": "<pb/>אם תשליכו את הרשת לימין הסירה תלכדו דגים רבים,\" אמר ישוע. הם עשו כדבריו, ודגים רבים כל-כך נלכדו ברשת, עד שלא היה להם כוח להעלות את הרשת חזרה לסירה.", "7": "<pb/>התלמיד שהיה אהוב על ישוע אמר לפטרוס: \"זהו האדון!\" כאשר שמע פטרוס את דבריו, לבש את חולצתו שהסיר קודם לכן, וקפץ למים.", "8": "ואילו יתר התלמידים הפליגו לחוף שהיה במרחק מאה מטר בערך, ואיתם הרשת המלאה בדגים.", "9": "כשעלו לחוף ראו מדורה שעליה נצלים דגים, ובצד היה לחם.", "10": "<pb/>\"הביאו כמה מהדגים שלכדתם,\" ביקש ישוע.", "11": "שמעון פטרוס משך את הרשת ליבשה, וכאשר ספר את השלל הוא מנה 153 דגים גדולים. למרות מספרם ומשקלם לא נקרעה הרשת!", "12": "<pb/>\"בואו, איכלו ארוחת בוקר,\" הזמינם ישוע. איש מהם לא העז לשאול אותו אם הוא באמת האדון, כי כולם היו בטוחים בכך.", "13": "ישוע הגיש להם את הלחם והדגים.", "14": "<pb/>זאת הייתה הפעם השלישית שבה נגלה אליהם ישוע לאחר שקם מהמתים.", "15": "<pb/>לאחר ארוחת הבוקר שאל ישוע את שמעון פטרוס: \"שמעון בן-יונה, האם אתה אוהב אותי יותר מכל אלה?\" <pb/>\"כן\", השיב פטרוס, \"אתה יודע שאני אוהב אותך.\" <pb/>\"אם כן, רעה את טלאי,\" אמר ישוע.", "16": "<pb/>ישוע שאל אותו שנית: \"שמעון בן-יונה, האם אתה באמת אוהב אותי?\" <pb/>\"כן, אדוני, אתה יודע שאני אוהב אותך,\" השיב פטרוס שנית. <pb/>\"אם כן, נהג את צאני,\" אמר ישוע.", "17": "<pb/>ישוע שאל פעם שלישית: \"שמעון בן-יונה, האם אתה באמת אוהב אותי?\" פטרוס נעלב משאלתו החוזרת של ישוע ואמר: \"אדוני, הכול אתה יודע. אתה יודע שאני אוהב אותך.\" <pb/>\"אם כן, רעה את צאני,\" חזר ישוע על בקשתו.", "18": "\"כשהיית צעיר יכולת לעשות כרצונך וללכת לאן שרצית. אולם כאשר תזדקן תושיט את ידיך - אנשים אחרים ילבישוך ויובילוך לאן שהם ירצו, ולא לאן שאתה תרצה.\"", "19": "ישוע אמר לו דברים אלה כדי להכינו לקראת צורת מותו בעתיד, שבו יכבד את האלוהים. כאשר סיים ישוע לדבר, אמר לפטרוס: \"בוא אחרי.\"", "20": "<pb/>פטרוס הביט לאחור וראה שגם התלמיד האהוב על ישוע הולך אחריהם - אותו תלמיד שישב ליד ישוע בסעודה האחרונה ושאל מי מהם עמד להסגירו.", "21": "<pb/>\"מה בקשר אליו, אדוני?\" שאל פטרוס.", "22": "<pb/>ישוע השיב: \"אם אני רוצה שהוא יישאר בחיים עד בואי, מה זה לך? בוא אתה אחרי.\"", "23": "<pb/>משום כך התפשטה השמועה בין האחים שהתלמיד הזה לא ימות. אבל למעשה ישוע כלל לא אמר זאת; הוא אמר: \"מה אכפת לך אם אני רוצה שהוא יישאר כאן עד בואי?\"", "24": "<pb/>זהו התלמיד שראה את כל ההתרחשויות האלה, העיד עליהן, וכתב אותן. כולנו יודעים שעדותו אמת.", "25": "ישוע חולל עוד מעשים נפלאים רבים, אך העולם כולו צר מלהכיל את כל הספרים שהיה אפשר לכתוב עליהם."}