{"1": "<pb/>ישוע הלך להר הזיתים,", "2": "אולם למחרת בבוקר חזר לבית-המקדש. עד מהרה התאספו סביבו אנשים רבים והוא החל ללמד אותם.", "3": "בעודו מלמד הביאו אליו הסופרים והפרושים אישה שנתפסה במעשה ניאוף, והעמידו אותה לפני הקהל.", "4": "<pb/>\"רבי, אישה זאת נתפסה במעשה ניאוף,\" אמרו,", "5": "\"ותורת משה מצווה עלינו לרגום באבנים נשים כאלה. מה דעתך?\"", "6": "<pb/>הם רצו לנסות את ישוע, שכן חיפשו סיבה להכשיל ולהרשיע אותו. אולם ישוע התכופף וצייר באצבעו על הקרקע.", "7": "כשהאיצו בו הסופרים והפרושים להשיב לשאלתם, הזדקף ישוע ואמר: \"מי שלא חטא מעולם ישליך בה את האבן הראשונה!\"", "8": "<pb/>הוא התכופף שוב והמשיך לצייר באצבעו על הקרקע.", "9": "כל השומעים נמלאו בושה, ובזה אחר זה עזבו את המקום, מזקן עד צעיר, וישוע נותר לבדו עם האישה.", "10": "<pb/>ישוע נשא את ראשו וראה שנותר לבדו עם האישה. \"היכן מאשימיך? האם הרשיע אותך מישהו?\" שאל אותה.", "11": "\"לא אדוני,\" השיבה האישה. <pb/>\"אם כן גם אני לא ארשיע אותך. לכי לשלום ואל תחטאי יותר.\"", "12": "ישוע דיבר שוב אל העם: \"אני אור העולם. כל ההולך אחרי לא יתעה שוב בחשכה, אלא יקבל את אור החיים\".", "13": "<pb/>\"אתה סתם מתפאר בעצמך ודבריך אינם מוכיחים דבר!\" קראו לעברו הפרושים.", "14": "\"אני אמנם מעיד על עצמי, אולם דברי נכונים, שכן אני יודע מאין באתי ולאן אני הולך.", "15": "אתם שופטים אותי לפי קנה-המידה של העולם, ואילו אני איני שופט איש עתה.", "16": "אם אני בכל זאת שופט, אני שופט בצדק, כי איני מחליט על דעת עצמי; אני מתייעץ עם אלוהים האב אשר שלח אותי.", "17": "התורה אומרת כי על-פי שני עדים יקום דבר, לא כן?", "18": "ובכן, אני עד אחד, ואבי אשר שלחני הוא העד השני.\"", "19": "<pb/>\"היכן אביך?\" שאלו אותו. <pb/>\"אינכם יודעים מיהו אבי, מפני שאינכם יודעים מי אני. לו היכרתם אותי הייתם מכירים גם את אבי.\"", "20": "<pb/>ישוע דיבר דברים אלה באגף האוצר בבית-המקדש, אולם איש לא אסר אותו, כי טרם הגיע המועד.", "21": "<pb/>\"אני הולך מכאן,\" המשיך ישוע. \"אתם תחפשו אותי ותמותו בחטאיכם. אינכם יכולים לבוא למקום שאליו אני הולך.\"", "22": "<pb/>\"האם הוא עומד להתאבד?\" תמהו היהודים. \"למה הוא מתכוון באמרו: 'אינכם יכולים לבוא למקום שאליו אני הולך'?\"", "23": "<pb/>ישוע הסביר להם: \"מקומי בשמים מעל, ואילו מקומכם בארץ למטה; אתם שייכים לעולם הזה, ואני איני מהעולם הזה.", "24": "משום כך אמרתי לכם שתמותו בחטאיכם; אם לא תאמינו שאני הוא תמותו בחטאיכם.\"", "25": "<pb/>\"מי אתה?\" שאלו. <pb/>\"אני הוא זה שאמרתי לכם כל הזמן,\" השיב ישוע.", "26": "\"יש לי הרבה דברים לומר עליכם, לשפוט ולהרשיע אתכם, אך איני עושה זאת. אני מוסר לכם אך ורק מה שנאמר לי על-ידי שולחי, שהוא האמת.\"", "27": "והם עדיין לא הבינו שהוא התכוון לאלוהים.", "28": "ישוע המשיך: 'כאשר תרימו את בן-האדם (על הצלב), תדעו ותבינו שאני הוא המשיח ושאיני עושה דבר על דעת עצמי, אלא אני מספר לכם מה שלימד אותי אבי.", "29": "שולחי תמיד איתי; הוא לא נטש אותי, כי אני עושה תמיד את הטוב בעיניו.\"", "30": "<pb/>כשדיבר ישוע דברים אלה, יהודים רבים האמינו שהוא המשיח.", "31": "על כן הוא אמר להם: \"אם תקיימו את דברי תהיו תלמידי באמת.", "32": "אתם תדעו את האמת, והאמת תוציא אתכם לחופשי!\"", "33": "<pb/>\"זרע אברהם אנחנו,\" קראו היהודים לעומתו, \"ומעולם לא היינו עבדים לאיש. כיצד, אם כן, אתה אומר שנהיה בני-חורין?\"", "34": "<pb/>\"אני אומר לכם במלוא האמת,\" ענה ישוע, \"כל מי שחוטא הוא עבד לחטא,", "35": "ולעבד אין כל זכויות, בעוד שלבן יש את כל הזכויות.", "36": "לכן, אם הבן מוציא אתכם לחופשי, תהיו חופשיים באמת!", "37": "אני יודע שזרע אברהם אתם, אולם יש ביניכם אחדים שרוצים להרוג אותי, מפני שאינם יכולים לסבול את דברי.", "38": "אני מספר לכם את מה שראיתי אצל אבי, ואילו אתם עושים את מה שראיתם אצל אביכם.\"", "39": "<pb/>\"אברהם הוא אבינו!\" השיבו היהודים. <pb/>אולם ישוע השיב: \"אילו הייתם בני אברהם, הייתם נוהגים כמוהו.", "40": "אולם עתה מבקשים אתם להרוג אותי על שסיפרתי לכם את האמת אשר שמעתי מאלוהים. אברהם מעולם לא היה עושה דבר כזה!", "41": "ואילו אתם עושים את מעשי אביכם האמתי.\" <pb/>\"אין אנו ממזרים! יש לנו אב אחד - האלוהים!\" טענו.", "42": "<pb/>אולם ישוע המשיך: \"אילו אלוהים היה באמת אביכם, אזי הייתם אוהבים אותי, שהרי באתי אליכם מאת האלוהים. לא באתי על דעת עצמי - אלוהים שלח אותי.", "43": "האם אתם יודעים מדוע אינכם מבינים את דברי? מפני שאינכם מסוגלים להקשיב לי.", "44": "השטן הוא אביכם, ואתם רוצים לעשות את חפצו! הוא היה רוצח ונשאר רוצח; הוא שונא את האמת, כי אין בו שמץ של אמת; כל דבריו הם שקר בכוונה תחילה, שהרי הוא מלך השקרים.", "45": "אינכם מאמינים לי משום שאני אומר את האמת.", "46": "האם יכול מישהו מכם להוכיח אותי על איזשהו עוון? ואם אני אומר את האמת, מדוע אינכם מאמינים לי?", "47": "ילדי האלוהים מקשיבים בשמחה לקול אביהם, אולם אתם אינכם מקשיבים, כי אינכם ילדי האלוהים!\"", "48": "<pb/>\"בצדק קראנו לך שומרוני!\" קראו בחזרה בחימה. \"שד נכנס בך!\"", "49": "<pb/>\"לא נכנס בי שד,\" ענה ישוע. \"אתם לועגים ובזים לי רק מפני שאני מכבד את אבי.", "50": "איני מבקש כבוד לעצמי, אולם אלוהים אבי דורש זאת למעני, והוא ישפוט את מי שאינו מאמין בי.", "51": "אני אומר לכם ברצינות ובכנות: מי שישמע בקולי לא ימות לעולם!\"", "52": "<pb/>\"עכשיו אנחנו בטוחים שנכנס בך שד,\" אמרו לו. \"אפילו אברהם והנביאים מתו, ואילו אתה טוען שכל השומע בקולך לא ימות לעולם?", "53": "האם אתה גדול וחזק מאברהם אבינו או מהנביאים? למי אתה חושב את עצמך?\"", "54": "<pb/>\"אם אני מכבד את עצמי, אין לכך כל ערך,\" אמר ישוע. \"אולם אבי מכבד אותי - כן, האב אשר אתם קוראים לו אלוהיכם", "55": "למרות שאף אינכם מכירים אותו. אולם אני מכיר אותו, ואם אכחיש זאת אהיה לשקרן כמוכם. אני באמת מכיר אותו ושומע בקולו.", "56": "אברהם אביכם שש לראות את יום בואי; הוא ראה אותו ושמח.\"", "57": "<pb/>\"איך יכולת לראות את אברהם?\" שאלו היהודים בחוסר אמון. \"לא מלאו לך עדיין חמישים שנה אפילו!\"", "58": "<pb/>אמן אומר אני לכם, עוד לפני שאברהם נולד, אני הוא!\" השיב ישוע.", "59": "<pb/>דבריו עוררו את חמתם, והם החלו להשליך עליו אבנים. אולם ישוע נעלם מעיניהם, עבר על פניהם ויצא מהמקדש."}