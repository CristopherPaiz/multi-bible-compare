{"1": "<pb/>לאחר מכן חזר ישוע לגליל ועבר מכפר לכפר. הוא לא רצה לשוב ליהודה, כי מנהיגי היהודים שם רצו להרגו.", "2": "בהתקרב חג הסוכות", "3": "האיצו בו אחיו לעלות לירושלים לרגל החג. \"לך ליהודה, כדי שגם תלמידיך יראו את הנסים שאתה מחולל,\" לעגו לו.", "4": "<pb/>\"איך אתה רוצה להתפרסם בעודך מסתתר כאן? אם אתה מחולל ניסים ונפלאות, גלה את עצמך לעולם.\"", "5": "גם אחיו לא האמינו בו.", "6": "\"עדיין לא הגיע הזמן שאלך, אולם אתם יכולים ללכת בכל זמן שתרצו,\" השיב ישוע.", "7": "\"כי העולם אינו יכול לשנוא אתכם, אבל הוא שונא אותי, משום שאני מוכיח אותו במעשיו המושחתים.", "8": "לכו אתם לחוג את החג בירושלים. איני הולך עתה, כי טרם הגיע זמני.\"", "9": "וישוע נשאר בגליל.", "10": "<pb/>אולם לאחר שהלכו אחיו הלך גם ישוע לירושלים, אם כי בסתר, כדי שלא יכירו אותו.", "11": "בינתיים חיפשוהו המנהיגים בין החוגגים וחקרו: \"היכן הוא?\"", "12": "דעת הקהל הייתה חלוקה עליו; אחדים אמרו: \"הוא אדם נפלא!\" ואילו אחרים טענו: \"הוא רמאי!\"", "13": "אך איש לא העז להשמיע את דעתו עליו ברבים, מפחד מנהיגי היהודים.", "14": "<pb/>בעיצומו של החג הלך ישוע לבית-המקדש ולימד את העם.", "15": "\"כיצד הוא יודע כל-כך הרבה?\" תמהו היהודים. \"הרי הוא לא למד אף פעם בבית מדרש!\"", "16": "<pb/>\"איני מלמד אתכם את תורתי, כי אם את תורת האלוהים אשר שלחני,\" השיב ישוע.", "17": "מי שרוצה לעשות את רצון האלוהים יודע אם אני מדבר בשם אלוהים או בשם עצמי.", "18": "מי שמשמיע את דעתו האישית מצפה לשבחים ותהילה, אולם מי שרוצה בכבוד שולחו הוא אדם ישר ונאמן.", "19": "איש מביניכם אינו מקיים את כל תורת משה, אז מדוע אתם רוצים להרוג אותי על הפרת התורה?\"", "20": "\"היצאת מדעתך,\" קרא הקהל. \"מי רוצה להרוג אותך?\"", "21": "<pb/>\"אני עשיתי נס אחד בשבת וכולכם התפלאתם והשתוממתם על כך,\" אמר ישוע.", "22": "\"אבל גם אתם עובדים בשבת! הרי אתם עושים ברית-מילה לפי מצוות משה, מצוה שניתנה לנו למעשה מהאבות וקדמה לתורת משה, גם בשבת.", "23": "אם אתם מתירים קיום ברית-מילה בשבת, כדי לא להפר את התורה, מדוע אתם מתרגזים על שריפאתי מישהו בשבת?", "24": "אל תשפטו רק לפי מה שאתם רואים בעיניכם, אלא בחנו ושפטו בצדק!\"", "25": "<pb/>אחדים מתושבי ירושלים שאלו: \"האם אין זה האיש שהם רוצים להרוג?", "26": "הנה הוא מדבר בציבור ואיש אינו פוגע בו. אולי מנהיגינו הגיעו למסקנה שהוא באמת המשיח!", "27": "אולם כיצד ייתכן הדבר? הרי אנחנו יודעים מאין בא, ואילו המשיח אמור לבוא מאי-שם, ממקום בלתי ידוע.\"", "28": "<pb/>\"ודאי שיודעים אתם מי אני ומאין באתי,\" קרא ישוע בקול בבית-המקדש, \"אבל דעו לכם שלא באתי אליכם על דעת עצמי, אלא נשלחתי על-ידי האלוהים שאותו אינכם מכירים.", "29": "אולם אני מכיר אותו, כי אני בא ממנו והוא שלח אותי.\"", "30": "<pb/>ההמון רצה לתפוס אותו, אך איש לא הרים עליו אצבע, כי טרם הגיע זמנו.", "31": "אנשים רבים מן העם האמינו בישוע, ואמרו: \"לאילו ניסים מצפים אתם מהמשיח שאדם זה לא חולל?\"", "32": "<pb/>כאשר נוכחו הפרושים כי העם נוטה להאמין בישוע, הם שלחו יחד עם ראשי הכוהנים סוכנים לתפוס אותו.", "33": "אולם ישוע אמר להם: \"אני אהיה אתכם עוד זמן-מה, ואחר כך אחזור לשולחי.", "34": "תחפשו אותי ולא תמצאוני, כי לא תוכלו לבוא אל המקום שאהיה בו.\"", "35": "<pb/>היהודים נבוכו מדבריו. \"לאן הוא עומד ללכת?\" תמהו. \"אולי בכוונתו לעזוב את הארץ וללכת ללמד את היהודים בתפוצות או אף את הגויים!", "36": "למה התכוון כשאמר כי נחפש אותו ולא נוכל למצוא אותו, ואף לא נוכל לבוא למקום הימצאו?\"", "37": "<pb/>ביום האחרון והגדול של החג עמד ישוע וקרא בקול: \"כל הצמא שיבוא אלי וישתה!", "38": "כי כמו שכתוב, המאמין בי, יזרמו מקרבו נהרות מים חיים.\"", "39": "ישוע התכוון לרוח הקודש שהמאמינים בשמו היו עתידים לקבל. עד לאותו זמן לא ניתן רוח הקודש, כי ישוע עדיין לא נתפאר ולא חזר לשמים.", "40": "אנשים רבים בהמון קראו לאחר ששמעו את דבריו: \"הוא באמת הנביא!\"", "41": "אחרים קראו: \"זהו המשיח!\" היו שלגלגו: \"האם המשיח יבוא מהגליל?", "42": "הלא כתוב כי המשיח יהיה מזרע דוד וכי יבוא מבית לחם, עיר דוד.\"", "43": "דעת הקהל עליו הייתה חלוקה.", "44": "אחדים מהם רצו לתפסו, אך איש לא שלח בו יד.", "45": "<pb/>אנשי החוק שנשלחו לאסרו חזרו אל שולחיהם בידיים ריקות. \"היכן הוא? מדוע לא הבאתם אותו?\" שאלו הפרושים וראשי הכוהנים.", "46": "<pb/>\"הוא דיבר דברים נפלאים כל-כך; מעולם לא שמענו דברים כאלה!\" השיבו.", "47": "\"גם אתם הלכתם שולל?\" כעסו הפרושים.", "48": "\"האם ראיתם מישהו בינינו, המנהיגים או הפרושים, אשר מאמין כי הוא המשיח?", "49": "רק ההמון מקרב העם הזה מאמין בו, כי הם אינם יודעים את התורה. ארורים הם!\"", "50": "<pb/>נקדימון היה ביניהם; הוא זה שבא אל ישוע בלילה, וכששמע את דברי הפרושים אמר:", "51": "\"האם תורתנו מתירה לנו לשפוט אדם לפני ששמענו מה בפיו וידענו מה שהוא עושה?\"", "52": "<pb/>\"גם אתה מהגליל?\" שאלו בלעג. \"דרוש בכתובים וראה שאף נביא אינו בא מהגליל!\"", "53": "בזאת הם נפרדו והלכו איש לביתו."}