{"1": "<pb/><n>(1-2) </n>בהגיעם אל הגדה השנייה של הכינרת ירד ישוע מהסירה, והנה רץ לקראתו מכיוון בית-הקברות איש אחוז רוח רעה. <n>(3-4) </n>איש זה גר בבית-הקברות והיה בעל כוח פיזי אדיר. בכל פעם שאסרו אותו בכבלים ושרשרות הוא היה מנתק אותם בקלות ויוצא לחופשי. איש לא היה יכול להתגבר עליו.", "2": "", "3": "", "4": "", "5": "יומם ולילה נהג להסתובב כמשוגע בין הקברים ועל ההרים, צועק ופוצע את עצמו באבנים חדות.", "6": "<pb/>בראותו את ישוע מרחוק, רץ האיש לקראתו ונפל לרגליו. <pb/><n>(7-8) </n>ישוע פקד על השד שבתוך האיש: \"צא החוצה, שד!\" השד צעק צעקה מחרידה: \"מה אתה עומד לעשות לי, ישוע בן אל-עליון? למען אלוהים, אל תייסר אותי!\"", "7": "", "8": "", "9": "<pb/>\"מה שמך?\" שאל ישוע. <pb/>\"לגיון,\" השיב השד. \"אינני לבדי; אנחנו כאן שדים רבים.\"", "10": "השדים התחננו לפני ישוע שלא ישלח אותם למקום נידח.", "11": "<pb/>בקרבת המקום היה עדר גדול של חזירים שרעה במורד ההרים.", "12": "\"שלח אותנו לתוך החזירים האלה,\" התחננו השדים.", "13": "ישוע הסכים, והם יצאו מהאיש ונכנסו לתוך החזירים. כל החזירים (בערך אלפיים) דהרו בטירוף במורד ההר ישר לתוך הים וטבעו.", "14": "<pb/>רועי החזירים ברחו לערים ולכפרים שבסביבה, וסיפרו לכולם מה שקרה. כל האנשים רצו מיד אל המקום כדי לראות את המחזה במו עיניהם.", "15": "עד מהרה התאספו אנשים רבים ליד ישוע, אולם כשראו את האיש יושב לרגלי ישוע לבוש היטב ושפוי בדעתו, נמלאו פחד.", "16": "עדי ראייה סיפרו לבאים מה שהתרחש,", "17": "והאנשים התחננו לפני ישוע שילך משם ויעזוב אותם לנפשם.", "18": "כשחזר ישוע לסירה התחנן לפניו האיש שיצאו ממנו השדים שירשה לו להצטרף אליו.", "19": "אולם ישוע לא הסכים לכך. <pb/>\"לך הביתה למשפחתך ולחבריך,\" אמר ישוע. \"ספר להם כיצד ריחם עליך אלוהים, ואיזה נס חולל בך.\"", "20": "<pb/>האיש הלך לבקר בעשר הערים הגדולות וסיפר לאנשים על הפלא הגדול שחולל ישוע, וכולם התפלאו מאוד.", "21": "<pb/>ישוע חצה בסירתו את הכינרת והגיע אל הגדה שממול, שם כבר חיכה לו קהל רב.", "22": "<pb/>אחד מראשי בית-הכנסת המקומי, יאיר שמו, נפל לפני ישוע", "23": "והתחנן בפניו שירפא את בתו הקטנה. \"בתי גוססת,\" קרא יאיר בייאוש. \"אנא, בוא לביתי ושים את ידיך עליה, כדי שתבריא ותחיה.\"", "24": "<pb/>ישוע הלך עם יאיר, והקהל הגדול הלך אחריהם, נדחף ונדחק סביב ישוע.", "25": "בקרב הקהל הייתה אישה שסבלה משטף דם מתמיד במשך שתים-עשרה שנה.", "26": "היא סבלה קשות מטיפולים של רופאים שונים, ולאחר שהוציאה את כל כספה, לא זו בלבד שמצבה לא השתפר, הוא אף החמיר!", "27": "היא שמעה על המעשים שישוע עשה, ולכן הלכה אחריו ונגעה בבגדו.", "28": "<pb/>\"אם רק אצליח לגעת בבגדיו אהיה בריאה,\" חשבה לעצמה.", "29": "ואכן, ברגע שנגעה בבגדו פסק שטף הדם, והאישה ידעה שנרפאה.", "30": "<pb/>באותו רגע הרגיש ישוע שיצא ממנו כוח ריפוי. הוא הסתובב לאחור ושאל: \"מי נגע בי?\"", "31": "תלמידיו התפלאו על השאלה המשונה והשיבו: \"ראה כמה אנשים נדחפים אליך מכל צד, ואתה שואל מי נגע בך?\"", "32": "<pb/>אולם ישוע התעלם מהערתם והמשיך להסתכל סביבו, מחפש את מי שנגע בו.", "33": "האישה, אשר ידעה כי נרפאה, התקרבה אליו, נפלה לרגליו בפחד ובחרדה וסיפרה לו את כל האמת.", "34": "\"בתי, אמונתך ריפאה אותך!\" אמר לה ישוע. \"היי בריאה ולכי לשלום.\"", "35": "<pb/>בזמן שדיבר ישוע עם האישה הגיעו למקום שליחים מבית יאיר, והודיעו שאיחר את המועד — בתו מתה, וביקורו של ישוע מיותר.", "36": "אולם ישוע התעלם מכך ואמר ליאיר: \"אל תפחד; רק תאמין!\"", "37": "<pb/>ישוע עצר את הקהל ולא הרשה לאיש ללכת איתו, פרט לפטרוס, יעקב ויוחנן.", "38": "בהגיעם לביתו של יאיר מצאו את כולם בוכים ומתאבלים על מות הילדה.", "39": "ישוע נכנס פנימה ושאל את האנשים: \"מדוע אתם בוכים ומתרגשים? הילדה לא מתה; היא רק ישנה.\"", "40": "<pb/>כל הנוכחים לעגו לו, אולם הוא לא שם לב לכך וביקש מכולם לצאת משם. הוא לקח את ההורים ואת תלמידיו ונכנס איתם לחדרה של הילדה. <pb/><n>(41-42) </n>ישוע אחז בידה של הילדה וקרא : \"טליתא, קומי!\" (כלומר: \"קומי, ילדה!\") היא הייתה בת 12 והיא אכן קמה ממיטתה והתהלכה בבית. הוריה התפלאו מאוד,", "41": "", "42": "", "43": "אך ישוע הזהיר אותם שלא יספרו לאף אחד מה שקרה, וביקש שיתנו לילדה משהו לאכול."}