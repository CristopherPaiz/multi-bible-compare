{"1": "<pb/>ישוע חזר לבית-הכנסת בכפר-נחום וראה שם איש שידו משותקת.", "2": "מאחר שהיום היה שבת, רצו מתנגדיו של ישוע לראות אם ירפא את האיש. הם החליטו שאם ישוע ירפא את האיש, יאסרו אותו.", "3": "<pb/>ישוע קרא אל האיש המשותק: \"בוא ועמוד לפני כולם.\"", "4": "לאחר מכן הוא פנה אל הזוממים נגדו ושאל: \"על-פי התורה האם עלינו לעשות בשבת מעשים טובים, או מעשים רעים? האם עלינו להציל נפשות בשבת, או לאבד אותן?\" לא הייתה תשובה בפיהם.", "5": "ישוע הביט בהם בכעס וצער, בגלל לב האבן שלהם, ואז פקד על האיש החולה: \"הושט את ידך!\" האיש הושיט את ידו, וזו נרפאה מיד.", "6": "<pb/>הפרושים מיהרו להתייעץ עם אנשי הורדוס כיצד להיפטר מישוע. <pb/><n>(7-8) </n>ישוע ותלמידיו עזבו את בית-הכנסת והלכו לשפת הים. הקהל הרב שהלך אחריהם בא כמעט מכל קצות הארץ: מהגליל, מיהודה, מירושלים, מאדום, מעבר הירדן ואפילו מאזור צור וצידון. כל האנשים האלה הלכו אחרי ישוע מפני ששמעו על הנסים והנפלאות שחולל, וכמובן שרצו לראות אותו במו עיניהם.", "7": "", "8": "", "9": "<pb/>ישוע ביקש מתלמידיו להכין לו סירה, כדי שאם ינסה הקהל להידחק אליו ויאלץ אותו להיכנס למים, יוכל לעלות על הסירה.", "10": "באותו יום הוא ריפא חולים רבים מאוד, וכתוצאה מכך הלכו והתרבו החולים שנהרו אליו מכל עבר, וכל אחד ניסה לגעת בו כדי להירפא.", "11": "<pb/>כאשר נגעו אנשים אחוזי-שדים בישוע, הם נפלו לפניו וצעקו: \"אתה הוא בן-האלוהים!\"", "12": "אולם ישוע ציווה עליהם לשתוק ולא לגלות את זהותו.", "13": "ישוע עלה על אחד ההרים והזמין אליו אנשים מסוימים מבין הקהל. <n>(14-15) </n>הוא בחר שנים-עשר איש שיהיו מלוויו הקבועים ושילכו ללמד את העם, ונתן להם סמכות לרפא חולים ולגרש שדים. <pb/><n>(16-19) </n>אלה שמות השנים-עשר שישוע בחר: <pb/>שמעון כיפא (שישוע כינה אותו \"פטרוס\"), <pb/>יעקב ויוחנן בני-זבדי (שישוע כינה \"בני-רעם\"), <pb/>אנדרי, <pb/>פיליפוס, <pb/>בר-תלמי, <pb/>מתי, <pb/>תומא, <pb/>יעקב בן-חלפי, <pb/>תדי, <pb/>שמעון (מחבורת הקנאים) <pb/>ויהודה איש קריות (אשר מאוחר יותר הסגיר את ישוע).", "14": "", "15": "", "16": "", "17": "", "18": "", "19": "", "20": "<pb/>כאשר חזר ישוע לבית מארחיו, שוב המתין לו קהל שמילא את כל הבית, כך שישוע ותלמידיו לא יכלו להפסיק ולאכול.", "21": "כשנודע לבני משפחתו על כך, הם באו לקחתו לביתם. \"הוא יצא מדעתו!\" קראו.", "22": "מורי הלכה מירושלים באו לשם ואמרו: \"אתם יודעים מדוע הוא יכול לגרש שדים? מפני שבעל-זבול, שר השדים, שוכן בתוכו!\"", "23": "<pb/>ישוע קיבץ אותם סביבו ודיבר אליהם במשלים. \"כיצד יכול השטן לגרש את השטן?\" שאל.", "24": "ממלכה מפולגת לא תחזיק מעמד ותתמוטט.", "25": "משפחה שיש בה חילוקי דעות ופילוגים — תיהרס.", "26": "אם השטן נלחם נגד עצמו, מה יוכל להשיג?", "27": "אדם צריך להתגבר תחילה על השטן עצמו, לפני שיוכל לגרש את השדים שלו, כשם ששודד חייב להשתלט תחילה על בעל-הבית, לפני שיוכל לשדוד את רכושו.", "28": "<pb/>\"אני מזהיר אתכם,\" המשיך ישוע. \"כל החטאים וגידופים ייסלחו לבני אדם.", "29": "רק חטא אחד לעולם לא ייסלח — גידוף רוח הקודש.\"", "30": "<pb/>ישוע מצא לנכון להזהיר אותם, שכן טענו שהוא חולל נסים בכוחו של השטן (במקום שיודו שהוא חולל נסים בכוחו של רוח הקודש). <pb/><n>(31-32) </n>בינתיים באו אמו ואחיו של ישוע אל הבית שבו לימד. הם שלחו מישהו לקרוא לישוע החוצה, כי רצו לדבר איתו. \"אמך ואחיך מחכים לך בחוץ; הם רוצים לדבר אתך,\" אמר לו מישהו.", "31": "", "32": "", "33": "<pb/>\"מי היא אמי?\" \"מי הם אחי?\" קרא ישוע.", "34": "הוא הביט באנשים סביבו והכריז: \"הנה אמי ואחי!", "35": "כל השומע בקול אלוהים הוא אחי, אחותי ואמי.\""}