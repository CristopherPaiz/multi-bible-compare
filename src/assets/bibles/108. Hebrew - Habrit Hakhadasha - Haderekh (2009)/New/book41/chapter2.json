{"1": "<pb/>כעבור ימים אחדים חזר ישוע לכפר-נחום, ומיד נפוצו שמועות על בואו בכל העיר.", "2": "הבית שבו התארח התמלא במהרה עד אפס מקום. אפילו החצר הייתה מלאה אנשים, עד שלא היה מקום לאף אדם נוסף, וישוע לימד אותם את כתבי-הקודש.", "3": "<pb/>בין הקהל בחצר היו ארבעה אנשים שנשאו אדם משותק על אלונקה.", "4": "בגלל הקהל הרב הם לא יכלו להיכנס לתוך הבית ולדבר עם ישוע. לכן הם טיפסו על הגג, הזיזו רעפים אחדים ממקומם והורידו את האלונקה אל אמצע החדר, אל המקום שבו עמד ישוע.", "5": "<pb/>כשראה ישוע את אמונתם הגדולה, פנה אל האיש המשותק ואמר: \"בני, נסלחו לך חטאיך!\"", "6": "<pb/>היו כמה מורי הלכה שנכחו במקום, ואלה אמרו בלבם:", "7": "\"מה הוא מגדף? למי הוא חושב את עצמו, לאלוהים? הרי רק אלוהים יכול לסלוח חטאים!\"", "8": "ישוע ידע את מחשבותיהם ולכן שאל: \"מדוע דברי מטרידים אתכם? <n>(9-10) </n>לי, המשיח, יש סמכות לסלוח חטאים עלי-אדמות. אני אוכיח לכם שאני לא רק מדבר, אלא גם עושה — מיד תראו כיצד אני מרפא את האיש הזה.\"", "9": "", "10": "", "11": "הוא פנה אל האיש המשותק ופקד עליו: \"קום! קפל את האלונקה שלך ולך לביתך, כי נרפאת!\"", "12": "<pb/>האיש קפץ על רגליו, קיפל את האלונקה ופילס לו דרך בתוך הקהל הנדהם. כולם היללו את אלוהים מעומק לבם וקראו בפליאה: \"אף פעם לא ראינו דבר כזה!\"", "13": "<pb/>ישוע יצא שוב לחוף הים. אנשים רבים התאספו סביבו והוא לימד אותם.", "14": "כאשר התהלך על החוף פגש את לוי, בנו של חלפי, יושב בבית-המכס. \"בוא אתי\", הזמינו ישוע, \"בוא והיה תלמיד שלי.\" לוי עזב את בית-המכס והלך עם ישוע.", "15": "<pb/>באותו ערב הזמין לוי לארוחה בביתו את גובי-המכס מהעבודה ואנשים רגילים מהרחוב, כדי שתהיה להם הזדמנות לפגוש את ישוע ותלמידיו (אנשים רבים רצו לפגוש את ישוע פנים אל פנים ולדבר איתו).", "16": "אחדים מהסופרים והפרושים ראו את ישוע אוכל בחברת אנשים בעלי שם רע. \"כיצד הוא יכול לאכול עם האנשים האלה?\" שאלו את תלמידיו.", "17": "<pb/>ישוע שמע את שאלתם והשיב: \"החולים זקוקים לרופא ולא הבריאים. לא באתי לבקש מהאנשים הישרים לחזור בתשובה, אלא מהחוטאים.\"", "18": "<pb/>תלמידי יוחנן ותלמידי הפרושים נהגו לצום, כנהוג במסורת היהודית. יום אחד באו מספר אנשים אל ישוע ושאלו אותו מדוע תלמידיו אינם צמים כמו כולם.", "19": "<pb/>השיב להם ישוע: \"האם ייתכן שאורחי החתן יסרבו לאכול במסיבת חתונתו? האם ייתכן שיתאבלו בזמן שהחתן נמצא אתם?", "20": "אולם יבוא יום שהחתן יילקח מהם, ואז הם יתאבלו ויצומו.", "21": "למה הדבר הזה דומה? לאדם התופר טלאי מבד חדש על בגד ישן ובלה; מה יקרה? הטלאי מהבד החדש יינתק ויגדיל את החור בבגד.", "22": "הדבר דומה גם לאדם הממלא יין חדש בתוך חביות רקובות. הרי היין יבקע את החביות ויישפך החוצה. יין חדש יש לשמור בחביות חדשות.\"", "23": "<pb/>באחת השבתות הלכו ישוע ותלמידיו דרך שדה תבואה, והתלמידים קטפו שיבולים ואכלו את הגרעינים.", "24": "<pb/>\"ראה מה הם עושים!\" התנפלו הפרושים על ישוע. \"מדוע הם קוטפים שיבולים בשבת? הלא הם עוברים על חוקי התורה ומחללים את השבת!\" <pb/><n>(25-26) </n>\"האם מעולם לא שמעתם מה עשה דוד המלך?\" השיב להם ישוע. \"כאשר דוד המלך ואנשיו היו רעבים הם נכנסו לבית-אלוהים — בימי אביתר הכוהן — ואכלו את הלחם המיועד לכוהנים בלבד. הלא גם זה היה בניגוד לחוקי התורה.", "25": "", "26": "", "27": "דעו לכם כי השבת ניתנה למען בני-האדם, ולא בני-האדם למען השבת.", "28": "ובן האדם הוא אדון השבת.\""}