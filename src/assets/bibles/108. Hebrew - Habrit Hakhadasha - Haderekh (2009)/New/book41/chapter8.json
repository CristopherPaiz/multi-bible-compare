{"1": "<pb/>יום אחד כשהתאסף קהל גדול סביב ישוע, שוב לא היה להם מה לאכול. ישוע כינס את תלמידיו כדי לדון במצב.", "2": "<pb/>\"אני מרחם על האנשים האלה,\" אמר. \"הם נמצאים כאן כבר שלושה ימים, ונגמר להם האוכל.", "3": "אם אשלח אותם הביתה רעבים, הם יתעלפו בדרך, מפני שחלקם באו ממקומות רחוקים.\"", "4": "<pb/>\"מאין נמצא להם אוכל במקום השומם הזה?\" שאלו התלמידים בפליאה.", "5": "<pb/>\"כמה ככרות לחם יש לכם?\" שאל ישוע בהתעלמות מהערתם. \"שבע\", השיבו.", "6": "ישוע ביקש מהקהל לשבת על הארץ. הוא לקח את שבע ככרות הלחם, הודה לאלוהים עליהן, פרס את הלחם לפרוסות ונתן לתלמידיו כדי שיגישו לקהל.", "7": "הם מצאו גם כמה דגים קטנים. ישוע ברך עליהם וביקש מתלמידיו להגישם לקהל. <n>(8-9) </n>למרבית הפלא אכלו כולם עד ששבעו, ולאחר מכן שלח אותם ישוע הביתה. כארבעת-אלפים איש השתתפו בארוחה באותו יום, וכשאספו את השאריות והפירורים הם מילאו שבעה סלים גדולים!\"", "8": "", "9": "", "10": "<pb/>מיד לאחר מכן עלו ישוע ותלמידיו לסירה ושטו לאזור דלמנותא.", "11": "הפרושים בדלמנותא שמעו על בואו, ובאו להתווכח איתו ולנסותו. אמרו לישוע: \"הראה לנו אות מהשמים, ואז נאמין בך.\"", "12": "<pb/>ישוע נאנח אנחה עמוקה והשיב: \"לא אחולל למענכם כל פלא ולא אראה לכם כל אות מהשמים. כמה הוכחות דרושות לכם כדי שתאמינו?\"", "13": "<pb/>ישוע עזב אותם, חזר לסירה ושט לגדה השנייה של הכינרת.", "14": "התלמידים שכחו לקחת איתם מספיק אוכל, ונותר להם בסירה רק כיכר לחם אחת.", "15": "<pb/>בהיותם בסירה הזהיר ישוע את תלמידיו בתקיפות: \"היזהרו מהשאור של המלך הורדוס ושל הפרושים!\"", "16": "<pb/>\"למה הוא מתכוון?\" שאלו התלמידים זה את זה. לבסוף הגיעו למסקנה שהוא ודאי מדבר על כך ששכחו לקחת איתם מספיק לחם.", "17": "<pb/>ישוע הקשיב לשיחתם והגיב: \"אתם טועים לגמרי. איני מדבר כלל על הלחם שבסירה. האם קשה לכם כל-כך להבין זאת?", "18": "למה אתם לא רואים, למה אתם לא שומעים? למה אתם לא קולטים דבר?", "19": "<pb/>האם שכחתם את 5000 האנשים שהאכלתי בחמש כיכרות לחם? אמרו לי, כמה לחם נותר לאחר הארוחה?\" <pb/>\"שנים-עשר סלים מלאים,\" ענו התלמידים במבוכה.", "20": "<pb/>\"וכאשר האכלתי את 4000 האנשים בשבע ככרות לחם, כמה נותר בסוף?\" <pb/>\"שבעה סלים מלאים ,\" השיבו התלמידים.", "21": "<pb/>\"ואתם עוד מעזים לחשוב שאני דואג משום שיש לנו רק כיכר לחם אחת?\"", "22": "<pb/>בהגיעם לבית-צידה הביאו אליו מספר אנשים אדם עיוור, והתחננו לפניו שיגע בו וישיב לו את ראייתו.", "23": "ישוע אחז ביד העיוור והוציאו אל מחוץ לכפר, שם ירק בעיניו והניח עליהן את ידיו. <pb/>\"האם אתה רואה עכשיו?\" שאל ישוע.", "24": "<pb/>האיש הביט סביבו והשיב: \"כן! אני רואה אנשים; אבל הם נראים מטושטשים — כמו עצים מהלכים!\"", "25": "<pb/>ישוע הניח שוב את ידיו על עיני האיש, והן נרפאו כליל. עתה יכול היה האיש לראות למרחוק בבירור.", "26": "<pb/>ישוע שלח אותו הביתה אל משפחתו ואמר: \"אל תלך לספר את הדבר לאנשי הכפר; לך ישר הביתה.\"", "27": "<pb/>ישוע ותלמידיו עזבו את הגליל והלכו לכפרי קיסריה של פיליפוס. בדרך שאל ישוע את תלמידיו: \"מה אומרים עלי אנשים? למי הם חושבים אותי?\"", "28": "<pb/>\"יש אנשים שחושבים שאתה יוחנן המטביל,\" ענו התלמידים, \"ואחרים חושבים שאתה אליהו הנביא או נביא אחר שקם לתחייה.\"", "29": "<pb/>\"מי אתם חושבים שאני?\" המשיך ישוע לשאול. <pb/>\"אתה המשיח!\" קרא פטרוס.", "30": "אולם ישוע הזהיר אותם שלא יגלו זאת לאיש.", "31": "<pb/>רק מאז החל ישוע לספר להם על הייסורים המצפים לו, והוא עוד סיפר שראשי הכוהנים, הסופרים והזקנים יגרמו למותו, אך יקום לתחייה לאחר שלושה ימים.", "32": "ישוע דיבר אתם בגלוי לב, אולם פטרוס לקח אותו הצידה והוכיח אותו: \"אל תדבר כך!\"", "33": "<pb/>ישוע הביט בפטרוס ואמר לו בחומרה: \"סור ממני, שטן שכמותך! אתה מסתכל על כך מנקודת ראות אנושית, ולא מנקודת ראותו של אלוהים.\"", "34": "<pb/>ישוע ביקש מתלמידיו להתקרב אליו ולהקשיב. \"מי שרוצה להיות תלמידי עליו להתכחש לעצמו, לשאת את צלבו וללכת אחרי.", "35": "מי שחפץ להציל את חייו — יאבד אותם, אולם מי שיתכחש לחייו למעני ולמען הבשורה — יציל אותם.", "36": "<pb/>\"איזה רווח יש לאדם שיכול להשיג את כל העולם אבל מפסיד את חייו?", "37": "מה כבר יכול בן-אדם לתת בתמורה לחייו?", "38": "דעו לכם, שכל מי שמתבייש בי ובדברי בדור החוטא וחסר האמונה הזה, הוא יהיה לבושה לבן האדם בבואו בכבוד אלוהים עם המלאכים הקדושים.\""}