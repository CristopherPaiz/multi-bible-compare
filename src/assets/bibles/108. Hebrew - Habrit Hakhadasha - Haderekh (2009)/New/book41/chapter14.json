{"1": "<pb/>יומיים לפני חג הפסח עדיין חיפשו ראשי הכוהנים וכמה ממנהיגי היהודים הזדמנות מתאימה לאסור את ישוע ולהוציאו להורג.", "2": "<pb/>\"איננו יכולים לעצור אותו בפסח,\" אמרו לעצמם, \"מפני שהעם יעורר מהומות.\"", "3": "<pb/>באותו זמן היה ישוע בבית-עניה, בביתו של שמעון המצורע. בשעת ארוחת הערב הופיעה אישה אחת עם פחית קטנה מלאה בשמן זך יקר מאוד. האישה הסירה את המכסה ויצקה את השמן על ראשו של ישוע. <pb/><n>(4-5) </n>אחדים מן המסובים התמרמרו בינם לבין עצמם על \"הבזבוז\", כלשונם. \"מדוע את מבזבזת את השמן היקר הזה?\" התלוננו. \"יכולת למכור אותו ברווח, ואת הכסף לתת לעניים.\"", "4": "", "5": "", "6": "\"הניחו לה!\" נחלץ ישוע להגנתה. <pb/>\"מדוע אתם מציקים לה? הלא היא עשתה מעשה טוב.", "7": "העניים הנזקקים לעזרה נמצאים אתכם תמיד, ואתם יכולים לעזור להם בכל זמן שתרצו בכך, ואילו אני לא אשאר אתכם עוד זמן רב.", "8": "היא עשתה מה שיכלה; היא משחה את גופי בשמן לפני קבורתי.", "9": "<pb/>אני אומר לכם במלוא הרצינות, מעשה האישה הזאת ייזכר לטובה בכל מקום בעולם שבו יכריזו על הבשורה.\"", "10": "<pb/>לאחר מכן הלך יהודה איש-קריות, תלמידו של ישוע, אל ראשי הכוהנים כדי לתכנן את הסגרתו של ישוע.", "11": "<pb/>ראשי הכוהנים התלהבו ושמחו על כך שיהודה החליט להסגיר את ישוע, והבטיחו לתת לו כסף.", "12": "<pb/>ביום הראשון של חג הפסח, שבו הקריבו את זבח הפסח, שאלו התלמידים את ישוע היכן ברצונו לערוך את הסדר.", "13": "<pb/>ישוע שלח שניים מתלמידיו לירושלים, כדי לערוך את ההכנות הדרושות, ואמר: \"כשתלכו העירה יבוא לקראתכם אדם ובידו כד מים. לכו אחריו,", "14": "היכנסו אל הבית שאליו ייכנס ואמרו לבעל הבית: 'רבנו שלח אותנו לראות את החדר שהכנת בשביל הסדר.'", "15": "הוא יוביל אתכם לחדר גדול שהכין למעננו בקומה השנייה, ושם תכינו את הסדר.\"", "16": "<pb/>כשהגיעו השניים העירה הכול התרחש בדיוק כפי שאמר להם ישוע, והם הכינו את הסדר.", "17": "<pb/>ישוע ושאר התלמידים הגיעו לשם בערב.", "18": "כשישבו לאכול בשולחן פתח ישוע ואמר: \"אמת אני אומר לכם, אחד מכם היושב עכשיו בינינו ואוכל איתנו יבגוד בי ויסגיר אותי!\"", "19": "<pb/>התלמידים נמלאו צער רב, ושאלו: \"האם זה יהיה אני?\"", "20": "אחד מבין השנים-עשר שיטבול איתי את הלחם,\" השיב ישוע.", "21": "\"בן האדם הולך למות כפי שכתוב שצריך לקרות, אולם אני אומר לכם: אוי לו לאיש שיסגיר אותו; מוטב שלא היה נולד בכלל!\"", "22": "<pb/>בעת הסעודה הוא לקח לחם (מצה), ברך עליו ופרס אותו לפרוסות. הוא הגיש את הפרוסות לתלמידיו ואמר: \"אכלו, זה גופי.\" <pb/><n>(23-24) </n>לאחר מכן לקח ישוע גביע יין, ברך עליו, הגיש לתלמידיו וכולם שתו ממנו. \"זהו דמי הנשפך למען רבים, דם הברית,\" המשיך ישוע.", "23": "", "24": "", "25": "\"ואני אומר לכם שלא אשתה עוד יין עד היום שבו אשתה יין חדש במלכות האלוהים.\"", "26": "<pb/>כל הנוכחים שרו מזמורי תהילים, ולאחר מכן הלכו להר הזיתים.", "27": "<pb/>\"כולכם תנטשו אותי הלילה,\" אמר להם ישוע, \"שהרי אלוהים אמר בפי הנביאים: 'אהרוג את הרועה והצאן תתפזרנה.'", "28": "אולם לאחר שאקום לתחייה אלך לגליל ואפגוש אתכם שם.\"", "29": "<pb/>\"יקרה מה שיקרה,\" קרא פטרוס בהתרגשות, \"אני לעולם לא אעזוב אותך!\"", "30": "<pb/>דע לך, פטרוס,\" אמר ישוע, \"עד מחר בבוקר, לפני שיקרא התרנגול, אתה תתכחש לי שלוש פעמים.\"", "31": "<pb/>\"אני לעולם לא אתכחש לך, אפילו אם יהיה עלי למות יחד אתך!\" נשבע פטרוס, וכל האחרים גם אמרו כך.", "32": "<pb/>הם הגיעו לחורשת עצי-זית הנקראת 'גת-שמני', וישוע אמר לתלמידיו: \"חכו לי כאן עד שאחזור. אני הולך להתפלל.\"", "33": "<pb/>הוא לקח איתו את פטרוס, יעקב ויוחנן, ולפתע נמלא חרדה ומועקה מפני העומד לבוא עליו.", "34": "\"אני מתייסר עד מוות!\" נאנח ישוע. \"הישארו כאן והתפללו,\" ביקש.", "35": "<pb/>הוא התרחק מהם מעט, כרע ברך על האדמה והתפלל שאלוהים יוותר לו על העומד לקרות לו, אם אכן אפשרי.", "36": "<pb/>\"אבא\", קרא ישוע, \"אתה כל יכול. אנא, הרחק ממני את כוס הייסורים. אולם אני רוצה שייעשה רצונך ולא רצוני שלי.\"", "37": "<pb/>הוא חזר אל שלושת התלמידים ומצא אותם ישנים. \"שמעון,\" קרא ישוע לפטרוס, \"אתה ישן? האם לא יכולת להישאר ער שעה אחת בלבד?", "38": "עמדו על המשמר והתפללו שלא תבואו לידי ניסיון. אני יודע שהרוח אכן רוצה, אבל גופכם חלש כל-כך!\"", "39": "<pb/>ישוע הלך להתפלל שוב, וחזר על תחינתו לפני אלוהים.", "40": "הוא חזר אל תלמידיו, וגם הפעם מצא אותם ישנים, מפני שהיו עייפים מאוד. הם לא ידעו כיצד לתרץ את הדבר.", "41": "<pb/>כשחזר אליהם ישוע בפעם השלישית הוא קרא: \"קומו! ישנתם מספיק? הגיע הזמן עבורי להימסר לידי חטאים.", "42": "קומו! עלינו לנוע כי הנה הבוגד בא.\"", "43": "<pb/>בעודו מדבר הגיע יהודה איש-קריות תלמידו, ואיתו חבורה גדולה שנשלחה על-ידי ראשי הכוהנים והסופרים והזקנים. כולם היו מצוידים במקלות ובחרבות. <pb/><n>(44-45) </n>יהודה תיאם איתם מראש ואמר: \"אני אגש לישוע ואנשק אותו, כדי שתדעו מיהו ותוכלו לתפוס אותו.\" ההמון התקרב לישוע, ויהודה איש-קריות ניגש אליו. \"רבי!\" קרא יהודה כשהוא מחבק ומנשק אותו.", "44": "", "45": "", "46": "ואז תפסו את ישוע ואסרו אותו.", "47": "פטרוס שלף מיד את חרבו והכה באחד מהם שהתברר להיות משרתו של הכהן הגדול, וקיצץ את אוזנו.", "48": "<pb/>\"מדוע אתם מתנפלים עלי במקלות ובחרבות?\" שאל ישוע. \"האם אני פושע מסוכן?", "49": "מדוע לא אסרתם אותי בבית-המקדש? הרי לימדתי שם בכל יום ויכולתם לתפוס אותי ללא התנגדות. אבל מה שכתוב צריך להתקיים.\"", "50": "<pb/>בינתיים ברחו כל התלמידים. <n>(51-52) </n>נער אחד שהתלווה לישוע לבש סדין בלבד. כשניסו לתפוס אותו, הנער השאיר את הסדין בידם וברח מפניהם ערום.", "51": "", "52": "", "53": "<pb/>ישוע נלקח אל בית הכוהן הגדול, ועד מהרה התאספו שם כל ראשי הכוהנים, הזקנים והסופרים.", "54": "פטרוס הלך אחריהם במרחק מה ונכנס לחצר הכוהן הגדול. הוא התיישב בין המשרתים והתחמם ליד המדורה.", "55": "<pb/>ראשי הכוהנים וחברי בית המשפט הגבוה (הסנהדרין) ניסו למצוא סיבה מספקת כדי להוציא את ישוע להורג, אך מאמציהם היו לשווא.", "56": "עדי שקר רבים התנדבו להעיד נגדו, אולם עדויותיהם סתרו זו את זו.", "57": "<pb/>לבסוף קמו עדי שקר נוספים שהעידו:", "58": "\"שמענו אותו אומר: 'אני אהרוס את המקדש הזה שנבנה בידי אדם, ותוך שלושה ימים אקים מקדש אחר שאינו מעשה ידי אדם!\"", "59": "אולם עדות זאת גם לא הייתה מספקת.", "60": "<pb/>הכהן הגדול עמד באמצע החדר ושאל את ישוע: \"מה יש לך לומר להגנתך? מה יש לך לומר על כל ההאשמות נגדך?\"", "61": "ישוע לא פצה את פיו, והכהן הגדול המשיך לשאול אותו: \"האם אתה המשיח בן-האלוהים?\"", "62": "<pb/>\"אני הוא,\" השיב ישוע, \"אתם עוד תראו את בן-האדם יושב לימין האלוהים, ובא בענני השמים.\" <pb/><n>(63-64) </n>הכהן הגדול התרגז מאוד וקרע את בגדיו מעליו. \"למה אנו זקוקים עוד?\" שאל בכעס. \"איננו זקוקים להוכחות נוספות! שמעתם את הגידופים שלו. מהו פסק-דינכם?\" הם הצביעו פה אחד בעד הוצאתו להורג.", "63": "", "64": "", "65": "<pb/>לאחר השמעת פסק-הדין החל קהל הנוכחים לירוק על ישוע ולהתעלל בו. הם קשרו את עיניו והכו אותו בכל גופו. \"נחש מי הכה אותך, נביא שכמותך?\" לעגו לו. גם השומרים שלקחו אותו משם הכו אותו באגרופים. <pb/><n>(66-67) </n>כל אותו זמן היה פטרוס בחצר. אחת המשרתות בבית הכהן הגדול זיהתה את פטרוס שהתחמם ליד המדורה. היא הביטה בו בתשומת לב רבה והכריזה: \"אתה היית עם ישוע מנצרת!\"", "66": "", "67": "", "68": "פטרוס הכחיש מיד את ההאשמה. \"אינני יודע כלל על מה את מדברת!\"אמר ועבר לקצה האחר של החצר. <pb/>לפתע נשמעה קריאת התרנגול.", "69": "<pb/>המשרתת ראתה אותו עומד שם ולא הרפתה ממנו. \"הנה אחד התלמידים של ישוע!\" קראה בקול.", "70": "<pb/>פטרוס שוב הכחיש את דבריה. <pb/>כעבור זמן מה קראו גם אלה שעמדו איתו ליד האש: \"הלא גם אתה אחד מהם? הרי יש לך מבטא גלילי!\"", "71": "<pb/>פטרוס החל לקלל ונשבע: \"אני בכלל לא מכיר את האיש שעליו אתם מדברים.\"", "72": "<pb/>באותו רגע קרא התרנגול בפעם השנייה. <pb/>לפתע נזכר פטרוס בדברי ישוע: \"לפני שיקרא התרנגול פעמיים, תתכחש לי שלוש פעמים.\" והוא פרץ בבכי."}