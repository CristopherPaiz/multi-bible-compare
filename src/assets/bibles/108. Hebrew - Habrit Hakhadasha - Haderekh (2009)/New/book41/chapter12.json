{"1": "<pb/>ישוע סיפר לעם את המשל הבא: \"איש אחד נטע כרם ענבים ובנה גדר, יקב ומגדל שמירה. הוא השכיר את הכרם לכורמים ונסע לחוץ לארץ.", "2": "בזמן הבציר שלח בעל-הכרם את אחד מאנשיו לאסוף את הרווח מיבול הענבים,", "3": "אולם הכורמים התנפלו על השליח, הכו אותו ושלחו אותו חזרה אל בעל-הכרם בידיים ריקות.", "4": "<pb/>בעל-הכרם שלח מישהו אחר אל הכורמים, אך גם אותו הכו ואף פצעו את ראשו. <n>(5-6) </n>השליח הבא נרצח וכל השליחים שבאו לאחר מכן לכרם הוכו או נרצחו. לבסוף נשאר לבעל-הכרם עוד שליח אחד — בנו היחיד. בלית ברירה הוא שלח את בנו, בתקווה שלפחות אליו יתייחסו הכורמים בכבוד.", "5": "", "6": "", "7": "\"אבל כשראו הכורמים מרחוק את הבן אמרו: 'הבן הזה יירש את הכרם לאחר מות אביו. הבה נהרוג אותו, ואז יהיה הכרם שלנו!'", "8": "הם תפסו את הבן, רצחו אותו והשליכו את גופתו מעבר לגדר.", "9": "<pb/>\"מה לדעתכם יעשה בעל-הכרם כאשר ישמע מה שקרה? מובן שיבוא בעצמו, יהרוג את כל הכורמים וישכיר את הכרם לאחרים.", "10": "האם אינכם זוכרים שככה כתוב בתהילים? האבן שהבונים זלזלו בה וזרקו אותה נעשתה לאבן פינה — לאבן החשובה ביותר בכל הבניין!", "11": "מעשה נפלא זה של אלוהים הוא מעל ומעבר לכושר הבנתנו\" <f>[6]</f>.", "12": "<pb/>ראשי הכוהנים, הזקנים והסופרים רצו לאסור אותו בו במקום, כי הבינו שבמשל זה הוא מתכוון אליהם — שהם הכורמים הרשעים. אולם הם פחדו לגעת בו בגלל ההמון הרב שהיה שם. על כן ויתרו לו והלכו לדרכם.", "13": "אולם הם שלחו אליו כמה מאנשי הורדוס ופרושים, כדי שייכנסו איתו לשיחה וינסו לגרום לכך שיאמר משהו נגד החוק, על-מנת שתהיה להם עילה לאסור אותו.", "14": "<pb/>.\"רבי\", פתחו המסתננים, \"אנחנו יודעים שאתה איש ישר ושאיש אינו יכול להשפיע עליך לשקר. אנחנו גם יודעים שאתה באמת מלמד את דבר אלוהים. אמור לנו, רבי, האם עלינו לשלם מס לקיסר הרומאי או לא?\"", "15": "<pb/>ישוע הבין את מזימתם ולכן ענה: \"תנו לי מטבע ואומר לכם.\"", "16": "הם נתנו לו מטבע, והוא שאל: \"של מי הדמות החקוקה על המטבע? של מי השם החקוק כאן?\" <pb/>\"של הקיסר!\" ענו כולם.", "17": "<pb/>\"של הקיסר? אם כן תנו לו את מה ששייך לו, אך תנו לאלוהים את מה ששייך לאלוהים.\" הם נותרו פעורי פה וללא מילים.", "18": "<pb/>אחר כך באו צדוקים (שאינם מאמינים בתחיית המתים) ושאלו אותו:", "19": "<pb/>\"רבי, משה רבנו לימד אותנו שאם אדם נשוי מת ואינו משאיר אחריו בן, חייב אחיו להתחתן עם האלמנה, כדי שתוכל ללדת בן שישא את שם המת.", "20": "במשפחה אחת היו שבעה אחים; האח הבכור התחתן, וכעבור זמן קצר מת ולא השאיר אחריו בן.", "21": "האח השני התחתן עם האלמנה, וגם הוא מת ולא השאיר בן. כך קרה גם עם האח השלישי.", "22": "בקיצור, כל שבעת האחים התחתנו עם האישה האחת, כולם מתו ולא השאירו אחריהם בן. לבסוף מתה גם האישה.\"", "23": "<pb/>\"רבי, למי תהיה שייכת האישה בתחיית המתים? הלא כל השבעה התחתנו עמה.\"", "24": "השיב להם ישוע: \"הבעיה אתכם היא שאינכם יודעים מה כתוב בכתבי-הקודש, ואינכם מכירים את כוחו של אלוהים וגבורתו.", "25": "כאשר שבעת האחים והאישה יקומו לתחייה הם לא יהיו נשואים — הם יהיו דומים למלאכים.", "26": "<pb/>ובנוגע לתחיית המתים — טועים אתם מאוד. האם מעולם לא קראתם בספר שמות על משה והסנה הבוער? אלוהים אמר למשה <f>[7]</f>: 'אנוכי אלוהי אברהם ואלוהי יצחק ואלוהי יעקב'.", "27": "<pb/>אלוהים אמר למשה כי למרות שאנשים אלה מתו לפני מאות שנים, הם עדיין חיים. הרי אלוהים לא היה אומר: 'אנוכי האלוהים' של אנשים מתים!\"", "28": "<pb/>אחד המנהיגים היהודיים שעמד שם נוכח כי ישוע השיב כהלכה, ולכן שאל אותו: \"מהי המצווה החשובה ביותר?\"", "29": "<pb/>ישוע השיב: \"'שמע ישראל, ה' אלוהינו, ה' אחד!", "30": "ואהבת את ה' אלוהיך בכל לבבך ובכל נפשך ובכל מאודך.'", "31": "המצווה השנייה היא: 'ואהבת לרעך כמוך.' מצוות אלה הן החשובות ביותר!\"", "32": "<pb/>השואל המשיך: \"רבי, אתה צודק. באמת יש רק אלוהים אחד ואין אחר מלבדו.", "33": "אני יודע שחשוב יותר לאהוב את אלוהים בכל לבי, הבנתי וכוחי, ולאהוב אנשים אחרים כמו את עצמי, מאשר להקריב כל מיני קרבנות בבית-המקדש.\"", "34": "<pb/>ישוע ראה שהאיש דיבר בחוכמה, ולכן אמר לו: \"אתה קרוב מאוד למלכות אלוהים!\" לאחר מכן לא העז איש לשאול אותו יותר שאלות.", "35": "<pb/>מאוחר יותר, כשלימד ישוע את האנשים בבית-המקדש, שאל אותם: \"מדוע טוענים הסופרים כי המשיח הוא בנו של דוד המלך?", "36": "הרי דוד אמר בעצמו בהשראת רוח הקודש <f>[8]</f>: 'נאם ה' לאדני, שב לימיני עד אשית איביך הדם לרגליך.'", "37": "הלא דוד עצמו קרא לו 'אדון', אם כן כיצד הוא יכול להיות בנו?\" הקהל נהנה מאוד להקשיב לנימוקיו של ישוע ולמסקנותיו.", "38": "<pb/>ישוע המשיך ללמד את העם: \"היזהרו מהסופרים שאוהבים ללבוש גלימות ולהיראות לפני האנשים בשווקים, כדי שכולם ייתנו להם כבוד.", "39": "הם אוהבים לשבת במושבות הנכבדים בבית-הכנסת ובסעודות וחגיגות.", "40": "ללא בושה הם מגרשים אלמנות מבתיהן, וכדי לכסות על מעשיהם מעמידים פני קדושים תמימים ומתפללים בציבור תפילות ארוכות. משום כך יהיה עונשם חמור יותר.\"", "41": "<pb/>ישוע התיישב מול תיבת האוצר והתבונן באנשים שהביאו תרומות. עשירים רבים תרמו סכומי כסף גדולים.", "42": "אחריהם הופיעה אלמנה ענייה שתרמה שתי מטבעות קטנות בשווי של שתי אגורות.", "43": "<pb/>ישוע קרא לתלמידיו ואמר: \"אתם רואים את האלמנה הזאת? היא תרמה יותר מכל העשירים האלה גם יחד! כי העשירים תרמו סכומים קטנים ביחס לרכוש הרב שיש להם, ואילו האלמנה הזאת נתנה את כל מה שהיה לה.\""}