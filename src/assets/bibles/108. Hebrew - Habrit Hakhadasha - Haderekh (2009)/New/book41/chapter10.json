{"1": "<pb/>ישוע עזב את כפר-נחום והלך דרומה, לגבול יהודה ולאזור שממזרח לנהר הירדן. שוב התאסף סביבו קהל גדול, וישוע לימד אותם כמנהגו.", "2": "פרושים אחדים שבאו לנסותו שאלו: \"האם אתה בעד גירושין או נגדו?\"", "3": "<pb/>\"מה אמר משה רבנו בקשר לגירושין?\" שאל ישוע.", "4": "\"משה אמר שמותר להתגרש,\" השיבו הפרושים. \"הוא אמר שבעל הרוצה לגרש את אשתו צריך לכתוב לה ספר כריתות (מכתב גירושין), וזה כל מה שנדרש ממנו.\"", "5": "\"האם אתם יודעים מדוע התיר משה גירושין?\" השיב ישוע. \"אני אגיד לכם למה: משה לקח בחשבון את האופי העקשני שלכם. <n>(6-7) </n>הרי מובן מאליו שאלוהים לא ברא איש ואישה כדי שייפרדו, אלא להיפך — אלוהים ברא איש ואישה כדי שיתאחדו לעולם בברית הנישואין. על כן יעזוב איש את אביו ואת אמו,", "6": "", "7": "", "8": "ודבק באשתו והיו לבשר אחד <f>[4]</f>.", "9": "וכך אסור לאיש להפריד את מה שאלוהים איחד.\"", "10": "<pb/>מאוחר יותר, כשנשאר ישוע בבית לבד עם התלמידים, שוב העלו את הנושא.", "11": "ישוע הסביר להם: \"בעל המגרש את אשתו משום שברצונו להתחתן עם אישה אחרת, נחשב לנואף.", "12": "ואישה המגרשת את בעלה ומתחתנת בשנית נחשבת גם היא לנואפת.\"", "13": "<pb/>פעם הביאו אליו מספר אמהות את ילדיהן, כדי שיברך אותם, אולם התלמידים גירשו את האמהות וביקשו מהן שלא להטריד את ישוע.", "14": "<pb/>כשראה ישוע מה עושים תלמידיו, זה לא מצא חן בעיניו. \"הניחו לילדים לבוא אלי; אל תגרשו אותם! הרי לכאלה שייכת מלכות האלוהים.", "15": "אני אומר לכם: מי שלא יבוא אלי כמו ילד, לא יוכל להיכנס למלכות האלוהים.\"", "16": "ישוע חיבק את הילדים, הניח ידיו על ראשם וברך אותם.", "17": "<pb/>יום אחד כאשר ישוע יצא לאחד ממסעותיו, בא אליו אדם בריצה שנפל לרגליו ושאל: \"רבי הטוב, כיצד אוכל לרשת חיי נצח?\"", "18": "<pb/>מדוע אתה אומר שאני טוב?\" שאל ישוע. \"רק אלוהים טוב.", "19": "אך בתשובה לשאלתך, אתה הרי מכיר את המצוות: לא תרצח, לא תנאף, לא תגנוב, לא תהיה עד שקר, לא תחמוד, כבד את אביך ואת אמך?\"", "20": "<pb/>\"רבי\", ענה האיש, \"תמיד שמרתי את כל המצוות האלה.\"", "21": "<pb/>ישוע הביט בו באהבה. \"עליך לעשות עוד דבר אחד; עליך למכור את רכושך ולתרום את הכסף לעניים — כדי שאוצרך יהיה בשמים — ולאחר מכן לך אחרי.\"", "22": "<pb/>האיש התעצב מאוד והלך לדרכו, כי היה עשיר מאוד.", "23": "<pb/>ישוע הסתכל ואז אמר לתלמידיו: \"לאיש עשיר קשה מאוד להיכנס למלכות האלוהים.\"", "24": "דבריו של ישוע הדהימו את התלמידים, ולכן חזר ואמר: \"ילדים יקרים, מי שבוטח בכסף וברכוש קשה לו מאוד להיכנס למלכות האלוהים.", "25": "קל יותר לגמל לעבור דרך חוט המחט, מאשר לאיש עשיר להיכנס למלכות האלוהים.\"", "26": "דבריו אך הגבירו את תמיהת התלמידים. הם שאלו: \"אם כך, אז איך אנשים יכולים להיוושע?\" שאלו.", "27": "<pb/>ישוע הסביר להם בסבלנות: \"זהו בלתי אפשרי לבני אדם, אבל עם אלוהים הכול אפשרי!\"", "28": "<pb/>פטרוס החל למנות בקול רם את כל הדברים שהוא ושאר התלמידים עזבו למען ישוע. \"אנחנו ויתרנו על הכול כדי ללכת אחריך!\" אמר פטרוס.", "29": "<pb/>\"אני מבטיח לכם,\" אמר ישוע, \"שכל מי שוויתר על בית, אחים, אחיות, אמא, אבא, ילדים או רכוש למעני ולמען הבשורה,", "30": "יקבל ממני חזרה פי מאה ממה שלכאורה הפסיד: בתים, אחים, אחיות, אמהות, ילדים, אדמות - אך עם כל אלה גם רדיפות, ובעולם הבא יקבל חיי נצח.", "31": "אנשים רבים שנראים עכשיו חשובים יהיו חסרי כל חשיבות, ורבים מאלה הנראים עתה חסרי חשיבות יהיו חשובים ביותר!\"", "32": "<pb/>בדרך לירושלים הלך ישוע בראש, והתלמידים הלכו אחריו בחרדה. ישוע המשיך לספר להם מה יקרה לו בירושלים.", "33": "\"כשנגיע לירושלים,\" פתח ישוע, \"יאסרו אותי ייקחו אותי אל ראשי הכוהנים והסופרים; הם ישפטו אותי וידונו אותי למוות. לאחר מכן ימסרו אותי לידי הרומאים, כדי שיוציאו לפועל את גזר הדין.", "34": "הם ירקו עלי, ילעגו לי, יצליפו בי בשוטים ויהרגו אותי. אבל לאחר שלושה ימים אקום לתחייה.\"", "35": "<pb/>יעקב ויוחנן בני זבדי לחשו באוזנו: \"רבי, אנחנו רוצים לבקש ממך טובה.\"", "36": "<pb/>\"איזו טובה אתם רוצים?\" שאל ישוע.", "37": "<pb/>\"כאשר תשב על כסא המלכות, אנו רוצים לשבת אחד לימינך ואחד לשמאלך.\"", "38": "<pb/>\"אינכם יודעים מה אתם מבקשים!\" התפלא ישוע. \"האם תוכלו לשתות מהכוס שאני חייב לשתות? האם תוכלו להיטבל בטבילה שאני מוכרח להיטבל?\"", "39": "<pb/>\"כן!\" השיבו. <pb/>\"אתם באמת תשתו מכוסי ותיטבלו בטבילתי,\" אמר ישוע.", "40": "\"אבל איני יכול להבטיח לכם לשבת לימיני ולשמאלי, מפני שמקומות אלה כבר שמורים!\"", "41": "עד מהרה גילו שאר התלמידים את בקשתם של יעקב ויוחנן וכעסו עליהם מאוד.", "42": "ישוע קיבץ סביבו את התלמידים ואמר: \"אתם הרי יודעים שמנהיגי הגויים רודים בנתיניהם, ומעניקים כוח וסמכות למי שהם רוצים.", "43": "אבל אצלכם יהא המצב שונה; מי שרוצה להיות מנהיג ביניכם צריך להיות לכם למשרת.", "44": "מי שרוצה לעמוד בראש צריך להיות המשרת של כולכם.", "45": "אף אני, המשיח, לא באתי לכאן כדי שישרתו אותי, אלא כדי לשרת את האחרים ולעזור להם, וכדי לתת את חיי בתמורה לחייהם של אנשים רבים.\"", "46": "<pb/>ישוע ותלמידיו באו ליריחו. בצאתם מהעיר הלך אחריהם קהל גדול. בצד הדרך ישב קבצן עיוור בשם ברטמי בן-טימי,", "47": "<pb/>ששמע שישוע מנצרת מתקרב. ברטמי החל לצעוק: \"ישוע בן דוד, רחם עלי!\"", "48": "<pb/>\"שתוק!\" ציוו עליו מספר אנשים. אך העיוור לא שתק, אלא הגביר את קולו: \"בן דוד, רחם עלי!\"", "49": "<pb/>ישוע שמע את תחינותיו של העיוור ועמד מלכת. הוא ביקש לקרוא לעיוור. \"התעודד,\" אמרו לו, \"קום! הוא קורא לך.\"", "50": "ברטמי השליך מעליו את סמיכותיו ובא לישוע.", "51": "<pb/>\"מה אוכל לעשות למענך?\" שאל ישוע. <pb/>\" רבי, אני רוצה לראות!\" בכה האיש.", "52": "<pb/>\"כמובן,\" השיב ישוע. \"אמונתך ריפאה אותך; לך לשלום.\" ואכן עיניו נרפאו והוא הלך בדרך אחרי ישוע."}