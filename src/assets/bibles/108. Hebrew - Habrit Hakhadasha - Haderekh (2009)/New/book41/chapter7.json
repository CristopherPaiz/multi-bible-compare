{"1": "<pb/>יום אחד באו אחדים מהפרושים והסופרים אל ישוע כדי לחקור את מעשיו.", "2": "הם הבחינו בכך שכמה מתלמידיו של ישוע אינם נוטלים ידיים לפני הארוחה, כפי שנהוג במסורת היהודית.", "3": "(במסורת היהודית של אז, במיוחד אצל הפרושים, נהגו ליטול ידיים עד למרפק לפני כל ארוחה.", "4": "גם בשובם מן השוק עליהם ליטול ידיים לפני שהם נוגעים באוכל. זוהי רק דוגמה אחת ממנהגים רבים שהם מקיימים מאות שנים. דוגמה נוספת היא הכשרת סירים, מחבתות וכלים.)", "5": "<pb/>הם שאלו את ישוע: \"מדוע התלמידים שלך אינם שומרים את מסורת אבותינו הדורשת נטילת ידיים לפני הארוחה?\" <pb/><n>(6-7) </n>\"צבועים שכמוכם!\" ענה להם ישוע. \"הנביא ישעיהו תיאר אתכם נכונה כשאמר <f>[3]</f>: '...העם הזה בפיו ובשפתיו כבדוני, ולבו רחק ממני, ותהי יראתם אותי מצות אנשים מלמדה.'", "6": "", "7": "", "8": "אתם מתעלמים ממצוותיו של אלוהים, ובמקומם אתם ממציאים מצוות ומנהגים למיניהם.", "9": "ביטלתם את מצוות אלוהים כדי שתוכלו לקיים את המסורת שהמצאתם בעצמכם!", "10": "\"קחו למשל את המצווה 'כבד את אביך ואת אמך'. משה אמר שכל המדבר נגד אביו ואמו יומת!", "11": "ואילו אתם אומרים שמותר לאדם להתעלם מצרכי הוריו העניים, אם הוא מבטיח לתרום לעבודת אלוהים את אשר הוא חייב לתת להוריו. <n>(12-13) </n>כך אתם מפרים את מצוות ה' כדי לקיים את המסורת שהמצאתם אתם. זוהי רק דוגמה אחת מתוך רבות.\"", "12": "", "13": "", "14": "<pb/>ישוע אסף סביבו את כל הקהל וקרא: \"הקשיבו אלי כולכם והשתדלו להבין: <n>(15-16) </n>לא מה שנכנס אל גופכם מטמא אתכם, אלא מה שיוצא מהלב. כל מי שיש לו אוזניים שישמע!\"", "15": "", "16": "", "17": "לאחר שעזבו את הקהל והגיעו הביתה, שאלו התלמידים את ישוע למה התכוון במשל שסיפר.", "18": "<pb/>\"מה, גם אתם אינכם מבינים?\" שאל ישוע בתימהון. \"האם אינכם מבינים כי האוכל שאתם אוכלים אינו מטמא אתכם?", "19": "הרי האוכל אינו בא במגע עם הלב; האוכל עובר דרך מערכת העיכול.\"", "20": "ישוע הוסיף ואמר: \"המחשבות הן המטמאות את האדם.", "21": "כי מקרב לב האדם יוצאות מחשבות רעות של ניאוף, גניבה, רצח,", "22": "בגידה, רדיפת בצע, רשעות, רמאות, פריצות, קנאה, הוצאת-דיבה, גאווה, ניבול-פה וכדומה.", "23": "כל הדברים הנתעבים האלה יוצאים מתוך לב האדם, והם המטמאים והמרחיקים אותנו מאלוהים.\"", "24": "<pb/>ישוע עזב את הגליל והלך לאזור צור וצידון. הוא ניסה להסתיר את דבר בואו, אך לא עלה בידו. כמו תמיד נפוצו השמועות על בואו במהירות.", "25": "<pb/>לאישה אחת הייתה בת אחוזת שד. כאשר שמעה האישה על בואו של ישוע באה אליו, נפלה לרגליו", "26": "והתחננה לפניו שיגרש את השד מבתה (היא הייתה אישה יוונית שנולדה בפניקיה הסורית).", "27": "<pb/>\"תחילה עלי לעזור לבני עמי — היהודים,\" ענה לה ישוע. \"אין זה צודק לקחת את לחם הבנים ולהשליכו לכלבים.\"", "28": "<pb/>\"נכון, אדוני,\" ענתה האישה. \"אולם גם גורי הכלבים מקבלים תחת השולחן את השאריות והפירורים מצלחות הילדים.\"", "29": "<pb/>ישוע אמר לה: \"בגלל תשובתך בתך נרפאה; לכי לביתך ותראי שהשד יצא ממנה.\"", "30": "<pb/>האישה הלכה לביתה ומצאה את בתה הקטנה שוכבת רגועה על מיטתה לאחר שיצא ממנה השד.", "31": "<pb/>מצור הלך ישוע לצידון, ומשם חזר לים הכינרת דרך אזור עשר הערים.", "32": "ההמון הביא אליו איש חרש ואילם, וכולם התחננו לפניו שישים את ידיו על האיש וירפא אותו.", "33": "<pb/>ישוע הרחיק את החרש-אילם מההמון, הכניס את אצבעותיו לאוזני האיש, לאחר מכן ירק על אצבעותיו ונגע בלשונו של האילם.", "34": "ישוע נשא את עיניו לשמים, נאנח וקרא: \"אפתח\" (\"היפתח!\").", "35": "מיד נפתחו אוזני האיש והוא שמע. גם לשונו הותרה והוא היה מסוגל לדבר ולשמוע היטב. <pb/><n>(36-37) </n>ישוע ביקש מהנוכחים שלא להפיץ את הדבר. אולם ככל שהרבה להזהירם, כך הם הרבו לספר לאחרים, כי מעשיו הדהימו אותם כל כך. שוב ושוב קראו האנשים בהתרגשות: \"ראו איזה מעשים נפלאים ונהדרים; הוא אפילו מסוגל לרפא חרשים-אילמים!\""}