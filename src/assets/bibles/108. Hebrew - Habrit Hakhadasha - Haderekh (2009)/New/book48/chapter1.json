{"1": "<pb/>אל הקהילה בגלטיא. מאת פולוס השליח — שליחם לא של בני-אדם, כי אם של ישוע המשיח, ושל אלוהים האב אשר הקימו מן המתים —", "2": "ומאת כל המאמינים המשיחיים הנמצאים אתי ברומא.", "3": "שלום וברכה לכם מאת האלוהים אבינו ומאת ישוע המשיח אדוננו.", "4": "<pb/>אלוהים רצה שישוע המשיח ימות על הצלב בעד חטאינו, כדי להושיענו מהשעבוד לעולם הרע הזה שבו אנו חיים.", "5": "לאלוהים הכבוד, התודה והתהילה מעולם ועד עולם. — אמן.", "6": "<pb/>אני מתפלא שאתם מתרחקים כל-כך מהר מאלוהים. ברוב אהבתו ורחמיו הוא נתן לכם במתנה חיי נצח, על-ידי ישוע המשיח, ואילו אתם כבר מצאתם \"בשורה\" אחרת, שכביכול תושיע אתכם. אולם דעו לכם שבשורה זאת לא תושיע אתכם,", "7": "שכן לא קיימת בשורה אחרת, מלבד זו שבישרנו לכם. אלה שהסיתו אתכם מהדרך הנכונה ללכת בדרכם, מרמים אתכם; הם מסלפים ומעוותים את האמת על אודות המשיח.", "8": "<pb/>ארור כל מי שיספר לכם (כולל אני עצמי) על דרך לישועה השונה מהדרך שסיפרנו לכם. גם אם יבוא מלאך מן השמים ויספר לכם על דרך אחרת לעבוד את אלוהים — ארור הוא!", "9": "אני חוזר ואומר: ארור מי שיבשר לכם בשורה השונה מזו שהאמנתם בה.", "10": "<pb/>אתם רואים שאיני משתדל למצוא-חן בעיניכם במחמאות ובדברי חנופה; אני משתדל למצוא-חן בעיני אלוהים בלבד. לו ניסיתי למצוא-חן בעיני בני-אדם, לא יכולתי להיות עבדו של ישוע המשיח.", "11": "<pb/>אחים יקרים, אני מבטיח לכם כי הדרך אל אלוהים, שעליה סיפרתי לכם, איננה סיפור דמיוני ואף לא חלום שחלמתי.", "12": "ישוע המשיח עצמו מסר לי את הבשורה שבישרתי לכם, והוא לימד אותי מה לומר וכיצד לומר זאת; איש מלבדו לא לימד אותי.", "13": "<pb/>האם אתם זוכרים כיצד התנהגתי בתקופה שהייתי בקרב היהודים? האם אתם זוכרים כיצד רדפתי את המאמינים במשיח, הצקתי להם ללא רחמים, וגם השתדלתי כמיטב יכולתי להיפטר מכולם?", "14": "בין בני-גילי הייתי אחד היהודים האדוקים ביותר בכל הארץ, והשתדלתי לקיים את כל המנהגים הישנים והמסורתיים של דת אבותיי. <pb/><n>(15-16) </n>אולם אז קרה דבר מה! שכן עוד לפני שנולדתי בחר בי אלוהים להיות אחד מילדיו המאמינים בישוע המשיח, כדי שאוכל ללכת אל הגויים ולספר להם את הבשורה אודות ישוע המשיח. <pb/>כאשר כל זה התרחש, לא מיהרתי להיוועץ באיש.", "15": "", "16": "", "17": "לא הלכתי לירושלים כדי להיוועץ בשליחי האדון המנוסים ממני, אלא הלכתי למדבריות ערב, ולאחר מכן חזרתי לדמשק.", "18": "רק כעבור שלוש שנים עליתי לירושלים, כדי לבקר את פטרוס, ונשארתי אצלו חמישה-עשר יום.", "19": "מלבד פטרוס פגשתי עוד שליח אחד בלבד — יעקב, אחיו של ישוע אדוננו.", "20": "<pb/>הקשיבו היטב לדברי. אלוהים עדי שאיני משקר ושכל דברי אמיתיים ונכונים!", "21": "לאחר הביקור בירושלים הלכתי לסוריה וקיליקיא.", "22": "כל אותו זמן לא ראו אותי עדיין המאמינים ביהודה.", "23": "כל מה שידעו היה, שהאויב הפך לאוהב, ושעתה הוא מטיף לאמונה אשר לפנים ניסה לחסל ולהשמיד.", "24": "וכולם היללו את אלוהים על הנס שחולל בחיי."}