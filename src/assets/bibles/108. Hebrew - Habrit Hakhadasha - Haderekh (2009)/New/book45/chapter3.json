{"1": "<pb/>אם כן, מהו יתרונו של היהודי? ומה יתרונה של המילה?", "2": "יש יתרון רב בכל דרך. <pb/>ראשית כל, אלוהים הפקיד את דברו הכתוב בידי היהודים.", "3": "אמנם חלק מהם לא האמין, אך האם אתם חושבים כי משום שהיהודים הפרו את הבטחתם לאלוהים, יפר אלוהים את הבטחותיו להם?", "4": "חלילה! גם אם כל בני האדם משקרים, אלוהים נאמן ודובר אמת! הרי כתוב בתהילים שדברי אלוהים הם דברי אמת, ומשפטו תמיד משפט צדק. <f>[2]</f>", "5": "<pb/>אך אם הרשעות שלנו מבליטה ומדגישה את טובו של ה', האם נאמר שאלוהים גורם לנו עוול בהענישו אותנו? (יש אנשים החושבים כך!)", "6": "<pb/>חלילה! אם אלוהים יתעלם מחטא, כיצד יוכל לשפוט את העולם?", "7": "אנו כאילו אומרים, שאם על-ידי השקרים שלנו יוצאת אמת אלוהים לאור וגדל כבודו, מדוע עלינו להישפט כחוטאים?", "8": "אם-כך, מדוע שלא נרבה לעשות מעשים רעים כדי שתצא מהם טובה? (שונאינו העלילו עלינו שכך אמרנו!) אמרו אתם, האין זה צודק להרשיע ולהעניש את אלה האומרים זאת?", "9": "<pb/>אם כן, האם היהודים טובים מהגויים? כלל לא. כבר הוכחנו שכל בני-האדם חוטאים — יהודים וגויים ללא הבדל.", "10": "כפי שכתוב בתהילים <f>[3]</f> <pb/><t>\"אין עושה טוב, אין גם אחד.\" אין אף צדיק!</t>", "11": "<t>\"אין משכיל, אין דורש את אלוהים;</t>", "12": "<t>הכול סר <f>[4]</f> יחדיו נאלחו. אין עושה טוב, אין גם אחד.\"</t>", "13": "<t>גרונם כקבר פתוח, </t><t>פיהם מלוכלך ומלא שקר ולשונם נוטפת ארס.</t>", "14": "<t>כן, הם מנבלים את פיהם, </t>", "15": "<t>צמאי דם וחמי מזג.</t>", "16": "<t>לכל מקום שהם הולכים הם מותירים אחריהם סבל וצער.</t>", "17": "<t>הם מעולם לא התנסו בתחושת השלום </t><t>והשלווה שאלוהים לבדו מעניק.</t>", "18": "<t>אין הם מקדישים לאלוהים כל מחשבה, </t><t>ולא אכפת להם מה הוא חושב עליהם. </t>", "19": "<pb/>אנחנו יודעים כי דברי התורה מכוונים אל אלה הכפופים לה — היהודים — ואלוהים ישפוט ויעניש אותם, שכן עליהם לשמור את מצוותיו ולא להתנהג בצורה כזאת. לאיש מהם אין תירוץ! למעשה, העולם כולו עומד אשם לפני אלוהים.", "20": "שהרי איש לא יצדק לפני אלוהים בזכות קיום התורה, מכיוון שחוקי התורה מצביעים על חטאינו ומראים לנו שאנו חוטאים.", "21": "עתה נתגלה האופן שבו מצדיק ה' את האדם ללא התורה, אם כי התורה והנביאים כבר העידו על כך.", "22": "צידוק זה ניתן לכל המאמינים בישוע המשיח, ללא הפליה.", "23": "כי כל בני-האדם חטאו, וכולם חסרי כבוד אלוהים.", "24": "בכל זאת, אלוהים הצדיק אותנו בחסדו חינם, על-ידי קורבנו של ישוע המשיח שהוקרב למעננו.", "25": "<pb/>אלוהים שלח את המשיח לשאת את העונש על חטאינו, כדי שעל-ידי אמונה בדמו, הוא יהיה כפרתנו — כלומר, יכפר על חטאינו. וכל זאת כדי להראות לנו את צדקתו, לאחר שברחמיו הרבים מחק את חטאי העבר.", "26": "במעשה זה רצה אלוהים לגלות לנו את צדקתו — את סליחתו לחוטאים — ולהוכיח כי הוא עצמו צדיק, וכי הוא מצדיק את כל המאמין בישוע המשיח בנו.", "27": "<pb/>ובכן, האם יש למישהו סיבה להתגאות? ודאי שלא. מדוע? משום שאלוהים זיכה והצדיק אותנו בזכות קרבנו של המשיח ואמונתנו בו, ולא בזכות מעשינו הטובים.", "28": "לפיכך אנו מסיקים שאדם נצדק לפני אלוהים על-ידי אמונתו בישוע המשיח בן-האלוהים, ולא על-ידי הישגיו בקיום מצוות התורה.", "29": "<pb/>החושבים אתם שאלוהים הוא אלוהי היהודים בלבד, ורק אותם הוא מושיע? ודאי שלא! אלוהים הוא גם אלוהי הגויים.", "30": "ומכיוון שאלוהי היהודים הוא גם אלוהי הגויים, הוא מצדיק את כולנו על-ידי האמונה.", "31": "האם בהדגישנו את חשיבות האמונה מבטלים אנו את התורה? חס וחלילה! למעשה אנחנו מקיימים אותה — דבר האפשרי רק על-ידי אמונה במשיח."}