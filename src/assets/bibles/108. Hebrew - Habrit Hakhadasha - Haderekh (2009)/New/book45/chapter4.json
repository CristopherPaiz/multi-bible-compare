{"1": "<pb/>אם כך, מה נאמר על אברהם אבינו, מה הוא השיג?", "2": "אילו נצדק אברהם בזכות מעשיו הטובים, אזי הייתה לו סיבה להתפאר, אך לא לפני אלוהים!", "3": "כי הכתובים אומרים לנו שאברהם האמין באלוהים, ומשום כך הצדיק אותו אלוהים.", "4": "<pb/>שכרו של העובד אינו תלוי בחסדו של המעביד; זהו חוב המגיע לו.", "5": "החסד הוא כשהאדם אינו מסתמך על מעשיו לישועה, כי אם מאמין באלוהים אשר מצדיק את החוטאים וסולח להם, ואמונתו תיחשב לו לצדקה.", "6": "<pb/>גם דוד המלך דיבר <f>[5]</f> על אושרו של האדם אשר אלוהים מצדיקו ללא תלות במעשיו:", "7": "<pb/><t>\"אשרי נשוי פשע כסוי חטאה;</t>", "8": "<t>אשרי אדם לא יחשוב ה' לו עוון.\" </t>", "9": "<pb/>האם ברכה זאת מיועדת אך ורק לנימולים, או גם לגויים? זכרו כי אברהם התברך בזכות אמונתו באלוהים.", "10": "מתי ברך אלוהים את אברהם וחשב את אמונתו לצדקה, לפני שנימול, או לאחר מכן? התשובה היא: לפני שאברהם נימול!", "11": "<pb/>אברהם נימול רק לאחר שאלוהים הבטיח לברכו בזכות אמונתו. ברית-המילה היוותה אות וחותם שלאברהם הייתה אמונה, ושאלוהים הצדיקו וסלח לחטאיו עוד לפני טקס המילה. וכל זאת כדי שאברהם יוכל להיות אביהם הרוחני של כל אלה שיאמינו באלוהים וייוושעו מבלי שיקיימו את חוקי התורה. אנו רואים, אם כן, כי אלוהים מצדיק וסולח חטאים גם לאלה שאינם מקיימים חוקי התורה — בתנאי שהם מאמינים בו.", "12": "אברהם הוא אביהם הרוחני גם של היהודים הנימולים, אשר יהדותם אינה מסתכמת במילה בלבד, אלא אשר הולכים בעקבות האמונה שהייתה לאברהם אבינו לפני שנימול.", "13": "<pb/>ה' הבטיח לאברהם ולזרעו לרשת את הארץ — לא בזכות קיום התורה (שהרי בימי אברהם טרם ניתנה התורה), אלא בזכות בטחונו ואמונתו בה'.", "14": "אילו רק מקיימי התורה היו היורשים, אזי אין כל ערך לאמונה, והבטחת אלוהים בטלה ומבוטלת.", "15": "כי הפרת התורה מביאה בעקבותיה זעם ועונש, ואילו כשאין תורה, אי-אפשר להפר אותה!", "16": "<pb/>משום כך ברכותיו של אלוהים ניתנות לנו במתנה על-ידי אמונה. ברוב חסדו מעניק אלוהים את ברכותיו והבטחותיו לכל צאצאי אברהם — לאלה החיים לפי התורה, ולאלה המאמינים באלוהים כאברהם, שהוא האב הרוחני של כולנו.", "17": "זוהי כוונת הכתוב בהבטחת אלוהים לאברהם <f>[6]</f>: \"כי אב המון גוים נתתיך.\" אלוהים קיים את הבטחתו זאת, מפני שאברהם האמין באלוהים המחייה את המתים, והמדבר על העתיד להתרחש בלשון עבר.", "18": "<pb/>כשהבטיח אלוהים לאברהם שייתן לו בן, ולבן שלו יהיו צאצאים רבים אשר יהוו עם גדול, האמין אברהם לה' למרות שהבטחה כזאת נראתה לו בלתי-אפשרית.", "19": "אמונתו באלוהים לא נחלשה על-אף העובדה ששרה אשתו הייתה כבת תשעים שנה וזקנה מכדי להרות, וגם אברהם עצמו היה זקן מאוד — כבן מאה שנה.", "20": "<pb/>אברהם לא הטיל ספק בהבטחת אלוהים, אלא להיפך — אמונתו ובטחונו באלוהים גדלו והתחזקו, והוא כיבד את אלוהים והלל את שמו.", "21": "אברהם ידע בביטחון גמור שאלוהים יכול לקיים את אשר הבטיח,", "22": "ובזכות אמונתו אלוהים הצדיק אותו בעיניו.", "23": "<pb/>ה' הצדיק את אברהם — כלומר, ניקה וזיכה אותו מכל חטא — לא רק למען אברהם,", "24": "אלא גם למעננו! כן, ה' יצדיק גם אותנו, כפי שהצדיק את אברהם, כאשר נאמין באלוהים אשר הקים לתחייה את ישוע המשיח אדוננו —", "25": "הלא הוא המשיח שהוקרב למוות בגלל מעשינו הרעים, ואשר קם לתחייה מן המתים כדי להצדיקנו ולטהרנו בעיני ה'."}