{"1": "<pb/>\"מלכות השמים דומה לאיכר שיצא השכם בבוקר לשכור פועלים לעבוד בכרמו,\" המשיך ישוע.", "2": "האיכר הבטיח לפועלים 100 שקלים תמורת יום עבודה, ושלח אותם אל הכרם.", "3": "<pb/>כעבור שעתיים עבר האיכר ליד כיכר השוק וראה כמה אנשים ממתינים לעבודה.", "4": "הוא שלח גם אותם אל הכרם, והבטיח לשלם להם שכר צודק בסוף היום.", "5": "<pb/>בצהריים, וכן גם בשעה שלוש אחר-הצהריים, שלח האיכר פועלים נוספים אל הכרם.", "6": "<pb/>בשעה חמש לפנות ערב שוב יצא העירה וראה גברים אחדים מסתובבים בחוסר מעש. 'מדוע התבטלתם כל היום?' שאל אותם.", "7": "'משום שאיש לא שכר אותנו,' השיבו. <pb/>'לכו גם אתם אל כרמי והצטרפו אל הפועלים האחרים,' אמר להם האיכר.", "8": "בערב ביקש האיכר ממנהל העבודה לשלם לפועלים את שכרם, החל באחרונים וכלה בראשונים.", "9": "כל אחד מהפועלים שנשכרו בשעה חמש קיבל 100 שקלים.", "10": "בהגיע תורם של הפועלים שנשכרו מוקדם יותר הם ציפו לקבל הרבה יותר, אולם גם הם קיבלו 100 שקלים כל אחד. <pb/><n>(11-12) </n>הפועלים הראשונים כעסו: 'האנשים האלה עבדו שעה אחת בלבד, ואתה שילמת להם אותו שכר ששילמת לנו, למרות שאנחנו עבדנו כל היום בשמש הלוהטת!'", "11": "", "12": "", "13": "<pb/>'ידידי,' ענה האיכר לאחד מהם, 'לא גרמתי לך שום עוול! האם לא הסכמנו מראש שתעבוד כל היום תמורת 100 שקלים?", "14": "קח את הכסף ולך לשלום. ברצוני לשלם שכר שווה לכולם;", "15": "האם לא מותר לי לעשות מה שאני רוצה עם הכסף שלי? האם אסור לי לתת את כספי למי שארצה? האם עליך להתרגז על טוב לבי?'", "16": "כך האחרונים יהיו ראשונים, והראשונים — אחרונים.\"", "17": "<pb/>כשהיה ישוע בדרכו לירושלים, הוא אסף סביבו את שנים-עשר תלמידיו", "18": "ודיבר איתם על הצפוי לו בירושלים: \"מישהו יסגיר אותי לידי ראשי הכוהנים ולסופרים. הם ידונו אותי למוות", "19": "וימסרו אותי לידי הרומאים, אשר ילעגו לי ויצלבו אותי. אולם ביום השלישי אקום לתחייה.\"", "20": "לאחר מכן הביאה אמם של יעקב ויוחנן בני זבדי את בניה לפני ישוע וביקשה טובה.", "21": "<pb/>\"מה בקשתך?\" שאל ישוע. <pb/>\"הבטח לי שבמלכותך ישבו שני בני אחד לימינך ואחד לשמאלך,\" ביקשה האם.", "22": "<pb/>אולם ישוע אמר לה: \"את לא יודעת מה את מבקשת!\" הוא פנה אל יעקב ויוחנן ושאל אותם: \"האם תוכלו לשתות מהכוס שאני חייב לשתות?\" <pb/>\"כן, בהחלט,\" השיבו.", "23": "<pb/>\"אתם באמת תשתו ממנה,\" אמר להם ישוע, \"ובכל זאת אין לי את הזכות לומר מי יישב לימיני ולשמאלי. מקומות אלה שמורים לאנשים שאבי בוחר בהם.\"", "24": "<pb/>כששמעו שאר התלמידים מה שביקשו יעקב ויוחנן, הם כעסו עליהם מאוד.", "25": "<pb/>לכן קיבץ ישוע את תלמידיו ואמר: \"בין אנשים עובדי אלילים המלכים הם רודנים, וכל פקיד זוטר רודה באלה הנתונים תחתיו.", "26": "אולם ביניכם אין הדבר כך. מי שרוצה להיות מנהיג ביניכם חייב להיות לכם למשרת,", "27": "ומי שרוצה לעמוד בראש חייב לשרת אתכם כעבד.", "28": "עליכם לנהוג כמוני, כי אני, בן-האדם, באתי לא כדי שישרתו אותי, אלא כדי לשרת אחרים ולתת את חיי כופר בער רבים.\"", "29": "<pb/>כשיצאו ישוע ותלמידיו מיריחו הלך אחריהם קהל גדול.", "30": "<pb/>שני עיוורים שישבו בצד הדרך שמעו כי ישוע עומד לעבור בדרך ההיא, ולכן החלו לצעוק: \"אדוננו, בן-דוד, אנא, רחם עלינו!\"", "31": "ההמון גער בהם, אך העיוורים הגבירו את צעקותיהם.", "32": "כשהגיע ישוע למקום שבו ישבו העיוורים, עצר לרגע ושאל אותם: 'מה אתם רוצים שאעשה למענכם?\"", "33": "<pb/>\"אדוננו, אנחנו רוצים לראות,\" התחננו העיוורים.", "34": "<pb/>ישוע נמלא רחמים ונגע בעיניהם. מיד יכלו השניים לראות, והלכו אחרי ישוע."}