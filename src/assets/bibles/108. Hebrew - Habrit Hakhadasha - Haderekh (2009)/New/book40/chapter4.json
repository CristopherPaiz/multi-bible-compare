{"1": "<pb/>לאחר מכן, הרוח הובילה את ישוע אל המדבר כדי שהשטן ינסה אותו שם.", "2": "במשך ארבעים יום וארבעים לילה ישוע לא אכל מאומה, ולבסוף היה רעב מאוד.", "3": "<pb/>\"אם אכן בן אלוהים אתה,\" אמר לו השטן, \"צווה על האבנים האלה להפוך לכיכרות לחם!\"", "4": "<pb/>ישוע ענה לו:\"לא אצווה זאת, שהרי כתוב בתורה <f>[7]</f>: 'לא על הלחם לבדו יחיה האדם, כי על כל מוצא פי ה'.\"", "5": "<pb/>לאחר מכן הביא השטן את ישוע לירושלים, העלה אותו על גג בית-המקדש ואמר:", "6": "\"קפוץ למטה! ואז יידעו כולם שאתה בן אלוהים. הרי כתוב בתנ\"ך <f>[8]</f>: 'כי מלאכיו יצווה לך... ועל כפים ישאונך, פן תיגוף באבן רגלך.'\"", "7": "<pb/>השיב לו ישוע: \"אבל בתורה גם כתוב <f>[9]</f>: 'לא תנסה את ה' אלוהיך.'\"", "8": "<pb/>לאחר מכן השטן העלה את ישוע על הר מאוד גבוה, הראה לו את כל המדינות המפוארות בעולם ואמר:", "9": "\"אם רק תכרע ברך ותשתחווה לי, אתן לך את כל אלה!\"", "10": "<pb/>\"ישוע השיב: \"סור ממני, שטן! הרי כתוב: 'לה' אלוהיך תשתחווה ואותו לבדו תעבוד.'\"", "11": "<pb/>השטן הרפה ממנו, ומלאכים באו לשרת את ישוע.", "12": "<pb/>כאשר שמע ישוע על זה שיוחנן המטביל נאסר, הוא עזב את ארץ יהודה וחזר לביתו — לנצרת שבגליל.", "13": "אחר כך ישוע עבר לגור בכפר-נחום שעל שפת הכינרת, באזור שבטי זבולון ונפתלי.", "14": "כך התקיימה נבואת ישעיהו <f>[10]</f>:", "15": "<pb/>\"ארצה זבולון וארצה נפתלי, <pb/>דרך הים, עבר הירדן, גליל הגויים —", "16": "<pb/>העם ההלכים בחשך ראו אור גדול, <pb/>ישבי בארץ צלמוות- אור נגה עליהם!\"", "17": "<pb/>מאותו יום והלאה ישוע התחיל להטיף: \"שובו בתשובה והאמינו בה', כי מלכות השמיים קרובה!\"", "18": "<pb/>יום אחד כשישוע הלך על חוף הכינרת, הוא ראה שני אחים: שמעון (הנקרא גם פטרוס) ואנדרי. השניים ישבו בסירה ודגו בעזרת רשת, כי היו דייגים במקצועם.", "19": "<pb/>\"בואו אחרי!\" קרא להם ישוע. \"אני אעשה אתכם לדייגי אדם!\"", "20": "שני האחים עזבו את הרשתות שלהם והלכו אחריו.", "21": "<pb/>לא הרחק משם ראה ישוע עוד שני אחים, יעקב ויוחנן, יושבים בסירה עם אביהם זבדי, ומתקנים את רשתותיהם הקרועות. ישוע קרא גם להם,", "22": "והשניים הפסיקו מיד את עבודתם, עזבו את אביהם והלכו אחריו.", "23": "<pb/>ישוע הסתובב בכל הגליל ולימד בבתי-הכנסת; בכל מקום בישר את החדשות הטובות על מלכות השמיים וריפא כל מיני מחלות.", "24": "השמועות על הניסים שחולל פשטו מעבר לגבולות הגליל, וחולים באו אליו להירפא אפילו מסוריה. הובאו אליו אנשים אחוזי-שדים, מטורפים ומשותקים, וישוע ריפא את כולם.", "25": "לכל מקום שהלך, הלכו אחריו המונים: מהגליל, מחו\"ל, מירושלים, מיהודה ואף מעבר הירדן."}