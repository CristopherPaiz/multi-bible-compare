{"1": "<pb/>ביום ראשון השכם בבוקר, בעלות השחר, הלכו מרים המגדלית ומרים השנייה אל הקבר.", "2": "<pb/>לפתע התחוללה רעידת אדמה חזקה, ומלאך ירד מהשמים, הזיז את האבן שחסמה את הפתח וישב עליה.", "3": "פניו האירו כברק, ובגדיו היו צחורים כשלג.", "4": "כשראו השומרים את המלאך, הם התעלפו מרוב בהלה ונפלו על הארץ כמתים.", "5": "<pb/>\"אל תפחדנה,\" פנה המלאך אל הנשים. \"אני יודע שאתן מחפשות את ישוע שנצלב.", "6": "אולם הוא אינו נמצא כאן. ישוע קם לתחייה בדיוק כפי שהבטיח. היכנסו, תראו את המקום שבו שכב.", "7": "עכשיו לכו מהר אל תלמידיו ותאמרו להם שישוע קם מן המתים, ושהוא הולך לגליל כדי לפגוש אותם שם. זהו, אמרתי!\"", "8": "<pb/>הנשים רצו מן הקבר מבוהלות מאוד, אך מלאות שמחה, ומיהרו למצוא את התלמידים ולמסור להם את בשורת המלאך.", "9": "בשעה שרצו נגלה אליהן ישוע. \"שלום לכן,\" אמר, והן נפלו לרגליו והשתחוו לפניו.", "10": "<pb/>\"אל תפחדו,\" הרגיע אותן ישוע. \"לכו ואמרו לאחי ללכת מיד לגליל כדי לפגוש אותי שם.\"", "11": "<pb/>כשהיו הנשים בדרכן העירה, באו השומרים אל ראשי הכוהנים וסיפרו להם מה שקרה, <n>(12-13) </n>הזקנים התכנסו לאסיפת חרום והחליטו לשחד את השומרים, כדי שיספרו שגופת ישוע נגנבה בזמן שישנו.", "12": "", "13": "", "14": "<pb/>\"אם יגיע הדבר הזה לאוזני המושל,\" הסבירו, \"נעמוד לצדכם ונפייס אותו.\"", "15": "<pb/>וכך קיבלו אנשי המשמר את השוחד ואמרו מה שנתבקשו לומר. גרסתם הופצה בין היהודים, אשר עד היום מאמינים בה.", "16": "<pb/>בינתיים הלכו אחד-עשר התלמידים אל הגליל, כדי לפגוש את ישוע על אותו הר שאמר להם מראש.", "17": "כשראו אותו התלמידים הם השתחוו לפניו, למרות שחלקם הטילו ספק שאכן היה זה ישוע.", "18": "<pb/>\"ניתנה לי כל סמכות בשמים ובארץ,\" אמר להם ישוע.", "19": "\"משום כך לכו ועשו תלמידים בכל העולם. הטבילו אותם בשם האב, הבן ורוח הקודש,", "20": "ולמדו אותם לעשות את כל אשר ציוויתי אתכם. היו סמוכים ובטוחים שאהיה אתכם עד סוף העולם!\""}