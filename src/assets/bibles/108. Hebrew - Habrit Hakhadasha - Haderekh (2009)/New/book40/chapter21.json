{"1": "<pb/>כשהתקרבו ישוע ותלמידיו לירושלים ועברו ליד הכפר בית-פגי, שעל הר הזיתים, שלח ישוע שניים מתלמידיו אל הכפר ואמר:", "2": "\"כשתיכנסו אל הכפר תראו אתון קשורה ולידה עיר. התירו אותם והביאו אלי.", "3": "אם מישהו ישאל אתכם מה אתם עושים, אמרו פשוט: 'האדון זקוק להם.' והוא יניח לכם מיד.\"", "4": "<pb/>דבר זה בא לקיים את הנבואה <f>[26]</f>:", "5": "<pb/>\"גילי מאוד בת ציון, הריעי בת ירושלים! <pb/>הנה מלכך יבוא לך, צדיק ונושע הוא, <pb/>עני ורכב על חמור ועל עיר בן-אתנות.\"", "6": "<pb/>שני התלמידים הלכו אל הכפר ועשו כדברי ישוע.", "7": "הם הביאו אליו את העיר ואת האתון, ריפדו את גבם במעיליהם והושיבו עליהם את ישוע.", "8": "רבים מההמון השליכו את מעיליהם על הדרך לפני ישוע, ואחרים כרתו ענפים מהעצים ושטחו אותם לפניו.", "9": "ההמונים החלו להידחק מלפניו ומאחוריו וקראו: <pb/>\"הושע-נא לבן-דוד!\" <pb/>\"ברוך הבא בשם ה'!\" <f>[27]</f> <pb/>\"הושע-נא במרומים!\"", "10": "<pb/>כשנכנס ישוע לתוך ירושלים, העיר כולה התרגשה מאוד. \"מי האיש הזה?\" שאלו האנשים.", "11": "<pb/>וההמון השיב: \"זהו ישוע — הנביא מנצרת שבגליל!\"", "12": "<pb/>ישוע הלך לבית-המקדש, גירש את הסוחרים והקונים, והפך את שולחנותיהם של מחליפי הכספים ואת דוכניהם של סוחרי היונים.", "13": "<pb/>\"בכתבי-הקודש כתוב <f>[28]</f> 'ביתי בית-תפלה יקרא'\" קרא ישוע, \"ואילו אתם הפכתם אותו למאורת גנבים!\"", "14": "העיוורים ובעלי המום שהיו בבית-המקדש ניגשו אליו, והוא ריפא אותם שם.", "15": "אולם כשראו ראשי הכוהנים והסופרים את הניסים והנפלאות שחולל ישוע, וכששמעו את הילדים הקטנים קוראים במקדש: \"הושע-נא לבן-דוד!\" הם התרגזו מאוד ושאלו אותו:", "16": "\"האם אתה שומע את מה שהילדים האלה אומרים?\" <pb/>\"כן,\" ענה ישוע. \"האם מעולם לא קראתם בכתבי-הקודש <f>[29]</f>: 'מפי עוללים ויונקים יסדת עז'!\"", "17": "<pb/>ישוע עזב אותם והלך לבית-עניה — שם נשאר ללון באותו לילה.", "18": "<pb/>כשחזר בבוקר לירושלים היה רעב.", "19": "הוא ראה עץ תאנה בצד הדרך, אבל כשניגש לחפש תאנים מצא עלים בלבד. \"לעולם לא תישאי פרי!\" אמר ישוע לתאנה, ומיד התייבש העץ.", "20": "<pb/>התלמידים נדהמו ושאלו: \"כיצד יבשה התאנה לפתע?\"", "21": "<pb/>וישוע ענה: \"אני אומר לכם: אם באמת תאמינו ולא תטילו ספק, תוכלו גם אתם לעשות דברים כאלה ואף גדולים מאלה. אפילו תוכלו לומר להר הזה: 'זוז, הזרק לים!' והוא ישמע בקולכם.", "22": "תוכלו לקבל כל דבר שתבקשו בתפילה — אם רק תאמינו.\"", "23": "<pb/>כשחזר ישוע לבית-המקדש ולימד את העם, באו אליו ראשי הכוהנים וזקני העם, ודרשו לדעת באיזו רשות הוא עושה את כל הדברים האלה.", "24": "<pb/>\"אני אענה לשאלתכם אם אתם תענו לשאלתי,\" השיב להם ישוע.", "25": "<pb/>\"האם יוחנן המטביל נשלח על-ידי אלוהים או לא?\" <pb/>הם התייעצו ביניהם: \"אם נאמר שאלוהים שלח את יוחנן, הוא ישאל אותנו מדוע לא האמנו בו.", "26": "ואם נאמר שאלוהים לא שלח את יוחנן, העם יתנפל עלינו, כי כולם חושבים שיוחנן היה נביא.\"", "27": "לבסוף השיבו: \"איננו יודעים.\" אמר להם ישוע: \"אם כך, גם אני לא אענה לשאלתכם.", "28": "אולם מה דעתכם: לאב אחד היו שני בנים. 'בני, לך היום לעבוד בכרם,' ביקש האב מבנו הבכור.", "29": "'אינני רוצה,' השיב הבן, אבל אחר כך שינה את דעתו והלך לעבוד בכרם.", "30": "הלך האב אל הבן הצעיר וחזר על בקשתו. 'טוב, אבא אני אלך,' השיב הבן הצעיר, אולם לא הלך לכרם.", "31": "מי מהשניים שמע בקול אביו?\" <pb/>\"הבן הבכור, כמובן,\" השיבו. <pb/>\"אני אומר לכם שהמוכסים והזונות יכנסו למלכות השמים לפניכם,\" הסביר להם ישוע את המשל.", "32": "\"כי יוחנן המטביל אמר לכם לחזור בתשובה ולהאמין באלוהים, ואתם לא שבתם; בעוד שפושעים וזונות כן שבו בתשובה. גם לאחר שראיתם כיצד הם שבו, לא נהגתם כמוהם ולא האמנתם לדברי יוחנן.", "33": "<pb/>הקשיבו עתה למשל הבא: בעל-אדמה נטע כרם, בנה גדר סביבו, הקים מגדל שמירה, הפקיד את הכרם בידי כורמים שכירים ונסע לארץ רחוקה.", "34": "<pb/>בעת הבציר שלח בעל-הכרם אחדים מאנשיו אל הכורמים, כדי לאסוף את חלקו ביבול הענבים.", "35": "<pb/>אולם הכורמים הכו את האחד, סקלו באבנים את השני והרגו את השלישי.", "36": "<pb/>בעל-הכרם שלח קבוצה גדולה יותר של אנשים כדי לאסוף את היבול, אך גורלם היה כגורל קודמיהם.", "37": "לבסוף שלח האיש את בנו, כי חשב שיכבדו אותו ויפחדו מפניו.", "38": "<pb/>אולם כשראו הכורמים את הבן מרחוק, אמרו זה לזה: 'הנה בא יורש הכרם; הבה נהרוג אותו, וכך נזכה אנחנו בירושה!'", "39": "הם גירשו את הבן מהכרם והרגו אותו.", "40": "<pb/>כשישוב בעל-הכרם, מה לדעתכם יעשה לאותם כורמים?\"", "41": "<pb/>השיבו המנהיגים: \"הוא יוציא להורג את השכירים הרעים, וייתן את הכרם לפועלים נאמנים יותר, אשר יתנו לו בזמן את היבול המגיע לו.\"", "42": "<pb/>ישוע המשיך ואמר: \"האם מעולם לא קראתם בכתובים <f>[30]</f>: <pb/>'אבן מאסו הבונים היתה לראש פינה, <pb/>מאת ה' היתה זאת; היא נפלאת בעינינו'", "43": "<pb/>אני מתכוון לומר שה' ייקח מכם את המלכות, וייתן אותה לעם אשר ייתן לו את חלקו ביבול.", "44": "מי שיתקל באבן הזאת וייפול עליה — יתנפץ לרסיסים; מי שתיפול עליו האבן — יישחק לאבק.\"", "45": "<pb/>כשהבינו ראשי הכוהנים והפרושים שישוע התכוון אליהם — כלומר, שהם היו הכורמים במשל —", "46": "הם רצו לתפוס אותו, אבל פחדו לעשות דבר מפני ההמון אשר האמין כי ישוע הוא נביא."}