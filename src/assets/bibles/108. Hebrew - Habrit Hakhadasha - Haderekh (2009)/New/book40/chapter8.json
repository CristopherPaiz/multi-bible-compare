{"1": "<pb/>כשירד ישוע מהגבעה הלך אחריו קהל גדול.", "2": "אדם חולה בצרעת בא לקראתו, נפל על ברכיו והתחנן: \"אדוני, אם רק תרצה, תוכל לרפא אותי.\"", "3": "<pb/>ישוע נגע באיש ואמר: \"ודאי שאני רוצה. הירפא!\" ומיד נעלמה הצרעת.", "4": "<pb/>\"אל תספר על כך לאיש,\" אמר לו ישוע. \"לך מיד אל הכהן והראה לו שנרפאת. אל תשכח לקחת איתך קורבן טהרה, כפי שציווה משה על בני-ישראל, כדי שכולם יראו שנרפאת!\" <pb/><n>(5-6) </n>כשהגיע ישוע לכפר-נחום, בא אליו קצין רומאי והתחנן לפניו שירפא את משרתו הצעיר, השוכב משותק על מיטתו וסובל כאבים נוראיים.", "5": "", "6": "", "7": "<pb/>\"כן\", השיב ישוע. \"אבוא לרפא אותו.\"", "8": "<pb/>\"אדוני\" אמר הקצין, \"אני לא ראוי שתבוא אל ביתי, וגם אין צורך בכך. רק צווה שמשרתי יירפא, והוא יירפא.", "9": "כיצד אני יכול להיות בטוח בכך? הרי אני איש צבא ורגיל לקבל פקודות מהממונים עלי, ואף לתת פקודות לחיילים תחת פיקודי. אם אני אומר לחייל אחד: 'לך,' הוא הולך. אם אני אומר לחייל אחר 'בוא', הוא בא. ואם אני אומר למשרתי: 'עשה עבודה זאת או אחרת', הוא עושה אותה.\"", "10": "<pb/>דברי הקצין הפליאו את ישוע. הוא פנה אל הקהל ואמר: \"בכל ישראל לא ראיתי אמונה גדולה כזאת!", "11": "אני אומר לכם שגויים רבים, כמו הקצין הזה, יבואו מכל העולם וישבו במלכות השמים יחד עם אברהם, יצחק ויעקב.", "12": "ויהודים רבים — שלמענם הוכנה המלכות — יגורשו לחושך, למקום של בכי וייסורים.\"", "13": "<pb/>לאחר מכן אמר ישוע לקצין הרומאי: \"לך עתה לביתך; הדבר שהאמנת בו נעשה!\" ובאותה שעה נרפא המשרת.", "14": "<pb/>כשבא ישוע לביתו של שמעון, ראה את חמותו של שמעון שוכבת במיטתה וקודחת מחום.", "15": "ישוע נגע בידה, ומיד ירד החום. היא קמה ממיטתה והכינה להם אוכל.", "16": "<pb/>באותו ערב הובאו אל ישוע מספר אנשים אחוזי-שדים. במילה אחת מפיו של ישוע ברחו כל השדים, והחולים נרפאו.", "17": "מעשה זה הגשים את נבואת ישעיהו <f>[13]</f>: \"חלינו הוא נשא ומכאובינו סבלם.\"", "18": "<pb/>כשראה ישוע את הקהל הרב שהתאסף סביבו, הורה לתלמידיו להתכונן לעבור לצד השני של הכינרת.", "19": "<pb/>באותו זמן ניגש אליו איש דת אחד ואמר: \"רבי, לכל מקום שתלך, אלך אחריך!\"", "20": "<pb/>אולם ישוע ענה לו: \"השועלים מתגוררים במחילות האדמה, ולציפורים יש קנים. אולם לבן-האדם אין מקום להניח את ראשו.\"", "21": "<pb/>תלמיד אחר אמר לישוע: \"אדוני, הרשה לי קודם לקבור את אבי ואחר כך אלך אחריך <f>[14]</f>.\"", "22": "<pb/>אולם ישוע ענה לו: \"לך אחרי עכשיו! והנח למתים (מבחינה רוחנית) לדאוג למתים שלהם.\"", "23": "<pb/>לאחר מכן נכנסו ישוע ותלמידיו לסירה והחלו לשוט אל הצד השני של הכינרת.", "24": "לפתע התחוללה סערה נוראה, והגלים הגבוהים הציפו את הסירה. ואילו ישוע ישן.", "25": "התלמידים ניגשו אל ישוע והעירו אותו בבהלה: \"אדוננו, הצל אותנו! אנחנו טובעים!\"", "26": "<pb/>אולם ישוע ענה: \"חסרי-אמונה שכמוכם! מדוע אתם פוחדים כל-כך? הוא קם ונזף ברוח, ופקד על הים להירגע. מיד פסקה הסערה; הרוח שקטה והים נרגע.", "27": "התלמידים הנדהמים שאלו זה את זה: \"מיהו האיש הזה שאפילו הרוח והים נשמעים לו?\"", "28": "<pb/>בהגיעם אל ארץ הגדריים, באו לקראתם שני אנשים אחוזי-שדים. השניים התגוררו בבית-הקברות והיו מסוכנים כל כך, עד שאיש לא העז לעבור באזור ההוא.", "29": "<pb/>השניים צעקו אל ישוע: \"מה אתה רוצה מאתנו, בן-האלוהים? אסור לך עדיין לייסר אותנו!\"", "30": "<pb/>במרחק מה משם רעה עדר חזירים,", "31": "והשדים ביקשו: \"אם אתה מגרש אותנו, שלח אותנו לפחות אל תוך החזירים האלה.\"", "32": "<pb/>ישוע הסכים, וציווה עליהם: \"הסתלקו!\" השדים יצאו מהאנשים ונכנסו בחזירים, ואלה דהרו מיד במדרון ההר ישר אל תוך הים, וטבעו.", "33": "הרועים ברחו אל העיר הקרובה וסיפרו על מה שקרה,", "34": "וכל אנשי העיר יצאו מיד לראות את ישוע, וביקשו ממנו לעזוב את האזור ולא להטריד אותם."}