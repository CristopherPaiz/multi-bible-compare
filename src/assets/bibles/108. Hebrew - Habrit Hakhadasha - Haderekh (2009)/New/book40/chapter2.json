{"1": "<pb/>ישוע נולד בעיר בית-לחם שבאזור יהודה, בימי המלך הורדוס. זמן קצר לאחר לידתו, הופיעו בירושלים מספר חוזי-כוכבים שבאו מארץ רחוקה במזרח, ושאלו:", "2": "\"היכן התינוק שנועד להיות מלך היהודים? ראינו את כוכבו במזרח ובאנו להשתחוות לו.\"", "3": "<pb/>הורדוס נבהל מאוד משאלתם, וכמוהו נבהלו כל אנשי ירושלים.", "4": "הוא כינס את מנהיגי היהודים ושאל אותם: \"האם אמרו לנו הנביאים היכן ייוולד המשיח?\"", "5": "<pb/>ענו לו: \"כן, בבית לחם. הרי מיכה הנביא אמר <f>[2]</f>:", "6": "'ואתה, בית-לחם בארץ יהודה, אינך צעיר באלפי יהודה, כי ממך יצא מושל אשר ירעה את-עמי ישראל.'\"", "7": "<pb/>הורדוס הזמין את חוזי-הכוכבים לפגישה סודית, ושאל אותם מתי בדיוק ראו לראשונה את הכוכב.", "8": "לאחר מכן אמר להם: \"לכו לבית-לחם וחפשו את הילד. כשתמצאו אותו, שובו אלי והודיעו לי זאת, כדי שאוכל גם אני ללכת להשתחוות לו.\"", "9": "<pb/>לאחר הפגישה עם המלך יצאו חוזי-הכוכבים לדרך, ולפתע הכוכב שראו במזרח הופיע לנגד עיניהם. הם הלכו בעקבות הכוכב עד שנעמד בדיוק מעל המקום שבו היה התינוק.", "10": "הם שמחו מאוד.", "11": "<pb/>כשנכנסו חוזי-הכוכבים אל הבית שבו היה התינוק ומרים אמו, נפלו לפניו, השתחוו לו, ולאחר מכן פתחו את חבילותיהם ונתנו לו מתנות: זהב, לבונה ומור.", "12": "<pb/>בינתיים הזהיר אותם אלוהים בחלום שלא לחזור אל הורדוס, ומשום כך שבו חוזי-הכוכבים לארצם בדרך אחרת.", "13": "<pb/>לאחר שעזבו, נגלה מלאך ה' ליוסף בחלום ואמר: \"קום, ברח למצרים עם התינוק ועם אמו, והישאר שם עד שאומר לך לחזור, כי הורדוס רוצה להרוג את הילד.\"", "14": "באותו לילה יצא יוסף עם מרים ועם הילד למצרים,", "15": "ונשאר אתם שם עד מותו של הורדוס. כך התקיימה הנבואה <f>[3]</f>: \"וממצרים קראתי לבני.\"", "16": "<pb/>כשהורדוס הבין שחוזי-הכוכבים התחמקו ממנו, הוא מאוד כעס. הוא שלח חיילים לבית-לחם וציווה עליהם להרוג כל ילד זכר עד גיל שנתיים (כי החוזים סיפרו לו שראו את הכוכב כשנתיים קודם לכן), בבית לחם עצמה ובכל כפרי הסביבה.", "17": "מעשה אכזרי זה של הורדוס קיים את הנבואה <f>[4]</f>:", "18": "<pb/>\"קול ברמה נשמע, נהי בכי תמרורים, <pb/>רחל מבכה על בניה, <pb/>מאנה להינחם על בניה כי איננו.\"", "19": "<pb/>לאחר מותו של הורדוס נגלה מלאך ה' בחלום ליוסף במצרים, ואמר לו:", "20": "\"קום, קח את התינוק ואת אמו לישראל, כי אלה שרצו להרוג את הילד כבר מתו.\"", "21": "יוסף לקח את ישוע ואת מרים ויצא אתם בדרך לישראל.", "22": "<pb/>בהיותם בדרך שמעו שהמלך החדש אינו אלא ארכילאוס, בנו של הורדוס, ופחדו מאוד. בחלום נוסף יוסף הוזהר שלא להתיישב ביהודה, אז הם המשיכו לגליל", "23": "והשתקעו בנצרת. זה קרה כדי לקיים את דברי הנביאים שכינו אותו \"נצר\". <f>[5]</f>"}