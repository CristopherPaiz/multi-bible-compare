{"1": "<pb/>כשיצא ישוע מבית-המקדש, באו אליו תלמידיו להראות לו את מבני המקדש.", "2": "<pb/>אולם ישוע אמר להם: \"כל המבנים האלה ייהרסו ואף אבן לא תישאר במקומה!\"", "3": "מאוחר יותר, כשישב ישוע על מדרון הר הזיתים, שאלו אותו התלמידים: \"מתי יקרה הדבר הזה? אילו מאורעות יסמנו את שובך ואת סוף העולם?\"", "4": "<pb/>\"אל תניחו לאיש לרמות אתכם,\" השיב להם ישוע,", "5": "\"כי אנשים רבים יבואו ויטענו כל אחד 'אני המשיח', ויטעו אנשים רבים.", "6": "כאשר תשמעו על מהומות ומלחמות — אל תיבהלו. אמנם תפרוצנה מלחמות ותחוללנה מהומות, אבל הקץ לא יבוא מיד.", "7": "מדינות וממלכות תילחמנה זו בזו, ובמקומות רבים יהיו רעידות אדמה ורעב.", "8": "אולם כל אלה יציינו רק את ראשית הצרות והסבל העתידים לבוא.", "9": "<pb/>לאחר מכן יענו אתכם, יהרגו אתכם והעולם כולו ישנא אתכם, משום שאתם מאמינים בי.", "10": "רבים ישובו לחטוא, יבגדו זה בזה וישנאו איש את אחיו.", "11": "נביאי שקר רבים יופיעו ויוליכו שולל אנשים רבים.", "12": "החטא והרשע יתפשטו בכל מקום וידכאו את אהבתם של רבים.", "13": "אולם אלה שיחזיקו מעמד עד הסוף יינצלו!", "14": "<pb/>הבשורה הטובה על דבר המלכות תתפשט בעולם כולו — כך שכל האומות תשמענה אותה — ולבסוף יגיע הקץ.", "15": "<pb/>לכן, כאשר תראו בבית-המקדש את חילול הקודש, שעליו דיבר דניאל הנביא <f>[32]</f> (הקורא — שים לב!)", "16": "על כל תושבי יהודה לברוח להרים.", "17": "אלה שעל הגגות — שלא ייכנסו הביתה לארוז את חפציהם.", "18": "אלה שבשדה — שלא יחזרו הביתה לקחת את בגדיהם.", "19": "<pb/>אוי לנשים ההרות ולמניקות באותם ימים!", "20": "התפללו שבריחתכם לא תהיה בחורף ולא בשבת.", "21": "כי תהיה צרה שכמוה טרם הייתה בתולדות העולם, וכמוה לא תהיה עוד!", "22": "<pb/>\"למעשה אם אלוהים לא יקצר את הימים הנוראים האלה, כולם יאבדו. אולם אלוהים יקצר ימים אלה למען עמו הנבחר.", "23": "<pb/>אם מישהו יאמר לכם באותם ימים: 'ראיתי את המשיח במקום פלוני!' או 'המשיח נמצא בכפר הסמוך!' אל תאמינו לו.", "24": "כי נביאי-שקר ומשיחי-שקר יקומו ויחוללו נסים ונפלאות אשר יתעו את האנשים, ואם יוכלו, הם יתעו אפילו את הנבחרים.", "25": "זיכרו, הזהרתי אתכם!", "26": "<pb/>על כן, אם יאמרו לכם שהמשיח אי-שם במדבר — אל תטריחו את עצמכם ללכת ולראות, ואם יאמרו לכם שהמשיח מסתתר במקום כלשהו — אל תאמינו.", "27": "כי כשם שהברק במזרח מאיר למערב, כך יהיה גם שובו של בן-האדם.", "28": "במקום שבו נמצא הפגר, שם יתאספו הנשרים.", "29": "<pb/>מיד לאחר הצרות של אותם ימים תחשך השמש, הירח ישחיר, הכוכבים יפלו מהשמים וכוחות השמים יתמוטטו.", "30": "<pb/>לבסוף ייראה בשמים אות בן-האדם ואבל כבד ירד על העולם כולו. כל אומות העולם יראו את בן-האדם בא על ענני השמים, בגבורה ובכבוד רב.", "31": "ואז הוא ישלח את מלאכיו בקול תרועת השופר, והם יאספו את בחיריו מכל קצוות תבל.", "32": "<pb/>קחו למשל את עץ התאנה: כאשר הענפים מלבלבים והעלים מתחילים לצמוח, אתם יודעים שהקיץ קרב.", "33": "כך, כשתראו את תחילת התרחשותם של הדברים האלה, דעו ששובי קרוב, שאני עומד בפתח.", "34": "לאחר שיתרחשו כל הדברים האלה הדור הזה יגיע לקיצו.", "35": "השמים והארץ יחלפו, אולם דברי יעמוד לנצח.", "36": "<pb/>איש אינו יודע את היום והשעה שבה יבוא הסוף; גם המלאכים אינם יודעים. אפילו הבן אינו יודע — רק האב יודע את היום והשעה. <pb/><n>(37-38) </n>\"בני האדם יחיו בשלווה; הם יאכלו וישתו ויתחתנו — ממש כמו בתקופת נוח, לפני שפתאום בא המבול.", "37": "", "38": "", "39": "בני-האדם סרבו להאמין לשמע מה שעמד לקרות, עד שהמבול אכן בא והטביע את כולם. כך יהיה בואי.", "40": "<pb/>באותה עת שני גברים יעבדו יחד בשדה — האחד יילקח והשני יישאר.", "41": "שתי נשים תעסוקנה בניקיון הבית — האחת תילקח והשנייה תישאר.", "42": "<pb/>לכן היו מוכנים, כי אינכם יודעים באיזה יום יבוא אדונכם.", "43": "<pb/>כשם שאדם יעמוד על המשמר בלילה מפני גנבים,", "44": "כך תוכלו גם אתם למנוע מעצמכם צרות — אם תמיד תהיו מוכנים לשובי הבלתי צפוי.", "45": "<pb/>מי מכם משרת נבון ונאמן לאדונכם, שיפקח על משק ביתו ויקבל את שכרו בעתו?", "46": "ברוך תהיה אם בשובי אמצא אותך ממלא את תפקידך בנאמנות.", "47": "אנשים נאמנים כאלה אני אפקיד על כל רכושי.", "48": "<pb/>אולם אם אתה רשע ותאמר לעצמך: 'אה, האדון לא ישוב כל כך מהר',", "49": "ותתאכזר ליתר העבדים ותבלה את זמנך במסיבות, בזלילה ובשתייה —", "50": "אדונך יופיע בשעה בלתי צפויה,", "51": "ואז הוא יכה אותך קשות ויקבע את מקומך עם הצבועים; שם יהיה בכי וחריקת שיניים.\""}