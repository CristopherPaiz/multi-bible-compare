{"1": "<pb/>באותה שעה באו התלמידים אל ישוע ושאלו: \"מי מאיתנו יהיה הגדול ביותר במלכות השמים?\"", "2": "<pb/>ישוע קרא אליו ילד קטן והציג אותו לפניהם.", "3": "לאחר מכן אמר: \"אם לא תחזרו בתשובה ותהיו כמו ילדים קטנים, לא תיכנסו למלכות השמים.", "4": "לכן מי שיהיה עניו כמו הילד הזה, הוא הגדול ביותר במלכות השמים.", "5": "וכל מי שמקבל ילד כזה בשמי, מקבל למעשה אותי.", "6": "אולם אם תגרמו לאחד מהקטנים האלה לאבד את אמונתו בי, מוטב שיקשרו אבן כבדה לצווארכם ויזרקו אתכם לים!", "7": "<pb/>\"אוי לעולם על כל הרוע שבו! הפיתוי לעשות את הרע הוא בלתי נמנע, אולם אוי לאדם שיגרום לפיתוי!", "8": "לכן אם ידך או רגלך גורמת לך לחטוא, כרות אותה והשלך אותה ממך והלאה! מוטב שתיכנס למלכות השמים בעל מום, מאשר שתהיה בגיהינום עם שתי ידיך ורגליך.", "9": "ואם עינך גורמת לך לחטוא, עקור אותה והשלך אותה. מוטב שתיכנס למלכות השמים עם עין אחת, מאשר שתהיה בגיהינום עם שתי עיניים!", "10": "<pb/>\"אני מזהיר אתכם שלא לבוז לאחד מן הילדים האלה, כי אני אומר לכם שהמלאכים שלהם יכולים תמיד לגשת אל אבי.", "11": "ואני, בן-האדם, באתי להושיע את האובדים.", "12": "<pb/>אם יש לאדם מאה כבשים, ואחת מהן הולכת לאיבוד — מה יעשה אותו אדם? האם לא יעזוב את תשעים ותשע הכבשים לבדן, ויחזור אל ההרים כדי לחפש את האובדת?", "13": "כשימצא אותה, האם לא ישמח על הכבשה שנמצאה יותר מאשר על התשעים ותשע שלא אבדו?", "14": "כך גם אבי אינו רוצה שאף אחד מהקטנים האלה יאבד!", "15": "<pb/>אם אחיך חטא לך, הוכח אותו לבד. אם הוא מקשיב לך ומודה באשמתו — רכשת לך אח.", "16": "אם לא יקשיב, קח איתך עוד אח או שניים, וחיזרו אליו כששני העדים מאשרים את טענותיך.", "17": "אם עדיין יסרב להקשיב, הבא את הבעיה לפני הקהילה. אם הקהילה תפסוק לטובתך, והוא בכל זאת יעמוד על דעתו ולא ייכנע, היא רשאית לגרשו משורותיה ולהחרים אותו.", "18": "ואני אומר לכם: כל מה שתאסרו על הארץ יהיה אסור בשמים , וכל מה שתתירו על הארץ יהיה מותר בשמים.", "19": "<pb/>אומר לכם עוד דבר: אם שניים מכם מסכימים ביניכם לבקש דבר מה, אבי שבשמים ייתן לכם את אשר תבקשו.", "20": "כי בכל מקום שבו נפגשים שניים או שלושה אנשים המאמינים בי, אני שם בתוכם.\"", "21": "<pb/>לאחר מכן בא פטרוס אל ישוע ושאל: \"אדוני, כמה פעמים עלי לסלוח לאדם שחטא לי? שבע פעמים?\"", "22": "<pb/>\"לא,\" ענה ישוע, \"שבעים כפול שבע פעמים!\"", "23": "<pb/>\"אפשר להמשיל את מלכות המשים למלך שהחליט לעדכן את ספרי החשבונות שלו.", "24": "במהלך יישוב החשבונות הובא לפניו אדם שהיה חייב לו עשרת אלפים ככרי כסף.", "25": "מכיוון שלא היה לאיש כסף לשלם, ציווה המלך למכור אותו, את אשתו, את ילדיו ואת כל רכושו תמורת החוב.", "26": "<pb/>אולם האיש נפל לרגלי המלך, בכה והתחנן: 'אנא, אדוני, תן לי חסד ואשלם לך את כל החוב!'", "27": "<pb/>המלך ריחם על האיש, שיחרר אותו וויתר לו על החוב.", "28": "<pb/>אולם כשיצא האיש מלפני המלך, הלך אל אדם שהיה חייב לו 1000 שקלים, תפס אותו ודרש ממנו לשלם מיד את חובו.", "29": "החייב נפל על ברכיו והתחנן: 'אנא, עשה עמי חסד; חכה בסבלנות ואשלם לך הכל!'", "30": "<pb/>אולם המלווה לא הסכים לחכות, וציווה לכלוא את החייב בבית-הסוהר עד שיגמור לשלם את חובו.", "31": "<pb/>כשראו חבריו העבדים את הנעשה התעצבו מאוד והלכו אל המלך וסיפרו לו מה שקרה.", "32": "המלך קרא אליו את האדם שעל חובו ויתר, ואמר: 'נבזה מרושע שכמוך! אני ויתרתי לך על חוב עצום רק משום שביקשת זאת ממני!", "33": "האם לא היה עליך לרחם על חברך העבד, כשם שאני ריחמתי עליך?'", "34": "<pb/>המלך הנרגז שלח את האיש לתא העינויים, עד שיגמור לשלם את חובו עד הפרוטה האחרונה.", "35": "כך יעשה לכם אבי שבשמים אם תסרבו לסלוח לאחיכם בכל לבכם.\""}