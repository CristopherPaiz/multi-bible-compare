{"1": "<pb/>כשסיים ישוע ללמד את תלמידיו, אמר להם:", "2": "\"כידוע לכם חג הפסח מתחיל בעוד יומיים, וימסרו אותי למוות על הצלב.\"", "3": "<pb/>באותה שעה התכנסו ראשי הכוהנים והמנהיגים האחרים בביתו של קייפא הכוהן הגדול,", "4": "כדי לחשוב איך לתפוס את ישוע בחשאי ולהרגו.", "5": "\"לא בזמן חגיגות הפסח,\" הסכימו ביניהם, \"פן תתחולל מהומה בעם.\"", "6": "<pb/>בזמן שישוע היה בבית-עניה, בביתו של שמעון המצורע,", "7": "ניגשה אליו אישה ובידה בקבוק בושם יקר מאוד, ושפכה את הבושם על ראשו בשעה שאכל. <n>(8-9) </n>התלמידים כעסו מאוד ואמרו: \"מדוע היא מבזבזת את הבושם היקר הזה? הלא יכולנו למכור אותו בכסף רב, ואת הכסף היינו נותנים לעניים!\"", "8": "", "9": "", "10": "<pb/>\"מדוע אתם מותחים עליה ביקורת?\" שאל ישוע. \"הלא היא עשתה מעשה טוב.", "11": "העניים נמצאים איתכם תמיד, ואילו אני לא אהיה איתכם תמיד.", "12": "היא שפכה עלי את הבושם כדי להכין את גופי לקבורה.", "13": "אני אומר לכם: 'בכל מקום שבו תוכרז הבשורה, תיזכר גם האישה הזאת, בזכות המעשה שעשתה.'\"", "14": "<pb/>לאחר מכן הלך יהודה איש-קריות, שהיה אחד משנים-עשר התלמידים, אל ראשי הכוהנים", "15": "ושאל: \"מה תתנו לי אם אמסור לידיכם את ישוע?\" הם נתנו לו שלושים מטבעות כסף,", "16": "ומאותה שעה חיפש יהודה הזדמנות למסור לידיהם את ישוע.", "17": "<pb/>בערב הפסח באו התלמידים אל ישוע ושאלו: \"היכן אתה רוצה שנכין את הסדר?\"", "18": "<pb/>\"לכו העירה אל אדם פלוני,\" ענה ישוע, \"ואמרו לו: 'אדוננו אמר: שעתי הגיעה, והפעם אני ותלמידי נערוך את הסדר בביתך.'\"", "19": "התלמידים עשו כדבריו והכינו את הסדר.", "20": "<pb/>בערב ישב ישוע עם תלמידיו ליד השולחן,", "21": "ובשעת הארוחה אמר להם: \"אחד מכם יבגוד בי ויסגיר אותי.\"", "22": "<pb/>התלמידים התעצבו מאוד ושאלו זה אחר זה: \"האם אתה מתכוון אלי?\"", "23": "\"אני מתכוון לאחד אשר טבל את המצה שלו בקערה יחד אתי.", "24": "אמנם עלי למות, כפי שניבאו הנביאים, אולם אוי לאיש שיסגיר אותי! מוטב היה לו אילו לא נולד כלל!\"", "25": "<pb/>גם יהודה שאל את ישוע: \"רבי, האם אתה מתכוון אלי?\" וישוע השיב: \"כן.\"", "26": "בשעת האוכל לקח ישוע את הלחם (מצה), ברך, פרס לפרוסות, הגיש לתלמידיו ואמר: \"קחו ואכלו; זהו גופי.\"", "27": "אחר כך לקח כוס יין, ברך, הגיש לתלמידיו ואמר: \"שתו ממנה כולכם,", "28": "כי זהו דמי החותם את הברית החדשה בין אלוהים לבין בני-האדם; זהו דמי הנשפך כדי לסלוח לחטאיהם של אנשים רבים.", "29": "ובכן לא אשתה יותר יין עד היום שבו אשתה יין איתכם במלכות אבי.\"", "30": "<pb/>הנוכחים שרו שיר הלל והלכו אל הר הזיתים.", "31": "<pb/>\"הלילה כולכם תעזבו אותי,\" אמר ישוע לתלמידיו, \"והרי כתוב <f>[34]</f>: 'אכה את הרעה ותפוצין הצאן.'", "32": "אולם לאחר שאקום לתחייה אלך לגליל ואפגוש אתכם שם.\"", "33": "<pb/>\"אפילו אם כולם יעזבו אותך, אני לעולם לא אעזוב אותך!\" קרא פטרוס.", "34": "<pb/>אולם ישוע אמר לו: \"האמת היא שעוד הלילה, לפני שיקרא התרנגול את קריאת השחר, תתכחש לי שלוש פעמים!\"", "35": "\"לעולם לא אתכחש לך,\" התעקש פטרוס, \"אפילו אם יהיה עלי למות!\" ושאר התלמידים גם אמרו כך.", "36": "לאחר מכן הלך ישוע עם תלמידיו לחורשת גת-שמני ואמר להם: \"חכו לי כאן. אני הולך להתפלל.\"", "37": "הוא לקח איתו את פטרוס ואת יעקב ויוחנן בני זבדי, והתמלא עצב ומועקה.", "38": "\"אני מתייסר עד מוות,\" אמר להם ישוע. \"חכו כאן... הישארו לידי ערים...\"", "39": "<pb/>הוא התרחק מהם מעט, נפל על פניו והתפלל: \"אבי, אם זה אפשרי, הסר ממני את כוס הייסורים. אולם לא כרצוני כי אם רצונך ייעשה!\"", "40": "<pb/>לאחר מכן הוא חזר אל שלושת התלמידים ומצא אותם ישנים. \"פטרוס,\" קרא ישוע, \"האם לא יכולת להישאר ער שעה אחת בלבד?", "41": "עמוד על המשמר והתפלל, כדי שלא תיפול לידי ניסיון. הרוח אמנם חפצה, אך הגוף חלש כל כך!\"", "42": "<pb/>ישוע עזב אותם שוב והתפלל: \"אבי, אם עלי לשתות את הכוס הזאת, אז שרצונך ייעשה!\"", "43": "<pb/>הוא חזר אל תלמידיו, וגם הפעם מצא אותם ישנים, כי עיניהם היו כבדות.", "44": "<pb/>הוא שוב עזב אותם וחזר על תפילתו בפעם השלישית.", "45": "<pb/>לאחר מכן הוא חזר אל תלמידיו ואמר: \"האם אתם עדיין ישנים? הגיעה השעה שבן-האדם יימסר לידי אנשים חוטאים.", "46": "קומו, הבה נלך מכאן. הביטו, הנה מתקרב האיש שיסגיר אותי.\"", "47": "<pb/>לפני שהספיק ישוע לסיים את דבריו הגיע למקום יהודה, אחד משנים-עשר התלמידים, ואיתו המון שנשלח מטעם ראשי הכוהנים וזקני העם, חמוש בחרבות ובמקלות.", "48": "יהודה אמר להם לתפוס את האיש שייתן לו נשיקה,", "49": "ואז ניגש ישר אל ישוע ואמר: \"שלום, רבי\" ונישק אותו.", "50": "\"ידידי,\" אמר לו ישוע, \"עשה את מה שבאת לעשות.\" באותו רגע תפסו אותו האחרים.", "51": "<pb/>אחד האנשים שהיו עם ישוע שלף חרב וקיצץ את אוזנו של עבד הכוהן הגדול.", "52": "<pb/>\"עזוב את החרב שלך,\" אמר לו ישוע, \"מי שחי בחרב ימות בחרב.", "53": "אתה לא מבין שאני יכול לבקש מאבי שייתן לי אלפי מלאכים להגן עלי, והוא היה שולח אותם מיד?", "54": "אולם אילו הייתי עושה כך, כיצד הייתה מתקיימת הנבואה בכתובים המתארת את המתרחש עכשיו?\"", "55": "<pb/>ישוע פנה אל ההמון ואמר: \"האם אני פושע מסוכן? מדוע אתם באים לאסור אותי בחרבות ובמקלות? הלא לימדתי אתכם במקדש יום-יום ויכולתם לאסור אותי שם ללא קושי!", "56": "אולם כל זה בא למלא את דברי הנביאים בכתבי הקודש.\" אז עזבו אותו התלמידים וברחו.", "57": "<pb/>ההמון לקח את ישוע אל ביתו של קייפא הכוהן הגדול — שם כבר המתינו לו הסופרים והזקנים.", "58": "באותו זמן הלך שמעון פטרוס במרחק מה אחרי ההמון. הוא נכנס לחצר ביתו של הכוהן הגדול, ישב בין החיילים וחיכה לראות מה יקרה לישוע.", "59": "<pb/>ראשי הכוהנים וחברי הסנהדרין, שהתאספו שם, חיפשו עדי שקר שיעידו נגד ישוע, כדי שיוכלו להטיל עליו אשמה כלשהי ולדון אותו למוות. <n>(60-61) </n>אבל למרות שמצאו אנשים רבים שהסכימו לתת עדות שקר, דבריהם תמיד סתרו זה את זה. לבסוף באו שני אנשים שהצהירו: \"האיש הזה אמר שהוא יכול להרוס את בית-המקדש ולבנות אותו מחדש תוך שלושה ימים.\"", "60": "", "61": "", "62": "<pb/>הכוהן הגדול קם על רגליו ושאל: \"ובכן, האם אמרת את זה או לא?\"", "63": "אך ישוע שתק. \"בשם אלוהים חיים, קרא הכוהן הגדול, \"אני דורש ממך שתאמר לנו אם אתה המשיח, בנו של הקדוש-ברוך-הוא!\"", "64": "<pb/>\"אתה אמרת,\" אמר ישוע, \"אבל אני אומר שאתם תראו את בן-האדם יושב לימין האלוהים ובא עם ענני השמים.\" <f>[35]</f> <n>(65-66) </n>הכוהן הגדול קרע את בגדיו וקרא בקול: \"מגדף! איננו זקוקים לעדים נוספים, כולכם שמעתם את דבריו! מה אתם פוסקים?\" <pb/>\"מוות!\" הם צעקו. \"מוות! מוות!\"", "65": "", "66": "", "67": "הם ירקו בפניו של ישוע, הכו אותו, סטרו לו על הלחי וקראו:", "68": "\"משיח שכמוך, התנבא לנו! מי הכה אותך הפעם?\"", "69": "<pb/>כשכל זה קרה, פטרוס ישב בחצר הבית. לפתע עברה לידו משרתת וקראה: \"גם אתה היית עם ישוע מהגליל!\"", "70": "<pb/>אולם פטרוס הכחיש את דבריה בקול: \"מה פתאום? אני בכלל לא יודע על מה את מדברת!\"", "71": "<pb/>מאוחר יותר נערה אחרת ראתה אותו ליד השער, ואמרה לאנשים סביבה: \"גם הוא היה עם ישוע מנצרת!\"", "72": "<pb/>פטרוס שוב הכחיש את הדבר: \"אני נשבע שאני אפילו לא מכיר את האיש הזה!\"", "73": "<pb/>כעבור זמן מה ניגשו אליו האנשים שעמדו שם ואמרו: \"אנחנו יודעים שאתה אחד מתלמידיו; המבטא הגלילי שלך מסגיר אותך!\"", "74": "<pb/>פטרוס החל לקלל ונשבע: \"אינני מכיר את האיש!\" באותו רגע קרא התרנגול,", "75": "ופטרוס נזכר בדברי ישוע: \"לפני שיקרא התרנגול תתכחש לי שלוש פעמים.\" והוא הלך משם ממרר בבכי."}