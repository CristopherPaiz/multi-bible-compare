{"1": "<pb/>החלטתי שלא אבוא יותר לצער אתכם,", "2": "כי אם אני אגרום לכם צער, מי ישמח אותי? בטח שלא מישהו שהעצבתי.", "3": "מסיבה זאת כתבתי לכם את המכתב ההוא — לא רציתי לבוא אליכם ולהתעצב בגלל אלה שצריכים לשמחני, ואני בטוח ששמחתי היא שמחת כולכם.", "4": "<pb/>מה שנאתי לכתוב לכם אותו מכתב! כתבתי אותו בכאב ובדמעות לא כדי להכאיב לכם, אלא כדי להראות לכם מה רבה אהבתי אליכם. <pb/><n>(5-6) </n>זכרו כי האיש אשר גרם לכל הצרה הזאת ציער לא רק אותי, אלא את כולכם — לפחות במידת-מה, כדי שלא להגזים. איני רוצה להחמיר איתו למעלה מן הצורך, כי הוא כבר נענש דיו מהתוכחה של כולכם.", "5": "", "6": "", "7": "כעת עליכם לסלוח לו ולנחם אותו, שאם לא כן הוא עלול להתמוטט מרוב צער.", "8": "אנא, הוכיחו לו שאתם עדיין אוהבים אותו.", "9": "<pb/>כתבתי את מכתבי על-מנת לבחון את נכונותכם לציית בכל הדברים.", "10": "אם אתם סולחים למישהו על איזה דבר, גם אני סולח לו. שהרי כאשר אני סולח, אם אכן עלי לסלוח למישהו, אני עושה זאת למענכם ובסמכות המשיח,", "11": "כדי שהשטן לא יערים עלינו במזימותיו ותחבולותיו המוכרות לנו.", "12": "<pb/>בהגיעי לעיר טרואס נתן לי האדון הזדמנות נפלאה לבשר את בשורת המשיח,", "13": "אך לא מצאתי מנוחה לנפשי, כי לא פגשתי כמתוכנן את טיטוס אחי. לפיכך נפרדתי מאנשי טרואס ויצאתי למקדוניה לחפש את טיטוס.", "14": "<pb/>השבח לאלוהים המוביל אותנו במסע הניצחון של המשיח, ומפיץ על-ידינו את בשורת המשיח כריח ניחוח בכל מקום.", "15": "אנחנו כניחוח המשיח לאלוהים בקרב הנושעים ובקרב הלא-נושעים.", "16": "ללא-נושעים אנו כריח מוות, ואילו לנושעים אנו כניחוח המעניק חיים. אך מי ראוי למשימה כזאת?", "17": "<pb/>רק אלה אשר הם ישרים, שליחי אלוהים, מדברים בגבורת המשיח ובהשגחת אלוהים. איננו כאותם רבים שסוחרים בדבר-אלוהים לשם רווח."}