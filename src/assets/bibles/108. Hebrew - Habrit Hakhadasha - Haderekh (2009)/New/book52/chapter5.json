{"1": "<pb/>אחים יקרים, איני צריך לכתוב לכם מתי כל זה יתרחש,", "2": "כי הלא יודעים אתם שאיש אינו יודע את המועד. יום ה' יבוא במפתיע — כגנב בלילה.", "3": "<pb/>כאשר בני-האדם יחיו בשלווה ויחשבו שלא יקרה דבר, יירד עליהם האסון במפתיע, כיולדת שאינה יודעת מתי יתקפוה צירי הלידה, ואיש לא יוכל לברוח.", "4": "<pb/>אבל אתם, אחים יקרים, אינכם שרויים בחשכה בכל הנוגע לדברים אלה, ולכן יום ה' לא יפתיע אתכם כגנב.", "5": "כולכם בני-האור ובני-היום; אינכם בני-הלילה ואינכם שייכים לחושך.", "6": "משום כך עמדו על המשמר! אל תירדמו כמו האחרים, אלא צפו לבואו בשקידה ובערנות,", "7": "כי אלה שנרדמים נרדמים בלילה והשיכורים משתכרים בלילה.", "8": "אולם אנחנו בני אור-היום, ועל כן נישאר ערים ומפוכחים, מוגנים על-ידי אמונתנו ואהבתנו וחוסים בתקווה הנפלאה של ישועתנו.", "9": "<pb/>אלוהים לא בחר בנו כדי לשפוך את זעמו עלינו, אלא כדי להושיענו על-ידי אדוננו ישוע המשיח,", "10": "אשר מת בעדנו למען נחיה איתו לנצח, בין אם נהיה חיים או מתים בשובו.", "11": "לכן המשיכו לעודד ולבנות איש את אחיו כפי שעשיתם עד כה.", "12": "<pb/>אחים יקרים, אנו מבקשים מכם לכבד את האחראים עליכם מטעם הקהילה, כי אלוהים מינה אותם להשגיח עליכם ולהוכיח אתכם בעת הצורך.", "13": "עליכם להעריך את העבודה שהם עושים למענכם ולאהוב אותם, שכן הם משתדלים לעזור לכם. זכרו, חיו בשלום זה עם זה.", "14": "<pb/>אחים יקרים, הזהירו את העצלנים שביניכם, עודדו את הפוחדים, חזקו את החלשים והיו סבלנים עם כולם.", "15": "אל תניחו לאיש לשלם רעה תחת רעה, אלא עזרו תמיד איש לאחיו ולכל אדם.", "16": "שמחו תמיד באמונתכם.", "17": "התמידו בתפילה.", "18": "הודו לאלוהים על כל דבר, כי זהו רצון אלוהים מכל המאמינים במשיח.", "19": "<pb/>אל תבלמו ואל תכלאו את רוח הקודש.", "20": "לעולם אל תזלזלו במה שנאמר בשם ה'.", "21": "בחנו כל דבר והאמינו רק במה שטוב, ישר ואמיתי.", "22": "התרחקו מכל מעשה רע.", "23": "ואלוהי השלום יטהר ויקדש אתכם לעצמו, וישמור את רוחכם, נפשכם וגופכם בריאים וללא-חטא, עד יום שובו של אדוננו ישוע המשיח.", "24": "אתם יכולים לסמוך על האלוהים אשר בחר בכם שימלא את כל הבטחותיו.", "25": "<pb/>אחים יקרים, התפללו בעדנו.", "26": "דרשו בשלום כל האחים בנשיקה הקדושה.", "27": "בשם ישוע המשיח אדוננו אני משביע אתכם שתקראו מכתב זה באוזני כל המאמינים.", "28": "<pb/>חסד אדוננו ישוע המשיח עם כל אחד ואחד מכם. — אמן."}