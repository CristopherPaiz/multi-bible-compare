{"1": "<pb/>כולם מדברים על המעשים הנוראים המתרחשים אצלכם. שמעתי שאחד האנשים בקהילתכם מקיים יחסי-מין עם אשת אביו! אפילו הגויים אינם עושים מעשים מכוערים כאלה!", "2": "ואתם עוד מתגאים, במקום שתתאבלו מרוב צער ובושה ותסלקו אדם זה מקהילתכם. <pb/><n>(3-4) </n>למרות שאני נמצא הרחק מכם הקדשתי לעניין מחשבה רבה, ובשם ישוע המשיח אדוננו כבר החלטתי מה לעשות, כאילו אני עצמי הייתי ביניכם. כנסו את חברי הקהילה — האדון יחזק אתכם ואף אני אהיה אתכם ברוחי ובמחשבתי —", "3": "", "4": "", "5": "וסלקו חוטא זה מקרבכם. הפקירו אותו בידי השטן כדי שייענש, ונקווה שנפשו תינצל ביום שובו של ישוע המשיח אדוננו.", "6": "<pb/>איך אתם מעזים להתפאר ב\"טוהר\" שלכם, בשעה שמתרחשים אצלכם מעשים נוראים כאלה? האם אינכם מבינים שאם אתם מניחים לאדם אחד להמשיך בחטאו, תוך זמן קצר הוא ידביק את כולכם? כי מעט שאור מחמיץ את העיסה כולה!", "7": "בערו את החמץ! סלקו את החוטא הרשע משורותיכם כדי שתוכלו להישאר כשרים וטהורים. שה הפסח, המשיח, הוקרב למעננו,", "8": "ולכן הבה נחוג את החג — לא בשאור הרשע והעוולה, אלא במצות הטוהר והאמת.", "9": "<pb/>במכתבי הקודם ביקשתי מכם שלא להתחבר עם הרשעים והחוטאים.", "10": "לא התכוונתי ללא-מאמינים, המנהלים חיים בלתי-מוסריים, מרמים, גונבים ועובדים את האלילים, שהרי אינכם יכולים לחיות בעולם הזה בלי לבוא איתם במגע.", "11": "התכוונתי לכך שלא תתחברו עם אף אדם שטוען שהוא מאמין משיחי, בעוד שהוא מנהל חיים בלתי-מוסריים, או שהוא נוכל, רמאי, עובד אלילים, שתיין או מגדף. אפילו אל תשבו לאכול עם אדם כזה.", "12": "<pb/>אין מתפקידנו לשפוט את הלא-מאמינים, אבל חובתנו לשפוט ולנהוג בחומרה בחברי הקהילה שחוטאים כך.", "13": "<pb/>אלוהים ישפוט את הלא-מאמינים, ואילו אתם — בערו את הרע מקרבכם."}