{"1": "<pb/>פולוס וסילא הלכו תחילה לדרבי ומשם ללוסטרה. בלוסטרה הם פגשו מאמין צעיר בשם טימותיוס. אמו הייתה יהודיה מאמינה, ואביו - יווני. <n>(2-3) </n>מאחר שלטימותיוס היה שם טוב בין האחים בלוסטרה ובאיקניון, ביקש ממנו פולוס להילוות אליהם במסעם. מתוך התחשבות ברגשות יהודי הסביבה החליט פולוס למול את טימותיוס לפני צאתם לדרך, כי כולם ידעו שאביו יווני.", "2": "", "3": "", "4": "<pb/>השלושה עברו מעיר לעיר ופרסמו את החלטת השליחים והזקנים בירושלים בנוגע למאמינים הגויים.", "5": "והקהילה המשיחית גדלה והתפתחה מיום ליום באמונה ובמספר.", "6": "<pb/>לאחר מכן עברו פולוס ומלוויו דרך פריגיה וגלטיה, כי רוח הקודש אמר להם שלא להיכנס לאסיה הקטנה באותו מסע.", "7": "הם עברו לאורך גבולות מיסיה, והתכוננו ללכת צפונה - לביתיניה, אך רוח ישוע אמר להם שלא.", "8": "לכן במקום ללכת לביתיניה הם עברו דרך מיסיה, והלכו לעיר טרואס.", "9": "באותו לילה נראה לפולוס חזיון: הוא ראה בחלומו איש ממקדוניה (שביוון) מתחנן לפניו: \"אנא, בוא אלינו למקדוניה ועזור לנו!\"", "10": "מיד לאחר חלומו של פולוס עמדנו <f>[19]</f> לצאת למקדוניה, כי הגענו למסקנה שה' שולח אותנו לשם כדי לבשר את הבשורה.", "11": "<pb/>עלינו על ספינה בטרואס והפלגנו לסמותרקיה, ולמחרת נסענו לנפוליס.", "12": "משם הגענו לפיליפי, שהייתה המושבה הרומאית הקרובה ביותר לגבול המקדוני, ונשארנו שם ימים אחדים.", "13": "<pb/>בשבת יצאנו מחוץ לעיר והלכנו אל שפת הנהר, שם נהגה קבוצה אחת להתאסף לתפילה. התיישבנו שם ולימדנו את הנשים שנכחו במקום.", "14": "אחת מהן הייתה לידיה מהעיר תיאטירה, שהייתה סוחרת בבדי ארגמן. לידיה הייתה אישה יראת אלוהים, ועתה, כשהקשיבה לדבריו של פולוס, פתח אלוהים את לבה והיא האמינה לכל מה שאמר.", "15": "היא נטבלה יחד עם כל בני-ביתה, וביקשה מאיתנו להתארח אצלה. \"אם אתם חושבים שאני באמת מאמינה באדון,\" אמרה, \"בואו והתארחו בביתי.\" היא הפצירה בנו עד שהסכמנו.", "16": "<pb/>יום אחד, כשבאנו למקום התפילה שעל שפת הנהר, פגשנו שפחה צעירה אחוזת-רוח ניחוש, שניבאה עתידות והרוויחה הרבה כסף לאדוניה.", "17": "היא רדפה אחרינו וצרחה: \"אנשים אלה הם עבדי ה'; הם באו לספר לכם דרך ישועה!\"", "18": "<pb/>למורת רוחו של פולוס נמשך הדבר יום אחר יום, עד שלבסוף פנה אל השד שבתוכה וקרא: \"בשם ישוע המשיח אני מצווה עליך לצאת ממנה!\" והשד יצא מתוכה באותו רגע.", "19": "<pb/>כשראו בעליה שאבדה תקוותם להרוויח כסף קל ומהיר, תפסו את פולוס וסילא וגררו אותם אל השופטים אשר בכיכר השוק.", "20": "<pb/>\"היהודים האלה משחיתים את העיר שלנו!\" צרחו.", "21": "\"הם מלמדים את האזרחים לעשות דברים המנוגדים לחוק הרומאי!\"", "22": "<pb/>לשמע דברים אלה התנפל ההמון על פולוס וסילא, והשופטים ציוו להפשיטם ולהלקותם בשוטים.", "23": "לאחר שהצליפו על גבם ללא רחמים, השליכו את השניים לכלא, והסוהר נצטווה לשמור עליהם כעל בבת-עינו (שאם לא כן יומת).", "24": "מאחר שהסוהר קיבל את הפקודה, השליך את השניים לצינוק ושם את רגליהם בסד.", "25": "<pb/>בחצות הלילה התפללו פולוס וסילא ושרו לכבוד ה', וכל האסירים הקשיבו להם.", "26": "לפתע התחוללה רעידת אדמה חזקה שזעזעה את יסודות בית-הכלא. כל הדלתות נפתחו לרווחה, ואזיקיהם של כל האסירים ניתקו!", "27": "כשהתעורר הסוהר משנתו ומצא את כל דלתות הכלא פתוחות, היה בטוח שכל האסירים נמלטו, ולכן שלף מהר את חרבו כדי להתאבד.", "28": "אך פולוס צעק לעברו: \"אל תהרוג את עצמך! כולנו כאן!\"", "29": "<pb/>בפחד וברעדה חיפש הסוהר נרות, רץ אל הצינוק ונפל לפני פולוס וסילא.", "30": "הוא הוציא אותם החוצה ושאל בתחינה: \"רבותי, מה עלי לעשות כדי להיוושע?\"", "31": "<pb/>\"עליך להאמין באדון ישוע,\" השיבו השניים, \"ואז תיוושע - אתה וכל בני-ביתך בזכות האמונה!\"", "32": "והם סיפרו לסוהר ולכל בני-ביתו את בשורת אלוהים.", "33": "באותה הזדמנות רחץ הסוהר את פצעיהם, ואחר כך נטבל עם כל בני ביתו.", "34": "לאחר מכן העלה אותם האיש לביתו וערך לפניהם סעודה גדולה. מה רבה הייתה שמחתו ושמחת כל בני-ביתו על שכולם האמינו עתה בה'.", "35": "למחרת בבוקר שלחו השופטים שוטרים אל הסוהר, ובפיהם הפקודה: שחרר את שני האסירים ותן להם ללכת!\"", "36": "<pb/>הסוהר מיהר אל פולוס ואמר: \"השופטים ציוו עלי לשחרר אתכם; אתם חופשיים ללכת לדרככם!\"", "37": "<pb/>\"בשום פנים ואופן לא!\" השיב פולוס בהחלטיות. \"למרות שאנחנו אזרחים רומאים ולא היינו אשמים בכל פשע, הכו אותנו בשוטים לעיני כל העם! לא די בכך שהכו אותנו בשוטים והשליכו אותנו לכלא ללא משפט, הם רוצים עתה לשלח אותנו מכאן בחשאי? שיבואו הנה בעצמם וישחררו אותנו!\"", "38": "<pb/>השוטרים מסרו לשופטים את דבריו של פולוס, וכשנודע להם שפולוס וסילא היו אזרחים רומאים, חששו לחייהם.", "39": "משום כך הזדרזו השופטים ללכת בעצמם לבית-הכלא, והתחננו לפני השניים שיואילו בטובם לעזוב את העיר.", "40": "פולוס וסילא יצאו מן הכלא וחזרו לביתה של לידיה. לאחר שעודדו את המאמינים שפגשו שם, הלכו השניים לדרכם."}