{"1": "<pb/>יום אחד, בשעה שלוש אחר-הצהריים, הלכו פטרוס ויוחנן לתפילת מנחה בבית-המקדש.", "2": "כשהגיעו אל המקדש, ראו אדם שהיה פיסח מלידה, יושב ליד השער הנקרא \"המהודר\". הוא הובא לשם מדי יום כדי לקבץ נדבות.", "3": "כאשר עברו פטרוס ויוחנן לידו, הוא ביקש נדבה גם מהם.", "4": "השניים נעצו באיש מבט נוקב, ופטרוס אמר לו: \"הבט אלי!\"", "5": "<pb/>הפיסח הרים את עיניו בתקווה לקבל תרומה נדיבה.", "6": "<pb/>אך פטרוס אמר: \"כסף אין לי, אולם אתן לך את מה שיש לי; בשם ישוע המשיח מנצרת, התהלך!\" <pb/><n>(7-8) </n>פטרוס אחז בידו של הפיסח והעמידו על רגליו. באותו רגע נרפאו רגלי האיש וקרסוליו התחזקו, הוא קפץ על רגליו והחל ללכת! האיש הלך איתם לבית-המקדש, כשהוא משבח את האלוהים, מקפץ ומדלג בשמחה.", "7": "", "8": "", "9": "<pb/>באי בית-המקדש, שראוהו הולך ומדלג, ושמעוהו מהלל את ה',", "10": "הכירו את הקבצן הפיסח שנהגו לראות בשער המקדש, והופתעו מאוד.", "11": "<pb/>כולם מיהרו לצאת לאולם שלמה כדי לראות את הפלא, ואילו הקבצן נצמד בחזקה אל פטרוס ויוחנן.", "12": "<pb/>פטרוס ניצל את ההזדמנות ופנה אל העם: \"אנשי ישראל, מדוע אתם מופתעים כל-כך? מדוע אתם מביטים בנו כאילו שבכוחנו ובקדושתנו אנו אפשרנו לאיש הזה ללכת?", "13": "אלוהי אברהם, יצחק ויעקב - אלוהי אבותינו - הוא שהביא כבוד ותפארת לשם עבדו ישוע באמצעות הנס שחולל. כן, אני מתכוון לאותו ישוע שמסרתם לרומאים, ושדחיתם את הצעת פילטוס לשחררו.", "14": "סירבתם לשחרר את הקדוש והצדיק הזה, ודרשתם שפיליטוס ישחרר במקומו רוצח!", "15": "וכך הרגתם את שר החיים; אך אלוהים הקימו מן המתים. יוחנן ואני עדים לעובדה זאת, כי לאחר שהרגתם את ישוע ראינו אותו חי וקיים.", "16": "<pb/>\"האמונה בשמו של ישוע היא שריפאה אדם זה שכולכם הכרתם כפיסח. האמונה בישוע - שניתנה לנו מאלוהים - היא שריפאה אותו כליל!", "17": "<pb/>\"אחים יקרים, אני יודע שכל מה שעשיתם אתם ומנהיגיכם לישוע, עשיתם מתוך בורות וחוסר ידיעה.", "18": "אולם כך קיים אלוהים את הנבואות האומרות שהמשיח חייב לסבול. <n>(19-20) </n>לכן חזרו בתשובה והאמינו באלוהים, כדי שיסלח לחטאיכם, ייתן לכם ימי שגשוג ורווחה, ויחזיר לכם את המשיח המיועד - ישוע המשיח. <n>(21-22) </n>כי המשיח צריך להישאר בשמים, עד שתגיע העת להשלים את הכול, כפי שאמרו הנביאים לפני זמן רב. משה רבנו אמר: ה' יקים לכם נביא מתוככם אשר ידמה לי; הקשיבו לדבריו בכובד ראש!", "19": "", "20": "", "21": "", "22": "", "23": "כי מי שלא ישמע בקולו ייענש חמורות בידי ה'! <f>[7]</f>", "24": "<pb/>\"גם שמואל וכל הנביאים שקמו אחריו דברו על מה שמתרחש היום.", "25": "אתם הצאצאים של אותם הנביאים, וגם אתם כלולים באותה הברית שכרת ה' עם אבותיכם, שבה הבטיח לברך את העולם כולו באמצעות עם ישראל. הרי ה' הבטיח לאברהם אבינו <f>[8]</f>: 'והתברכו בזרעך כל גויי הארץ'.", "26": "וכאשר הקים אלוהים את עבדו ישוע מן המתים, הוא שלח אותו קודם כל אליכם, בני ישראל, כדי לברך אתכם שתחזרו בתשובה.\""}