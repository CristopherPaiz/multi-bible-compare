{"1": "<pb/>אלה האנשים שנמנו עם המורים והנביאים בקהילת אנטיוכיה: בר-נבא, שמעון (המכונה \"כושי\"), לוקיוס (מקוריניה), מנחם (אחיו החורג של הורדוס) ושאול (פולוס).", "2": "יום אחד בשעה שהתפללו לאלוהים וצמו, אמר להם רוח הקודש: \"הקדישו לי את בר-נבא ואת שאול לביצוע משימה מיוחדת!\"", "3": "הם הוסיפו להתפלל ולצום, ולאחר מכן סמכו את ידיהם על ראשיהם של שאול ובר-נבא, ברכו אותם ושלחו אותם לדרכם.", "4": "<pb/>בהדרכת רוח הקודש ירדו השניים לסלוקיא, ומשם הפליגו לקפריסין.", "5": "הם עגנו בעיר סלמיס, ובישרו את דבר אלוהים בבתי-הכנסת (יוחנן מרקוס היה העוזר שלהם).", "6": "<pb/>לאחר מכן המשיכו לבשר בכל רחבי האי, עד שהגיעו לעיר פפוס. בעיר זאת פגשו יהודי אחד, בר-ישוע שמו, שהיה נביא שקר ועסק בכישוף.", "7": "<pb/>בר-ישוע היה ידיד למושל המקומי, סרגיוס פולוס. המושל, שהיה אדם נבון מאוד, הזמין את בר-נבא ופולוס לבקר אותו, משום שרצה לשמוע מפיהם את דבר האלוהים.", "8": "אולם המכשף הזה, שנקרא \"אלימס\", לא רצה שהמושל יגיע לאמונה, ולכן התערב בשיחה ודרש מהמושל לא לשים לב לדבריהם של שאול ובר-נבא.", "9": "<pb/>אך שאול (הנקרא גם \"פולוס\"), אשר היה מלא ברוח הקודש, הביט בנביא השקר וקרא:", "10": "\"בן בלייעל שכמוך! אתה מלא מרמה ופשע, ואויב מושבע של כל דבר טוב! האם לעולם לא תפסיק לסלף את דרכי האלוהים הישרים?", "11": "עתה שים לב כיצד יעניש אותך אלוהים: תוכה בעיוורון זמני, ולא תראה את אור השמש.\" <pb/>באותו רגע כיסה ערפל את עיניו, והוא החל לגשש סביבו ולחפש מישהו שיוביל אותו בידו.", "12": "כשראה המושל את הנעשה, האמין באדון והשתומם על הכוח העצום של בשורת האלוהים.", "13": "<pb/>פולוס ומלוויו עזבו את פפוס, והפליגו בספינה לעיר פרגי שבמדינת פמפוליה. יוחנן מרקוס עזב אותם שם וחזר לירושלים,", "14": "ואילו פולוס ובר-נבא המשיכו לאנטיוכיה אשר בפיסידיה. <pb/>בשבת הלכו השניים לבית-הכנסת וישבו בין המתפללים.", "15": "לאחר קריאת פרשת השבוע מן התורה, וההפטרה מהנביאים, שלחו אליהם ראשי בית-הכנסת הודעה: \"אחים, אם יש לכם דבר עידוד והדרכה בשבילנו, אתם מוזמנים לדבר!\"", "16": "<pb/>פולוס קם על רגליו, סימן לקהל שהוא עומד לדבר, ואמר: \"אנשי ישראל, וכל הבוטחים בה' והמכבדים אותו, הרשו לי לפתוח בסקירה היסטורית קצרה.", "17": "\"אלוהי העם הזה - אלוהי ישראל - בחר באבותינו וברך אותם מאוד בתקופת שהותם במצרים. ביד חזקה ובזרוע נטויה הוא הוציא אותם מעבדות לחירות,", "18": "וטיפל בהם במשך ארבעים שנות נדודיהם במדבר.", "19": "לאחר שהשמיד שבעה עמים בארץ כנען, הוא נתן לעם ישראל את הארץ לנחלה. כל זה ארך כ-450 שנה.", "20": "<pb/>\"לאחר מכן מינה עליהם אלוהים שופטים עד ימיו של שמואל הנביא.", "21": "<pb/>בימיו של שמואל ביקש העם מלך, וה' נתן לו את שאול בן-קיש משבט בנימין, שמלך ארבעים שנה.", "22": "אולם ה' הוריד אותו מכסא מלכותו, והמליך תחתיו את דוד המלך, זה שה' אמר עליו: 'דוד בן-ישי הוא איש כלבבי, והוא יעשה את רצוני.'", "23": "ומזרעו של דוד הקים ה' לישראל את המושיע המובטח, את ישוע המשיח!", "24": "<pb/>\"עוד לפני בואו של ישוע קרא יוחנן לעם ישראל לשוב מחטאיו, לפנות אל ה' ולהיטבל במים.", "25": "כשסיים יוחנן את תפקידו, שאל את העם: 'האם אתם חושבים שאני המשיח? לא, אינני המשיח! אבל הוא עומד לבוא, ואיני ראוי אף להתיר את שרוכי נעליו!'", "26": "<pb/>\"אחי בני אברהם, ואחי הגויים היראים את האלוהים: ישועה זאת נועדה לכולנו!", "27": "תושבי ירושלים ומנהיגיהם לא הכירו את המשיח, ולא הבינו את דברי הנביאים אשר נקראו מדי שבת בבית-הכנסת. אף-על-פי-כן, כשהרגו אותו הם קיימו למעשה את דברי הנביאים.", "28": "למרות שלא הייתה להם כל סיבה מוצדקת להוציא את ישוע להורג, דרשו מפילטוס לצלוב אותו.", "29": "לאחר שקיימו את כל הנבואות הקשורות במותו, בלי שידעו זאת, הורידו אותו מעל הצלב וקברוהו.", "30": "<pb/>\"אולם אלוהים הקים את ישוע מן המתים,", "31": "ובימים שלאחר מכן הוא נראה פעמים רבות לעיני האנשים שליוו אותו מן הגליל לירושלים. מאז ועד היום לא פסקו האנשים האלה להעיד על כך בפומבי. <pb/><n>(32-33) </n>\"בר-נבא ואני מבשרים לכם עתה את הבשורה הטובה הזאת: את אשר הבטיח אלוהים לאבותינו, הוא הגשים לנו, צאציהם, על ידי תקומת ישוע. לכך מתכוון המזמור השני בתהילים: 'בני אתה, אני היום ילדתיך.'", "32": "", "33": "", "34": "<pb/>\"אלוהים הבטיח להחזירו לחיים, כדי שלא ימות עוד לעולם. אלוהים ייתן לכם את הבטחותיו הנפלאים לדוד כמו שכתוב בישעיה <f>[16]</f>. .", "35": "במזמור טז כתוב: 'לא תיתן חסידיך לראות שחת.'", "36": "פסוק זה אינו מתייחס לדוד, שהרי לאחר שדוד שרת את בני דורו לפי רצון ה', הוא מת, נקבר וגופו נרקב.", "37": "פסוק זה מתייחס למישהו אחר - למישהו שאלוהים החזירו לחיים ושגופו כלל לא ניזוק מריקבון המוות.", "38": "<pb/>\"אחים, הקשיבו! באמצעות ישוע זה אתם יכולים לקבל סליחת חטאים.", "39": "כל מי שמאמין ובוטח בו משתחרר מכל אשמה, ואלוהים מצדיק אותו. התורה מעולם לא יכלה לשחרר אתכם מחטא ולהצדיקכם בעיני אלוהים.", "40": "היזהרו! אל תתנו לדברי הנביאים להתגשם בכם:", "41": "'ראו בגוים והביטו, והתמהו תמהו, כי פעל פעל בימיכם, לא תאמינו כי יספר' <f>[17]</f>. כלומר, ראו והתפלאו, אתם הבזים לאמת! כי אלוהים עומד לעשות משהו בימיכם, אשר לא תאמינו בו כשיספרו לכם על כך.\"", "42": "<pb/>כשיצאו פולוס ובר-נבא מבית-הכנסת, הזמינו אותם האנשים לשוב ולדבר אליהם בשבת הבאה.", "43": "בתום האסיפה בבית-הכנסת הלכו אחרי פולוס ובר-נבא הרבה יהודים וגויים יראי אלוהים. השניים שוחחו איתם ועודדו אותם לבטוח בחסדו של אלוהים.", "44": "<pb/>בשבת שלאחר מכן התקהלה כמעט כל העיר בבית-הכנסת, כדי לשמוע את דבר ה' מפי פולוס ובר-נבא.", "45": "אולם כשראו מנהיגי היהודים את ההמון, נמלאו קנאה והכחישו את דבריו של פולוס בקללות ובגידופים.", "46": "<pb/>אך פולוס ובר-נבא דיברו באומץ והצהירו: \"הרגשנו שמחובתנו לבשר את דבר ה' קודם כל לכם - היהודים, אולם מכיוון שדחיתם אותו והוכחתם שאינכם ראויים לחיי נצח, נציע אותו לגויים!", "47": "כי כך ציווה עלינו אלוהים: 'ונתתיך לאור גוים, להיות ישועתי עד קצה הארץ'\" <f>[18]</f>.", "48": "<pb/>הגויים שמחו מאוד לשמוע את בשורת ה' מפי פולוס, וכל מי שנבחר לחיי נצח האמין.", "49": "וכך התפשט דבר ה' בכל הארץ.", "50": "<pb/>אולם מנהיגי היהודים קוממו את הנשים המכובדות ואצילות נגד פולוס ובר-נבא. הם עוררו את ההמון לרדוף את פולוס ובר-נבא ולגרשם מן העיר.", "51": "השניים ניערו את אבק העיר מעל רגליהם והלכו לעיר איקניון,", "52": "ותלמידיהם באנטיוכיה נמלאו שמחה ורוח הקודש."}