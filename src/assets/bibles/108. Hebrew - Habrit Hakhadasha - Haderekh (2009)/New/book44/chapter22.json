{"1": "<pb/>\"אחי ואבותיי, הקשיבו נא לדברי ההגנה שלי.\"", "2": "כששמעו שהוא מדבר עברית נפלה דממה כבדה עוד יותר.", "3": "פולוס המשיך: \"אני יהודי, יליד טרסוס שבקיליקיה, אולם חונכתי כאן בירושלים, בבית-מדרשו של רבן גמליאל, והוא שלימד אותי לשמור בקפידה את כל חוקי התורה ומצוותיה. הייתי קנאי לה' בכל מעשי, ממש כשם שאתם קנאים לו היום.", "4": "בזמנו רדפתי את המשיחיים עד מוות, כבלתי גברים ונשים והשלכתי אותם לכלא.", "5": "הכהן הגדול וכל אחד מחברי הסנהדרין יוכלו להעיד על כך, משום שביקשתי מהם מכתבים אל ראשי הקהילה היהודית בדמשק. מכתבים אלה העניקו לי את הסמכות לכבול כל משיחי שאמצא, ולהביאו לירושלים כדי שייענש.", "6": "<pb/>\"יום אחד בשעת הצהריים, כשהייתי בדרכי לדמשק, האיר עלי לפתע אור חזק מן השמים.", "7": "נפלתי על הארץ ושמעתי קול: 'שאול, שאול, מדוע אתה רודף אותי?'", "8": "<pb/>\"'מי אתה, אדוני?' שאלתי. <pb/>והקול ענה: 'אני ישוע מנצרת שאותו אתה רודף!'", "9": "האנשים שהיו איתי ראו את האור, אך לא הבינו את הנאמר.", "10": "<pb/>\"'מה עלי לעשות, אדוני?' שאלתי. <pb/>\"והאדון ענה: 'קום ולך לדמשק, ושם ייאמר לך מה צפוי לך בעתיד.'", "11": "<pb/>האור החזק סנוור אותי עד עיוורון, והיה צורך להוביל אותי בידי לדמשק.", "12": "<pb/>\"בדמשק בא אלי אדם צדיק וירא-אלוהים, חנניה שמו, אשר קיים את מצוות התורה והיה מקובל על כל היהודים.", "13": "חנניה עמד לצדי ואמר: 'שאול אחי, פקח את עיניך!' ומיד נפקחו עיני ויכולתי לראות כמקודם.", "14": "<pb/>\"לאחר מכן הוא אמר לי: 'אלוהי אבותינו בחר בך לדעת את רצונו, לראות את המשיח הצדיק ולשמוע את קולו.", "15": "עליך לשאת את בשורת אלוהים לכל מקום, ולספר לכולם מה ששמעת וראית.", "16": "למה אתה מחכה עכשיו? לך להיטבל במים והתרחץ מחטאיך, בקראך בשם האדון!' <pb/><n>(17-18) </n>\"יום אחד, לאחר שחזרתי לירושלים, דיבר אלי ה' בחזיון בשעה שהתפללתי בבית-המקדש. 'הזדרז וצא מירושלים', הוא אמר אלי, 'כי תושבי העיר לא יאמינו למה שתספר להם עלי.'", "17": "", "18": "", "19": "<pb/>\"'אבל אדון,' מחיתי, 'הם יודעים היטב שהלכתי לבית-הכנסת והכיתי את המאמינים בך, ואף השלכתי אותם לכלא.", "20": "וכשהרגו את עבדך סטפנוס, עמדתי שם בהסכמה לנעשה והשגחתי על מעיליהם של רוצחיו!'", "21": "<pb/>\"אולם אלוהים אמר לי: 'עזוב את ירושלים, כי אני שולח אותך הרחק אל הגויים!'\"", "22": "<pb/>הקהל הקשיב בתשומת לב עד שאמר פולוס את המשפט האחרון, ואז צעקו כולם פה-אחד: \"סלקו אותו מכאן! הרגו אותו! הוא אינו ראוי לחיות!\"", "23": "הם צרחו, השליכו את מעיליהם וזרקו עפר כלפי מעלה.", "24": "<pb/>המפקד ציווה על חייליו להכניס את פולוס לתוך המצודה ולהלקותו ברצועות, כדי לאלצו להתוודות על פשעו. המפקד רצה לדעת מדוע היה הקהל נרגש ופרוע כל-כך.", "25": "<pb/>בשעה שהחיילים כבלו את פולוס כדי להלקותו, הוא פנה אל הקצין שעמד לצדו ושאל: \"האם מותר להלקות אזרח רומאי לפני שהעמדת אותו לדין?\"", "26": "<pb/>הקצין ניגש אל מפקד החטיבה וקרא: \"מה אתה עושה? האיש הזה אזרח רומאי!\"", "27": "<pb/>המפקד בא אל פולוס ושאל: \"האם אתה באמת אזרח רומאי?\" <pb/>\"כן, בהחלט.\"", "28": "<pb/>\"גם אני והאזרחות הזאת עלתה לי הרבה כסף!\" <pb/>\"אבל אני אזרח רומאי מלידה!\" אמר פולוס.", "29": "<pb/>החיילים שעמדו להלקות את פולוס הרפו ממנו ברגע ששמעו שהוא אזרח רומאי, והמפקד נמלא פחד על-שום שציווה לאסרו ולהלקותו.", "30": "<pb/>למחרת בבוקר שחרר אותו המפקד מכבליו וציווה על ראשי הכוהנים לכנס ישיבת סנהדרין. הוא הביא לפניהם את פולוס כדי לנסות לברר מה הייתה הסיבה לכל המהומה הזאת."}