{"1": "<pb/>שבעה שבועות חלפו מאז מותו של ישוע ותחייתו מן המתים, ויום חג השבועות הגיע. כשהתאספו המאמינים יחד באותו יום,", "2": "נשמע לפתע קול סערה גדולה מן השמים, והרעש מילא את הבית שבו ישבו.", "3": "הנוכחים ראו מעין לשונות אש קטנות יורדות ונחות על ראשיהם,", "4": "וכל אחד מהם נמלא ברוח הקודש והחל לדבר בשפה שלא הייתה מוכרת לו, כי רוח הקודש העניק להם יכולת זאת.", "5": "<pb/>הרבה יהודים אדוקים מארצות שונות עלו לירושלים לרגל החג,", "6": "ובשמעם את רעש הסערה מעל הבית ההוא, מיהרו אל המקום כדי לראות מה קרה. לתדהמתם הרבה כל אחד שמע את התלמידים מדברים בשפה שלו.", "7": "<pb/>\"כיצד ייתכן הדבר?\" שאלו עולי-הרגל. \"הלא כל האנשים האלה גרים בגליל!", "8": "כיצד הם יכולים לדבר בשפות המדוברות בארצות מולדתנו?", "9": "הרי אנחנו פרתיים, מדיים, עילמיים, אנשי ארם-נהריים, יהודה, קפודקיה, פונטוס, אסיה הקטנה;", "10": "פרוגיה, פמפוליה, מצרים; יש בינינו אנשים מהאזורים שליד קוריניה שבלוב, ומרומא;", "11": "יהודים וגרים, כרתים וערבים - וכל אחד מאיתנו שומע בשפתו כיצד אנשים אלה מספרים על מעשיו של אלוהים ועל נפלאותיו!\"", "12": "<pb/>כולם עמדו שם נבוכים ומבולבלים. \"מה פירושו של הדבר?\" שאלו זה את זה.", "13": "<pb/>אולם בקרב הקהל היו גם כאלה שלעגו: \"הם סתם שיכורים!\"", "14": "<pb/>שמעון פטרוס צעד קדימה, יחד עם אחד-עשר השליחים, ופנה אל ההמון: \"תושבי ירושלים ואורחיה, הקשיבו היטב לדברי.", "15": "אחדים מכם טוענים שאנשים אלה שיכורים, אבל דעו לכם שהם אינם שיכורים! בני-אדם אינם נוהגים להשתכר בשעה תשע בבוקר!", "16": "מה שאתם רואים כאן הבוקר כבר נובא לפני שנים רבות בפי יואל הנביא, אשר אמר: <f>[4]</f>", "17": "<pb/>\"'והיה אחרי כן (באחרית הימים),' אמר אלוהים, <pb/>'אשפוך את רוחי על כל בשר. <pb/>ונבאו בניכם ובנותיכם, זקניכם חלמות יחלמון, <pb/>בחוריכם חזינות יראו.", "18": "<pb/>וגם על העבדים ועל השפחות <pb/>בימים ההמה אשפוך את רוחי.", "19": "<pb/>ונתתי מופתים בשמים ובארץ — <pb/>דם ואש ותימרות עשן.", "20": "<pb/>השמש יהפך לחשך, <pb/>והירח - לדם, לפני בוא יום ה' הגדול והנורא.", "21": "<pb/>והיה כל אשר יקרא בשם ה' ימלט!'.", "22": "<pb/>\"אנשי ישראל, הקשיבו!\" המשיך פטרוס. \"אלוהים אישר בפומבי שישוע המשיח אכן שליח משמים, באמצעות הניסים והנפלאות שחולל על-ידו, ואתם יודעים זאת היטב, שהרי הניסים והנפלאות נעשו אצלכם.", "23": "אולם אלוהים, שפעל לפי תוכניתו הערוכה מראש, הרשה לכם להסגיר את ישוע לידי הרומאים, כדי שיוקיעו אותו ויהרגוהו.", "24": "ואז אלוהים שחרר אותו מייסורי המוות והחזירו לחיים, כי המוות לא יכול היה להחזיק בו!", "25": "<pb/>\"דוד המלך דיבר על ישוע כשאמר <f>[5]</f>: <pb/>'שויתי ה' לנגדי תמיד, כי מימיני בל אמוט.", "26": "<pb/>לכן שמח לבי ויגל כבודי, <pb/>אף בשרי ישכן לבטח,", "27": "<pb/>כי לא תעזב נפשי לשאול; <pb/>לא תתן חסידיך לראות שחת.", "28": "<pb/>תודיעני ארח חיים, שבע שמחות את פניך, <pb/>נעימות בימינך נצח'.", "29": "<pb/>\"אחים יקרים, חשבו נא! הרי דוד לא התכוון לעצמו כשאמר את הדברים שציטטתי זה עתה, שהרי הוא מת ונקבר, וקברו נמצא בעירנו עד היום הזה.", "30": "אולם דוד היה נביא, ועל כן ידע היטב שה' הבטיח, בשבועה נצחית, שאחד מצאצאיו יהיה המשיח ויישב על כסאו.", "31": "דוד חזה את העתיד הרחוק וניבא את תחייתו של המשיח, באמרו שנפש המשיח לא תישאר בשאול, ושגופו לא יירקב.", "32": "הוא דיבר על המשיח, וכולנו עדים לכך שישוע זה, שעליו אנו מדברים, באמת קם מן המתים.", "33": "<pb/>\"עתה יושב ישוע בשמים לימין האלוהים, וכפי שהובטח העניק לו אלוהים את הסמכות לשלוח את רוח הקודש, אשר גרם לכל מה שאתם רואים ושומעים היום.", "34": "<pb/>\"לא, דוד לא התייחס אל עצמו בדברים שאמר, שהרי הוא מעולם לא עלה לשמים. מלבד זאת, דוד הוסיף ואמר במקום אחר <f>[6]</f>: <pb/>'נאם ה' לאדני, שב לימיני,", "35": "<pb/>עד אשית את אויביך <pb/>הדם לרגליך'.", "36": "<pb/>משום כך אני קורא אל בית ישראל: דעו לכם שאלוהים הפקיד את ישוע, אשר צלבתם, להיות האדון והמשיח!\"", "37": "<pb/>דבריו של פטרוס נגעו ללב השומעים, והם פנו אליו ואל השליחים האחרים בשאלה: \"אחים, מה עלינו לעשות?\"", "38": "<pb/>\"עליכם לחזור בתשובה ולהיטבל בשם ישוע המשיח, כדי שייסלחו לכם חטאיכם,\" השיב פטרוס. \"ואז תקבלו את מתנת רוח הקודש.", "39": "כי ה' הבטיח לתת את רוח הקודש לכל מי שיקרא בשם ה' אלוהינו, וגם לבניו - לרחוקים ולקרובים.\"", "40": "<pb/>פטרוס המשיך לספר להם על ישוע, והפציר בכל מאזיניו לחזור בתשובה ולהינצל מהדור הסורר הזה.", "41": "כשלושת אלפים איש האמינו באותו יום לדבריו של פטרוס ונטבלו במים.", "42": "הם הצטרפו אל יתר המאמינים, והשתתפו בקביעות בשיעוריהם של השליחים, בבציעת הלחם (כמצוות ישוע לזיכרון מותו) ובאסיפות תפילה.", "43": "הניסים והנפלאות הרבים שחוללו השליחים מלאו את כולם יראת-כבוד לאלוהים.", "44": "<pb/>כל המאמינים התמידו להתאסף יחד, וחילקו ביניהם את כל מה שהיה להם.", "45": "הם מכרו את כל רכושם, והתחלקו בכספם עם הנצרכים.", "46": "מדי יום הם השתחוו יחד בבית-המקדש, נפגשו בבתיהם בקבוצות, לשם התחברות, ואכלו יחד את ארוחותיהם בשמחה ובהכרת-תודה.", "47": "הם הללו את אלוהים, והם מצאו-חן בעיני כל העם. מדי יום הוסיף להם ה' את אלה שנושעו."}