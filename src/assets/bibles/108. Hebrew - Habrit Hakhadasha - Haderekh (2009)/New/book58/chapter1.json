{"1": "<pb/>לפני שנים רבות דיבר אלוהים אל אבותינו באמצעות הנביאים בדרכים שונות, וסיפר להם, שלב אחרי שלב, על תוכניותיו.", "2": "<pb/>אך עתה, באחרית הימים, דיבר אלינו אלוהים באמצעות בנו, אשר בידו הפקיד את הכול ועל-ידו ברא את העולם ואת כל אשר בו.", "3": "<pb/>בן-האלוהים מקרין את זוהר כבוד האלוהים; הוא צלם תכונותיו של אלוהים, ובכוח גבורתו הוא נושא את העולם כולו. לאחר שהקריב את עצמו למעננו, כדי לטהר אותנו מחטאינו, עלה בן האלוהים למרומים וישב לימין האלוהים.", "4": "בזאת הוכיח שהוא בעל חשיבות גדולה מכל המלאכים, ואלוהים אישר עובדה זאת כשהעניק לו את השם: \"בן-אלוהים\" — שם שלא הוענק לאף מלאך!", "5": "<pb/>לאיזה מלאך אמר אלוהים אי-פעם <f>[1]</f>: \"בני אתה, אני היום ילדתיך\"?, או <f>[2]</f> \"אני אהיה לו לאב והוא יהיה לי לבן\"?", "6": "כשהציג אלוהים לפני העולם את בנו בכורו, את ישוע המשיח, אמר <f>[3]</f>: \"השתחוו לו כל-מלאכי אלוהים\".", "7": "<pb/>אלוהים מדבר על מלאכיו כעל שליחים שמהירים כרוח, ועל משרתיו — כלהבות אש.", "8": "<pb/>אך לבנו הוא אומר <f>[4]</f>: <pb/>\"כסאך, אלוהים, עולם ועד, <pb/>שבט מישר שבט מלכותך.", "9": "<pb/>אהבת צדק ותשנא רשע, <pb/>על כן משחך אלהים אלהיך <pb/>שמן ששון מחבריך\".", "10": "<pb/>גם במקום אחר אנו מוצאים רמז לעליונותו של הבן <f>[5]</f>: <pb/>\"לפנים הארץ יסדת, ומעשה ידיך שמים,", "11": "<pb/>המה יאבדו, ואתה תעמד; וכולם כבגד יבלו.", "12": "<pb/>כלבוש תחליפם, ויחלפו. <pb/>ואתה הוא ושנותיך לא יתמו\".", "13": "<pb/>האם אמר אלוהים אי-פעם לאחד המלאכים את אשר אמר לבנו <f>[6]</f>: \"שב לימיני עד אשית איביך הדם לרגליך\"?.", "14": "לא! כי המלאכים הם רק רוחות שרת, אשר נשלחו לעזור ולהשגיח על העתידים להיוושע."}