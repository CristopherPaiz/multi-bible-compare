{"1": "<pb/>לסיכום דברינו: יש לנו כהן גדול אידיאלי שיושב עתה לימין האלוהים בשמים,", "2": "ומשרת במקדש האמיתי שהוקם על-ידי אלוהים ולא על-ידי אדם.", "3": "<pb/>מכיוון שכל כהן צריך להקריב מנחות וזבחים, גם המשיח צריך להקריב קורבן כלשהו.", "4": "<pb/>אילו המשיח היה חי עדיין עלי-אדמות, לא היו מתירים לו לשרת ככהן, משום שהכוהנים כאן עלי-אדמות מקריבים את הקורבנות על-פי חוקי התורה.", "5": "כוהנים אלה משרתים רק את הדגם וההעתק של מה שקיים בשמים, כי לפני שהחל משה לבנות את משכן אלוהים על-פני האדמה, ציווה עליו אלוהים לבנות את המשכן בדיוק לפי הדגם וההעתק שהראה לו על הר סיני.", "6": "אך לכהן הגדול שלנו יש כהונה חשובה הרבה יותר מזו של כוהני הברית-הישנה, שכן הוא מתווך בברית נעלה יותר שמבוססת על הבטחות נפלאות יותר.", "7": "<pb/>אילו הייתה הברית הראשונה מושלמת, לא היה צורך בברית חדשה.", "8": "אולם העובדה היא שאלוהים עצמו הביע אי-שביעות רצונו מהברית הראשונה באמירתו <f>[14]</f>: <pb/>\"הנה ימים באים, נאם ה', <pb/>וכרתי את בית ישראל ואת בית-יהודה ברית חדשה.", "9": "<pb/>לא כברית אשר כרתי את אבותם <pb/>ביום החזיקי בידם להוצאם מארץ מצרים, <pb/>אשר המה הפרו את בריתי <pb/>ואנכי בעלתי (בחלתי) בם נאם ה'.", "10": "<pb/>כי זאת הברית אשר אכרת את בית-ישראל <pb/>אחרי הימים ההם, נאם ה': <pb/>נתתי את תורתי בקרבם ועל לבם אכתבנה, <pb/>והייתי להם לאלוהים והמה יהיו לי לעם;", "11": "<pb/>ולא ילמדו עוד איש את רעהו ואיש את אחיו לאמור: <pb/>דעו את ה', כי כולם ידעו אותי למקטנם ועד גדולם נאם ה'.", "12": "<pb/>כי אסלח לעוונם ולחטאתם לא אזכר עוד;\".", "13": "<pb/>בהגדרתו \"ברית חדשה\" הוא קבע את התיישנות הברית הראשונה, ואם הברית הראשונה ישנה, הרי שהיא חולפת."}