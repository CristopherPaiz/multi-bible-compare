{"1": "<pb/>עלינו להקדיש תשומת-לב רבה לאמת אשר שמענו, כדי שלא נסטה ממנה בשום פנים ואופן!", "2": "שכן אם דברי התורה שמסרו המלאכים למשה רבנו הוכחו כדברי אמת, וכל מי שלא ציית להם קיבל את העונש שמגיע לו,", "3": "כיצד נימלט אנחנו מעונש, אם נתעלם מהישועה הנפלאה הזאת שהוכרזה על-ידי האדון, ושסופרה לנו מפי עדים אשר שמעוה מפיו?", "4": "אלוהים עצמו העיד עליה והראה לנו שזוהי בשורת אמת, באמצעות אותות, נסים, נפלאות ועל-ידי העובדה שהעניק, כרצונו, מתנות וכישרונות מאת רוח הקודש לכל המאמינים בבשורה.", "5": "<pb/>העולם הבא שעליו אנו מדברים לא יהיה בשליטת המלאכים,", "6": "שהרי דוד אומר לאלוהים <f>[7]</f>: <pb/>\"מה אנוש כי תזכרנו, ובן-אדם כי תפקדנו", "7": "<pb/>ותחסרהו מעט מאלוהים, וכבוד והדר תעטרהו <pb/>ותמשילהו במעשי ידיך,", "8": "<pb/>כל שתה (הנחת) תחת רגליו.\" <pb/>שימו לב שכתוב כי אלוהים הניח לרגליו הכול; אין דבר שלא הוכנע והונח לרגלי המשיח! <pb/>עדיין לא ראינו את הכול מונח לרגליו,", "9": "אך אנו רואים את ישוע — שלזמן מה נהיה נחות מהמלאכים — מעוטר על-ידי אלוהים בהדר ובכבוד, משום שסבל למעננו עד מוות. כן, על-שום חסדו של אלוהים טעם המשיח מוות בעד כל אדם בעולם.", "10": "האלוהים, שעל-ידו ולכבודו קיים הכול, מצא לנכון להביא סבל על ישוע, כי במעשה זה הושיע אנשים רבים מספור. ובאמצעות הסבל נעשה ישוע, שר ישועתנו, מושלם וראוי לתפקידו.", "11": "<pb/>אנחנו שקודשנו על-ידי ישוע, כולנו בנים לאותו אב ולכן ישוע אינו מתבייש לקרוא לנו אחים,", "12": "כפי שאמר <f>[8]</f>: \"אספרה שמך לאחי, בתוך קהל אהללך\".", "13": "במקום אחר הוא אומר <f>[9]</f>: \"קותי לו\". והוא גם אומר <f>[10]</f>: \"הנה אנכי והילדים אשר נתן לי ה'\"", "14": "<pb/>מכיוון שאנחנו, הילדים, עשויים בשר ודם, גם המשיח לבש דמות בשר ודם, כדי שעל-ידי מותו יכריע את השטן אשר לו שליטה על המוות.", "15": "בדרך זאת שיחרר המשיח את כל אלה שהיו משועבדים לפחד מן המוות במשך כל ימי חייהם.", "16": "<pb/>כולנו יודעים שהמשיח לא בא בדמות מלאך, אלא בצורת אדם מזרע אברהם — כיהודי.", "17": "ישוע צריך היה להידמות לאחיו בכל דבר, כדי שיוכל להיות כוהן גדול, רחמן ונאמן, שמכפר על חטאינו בעיני אלוהים.", "18": "מכיוון שהמשיח עצמו סבל והתענה כשהשטן ניסה לפתותו, הוא יכול לעזור עתה לכל אלה שעומדים בניסיונות ובפיתויים."}