{
  "1": "ΧΑΙΡΟΜΑΙ που ο Κύριος εισάκουσε τη φωνή μου, τις δεήσεις μου·",
  "2": "που έκλινε το αυτί του προς εμένα· και, ενόσω ζω, θα τον επικαλούμαι.",
  "3": "Πόνοι θανάτου με περικύκλωσαν, και στενοχώριες τού άδη με βρήκαν· θλίψη και πόνο συνάντησα.",
  "4": "Και επικαλέστηκα το όνομα του Κυρίου: Ω, Κύριε, λύτρωσε την ψυχή μου.",
  "5": "Ελεήμονας είναι ο Κύριος, και δίκαιος· και εύσπλαχνος είναι ο Θεός μας.",
  "6": "Ο Κύριος διαφυλάττει τούς απλούς· ταλαιπωρήθηκα, και με έσωσε.",
  "7": "Ψυχή μου, επίστρεψε στην ανάπαυσή σου, επειδή ο Κύριος σε ευεργέτησε.",
  "8": "Επειδή, λύτρωσες την ψυχή μου από θάνατο, τα μάτια μου από δάκρυα, τα πόδια μου από γλίστρημα.",
  "9": "Θα περπατάω μπροστά στον Κύριο σε γη ζωντανών ανθρώπων.",
  "10": "Πίστεψα, γι' αυτό και μίλησα· εγώ ήμουν υπερβολικά θλιμμένος·",
  "11": "μέσα στην έκπληξή μου εγώ είπα: Κάθε άνθρωπος είναι ψεύτης.",
  "12": "Τι να ανταποδώσω στον Κύριο, για όλες τις ευεργεσίες του σε μένα;",
  "13": "Θα πάρω το ποτήρι τής σωτηρίας, και θα επικαλεστώ το όνομα του Κυρίου.",
  "14": "Θα αποδώσω τις ευχές μου στον Κύριο, τώρα, μπροστά σε ολόκληρο τον λαό του.",
  "15": "Πολύτιμος είναι μπροστά στον Κύριο ο θάνατος των οσίων του.",
  "16": "Ναι, Κύριε! Επειδή, είμαι δούλος σου· είμαι δούλος σου, γιος τής δούλης σου· εσύ έλυσες τα δεσμά μου.",
  "17": "Σε σένα θα θυσιάσω θυσία αίνεσης, και θα επικαλεστώ το όνομα του Κυρίου.",
  "18": "Θα αποδώσω τις ευχές μου στον Κύριο, τώρα, μπροστά σε ολόκληρο τον λαό του·",
  "19": "στις αυλές τού οίκου τού Κυρίου, μέσα σε σένα, Ιερουσαλήμ. Αλληλούια."
}