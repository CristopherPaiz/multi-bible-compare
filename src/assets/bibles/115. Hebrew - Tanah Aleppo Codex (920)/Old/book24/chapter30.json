{"1": "א הדבר אשר היה אל ירמיהו מאת יהוה לאמר", "2": "ב כה אמר יהוה אלהי ישראל לאמר  כתב לך את כל הדברים אשר דברתי אליך--אל ספר", "3": "ג כי הנה ימים באים נאם יהוה ושבתי את שבות עמי ישראל ויהודה אמר יהוה והשבתים אל הארץ אשר נתתי לאבותם--וירשוה  {פ}", "4": "ד ואלה הדברים אשר דבר יהוה אל ישראל--ואל יהודה", "5": "ה כי כה אמר יהוה קול חרדה שמענו--פחד ואין שלום", "6": "ו שאלו נא וראו אם ילד זכר  מדוע ראיתי כל גבר ידיו על חלציו כיולדה ונהפכו כל פנים לירקון", "7": "ז הוי כי גדול היום ההוא--מאין כמהו ועת צרה היא ליעקב וממנה יושע", "8": "ח והיה ביום ההוא נאם יהוה צבאות אשבר עלו מעל צוארך ומוסרותיך אנתק ולא יעבדו בו עוד זרים", "9": "ט ועבדו את יהוה אלהיהם ואת דוד מלכם אשר אקים להם  {ס}", "10": "י ואתה אל תירא עבדי יעקב נאם יהוה ואל תחת ישראל--כי הנני מושיעך מרחוק ואת זרעך מארץ שבים ושב יעקב ושקט ושאנן ואין מחריד", "11": "יא כי אתך אני נאם יהוה להושיעך  כי אעשה כלה בכל הגוים אשר הפצותיך שם אך אתך לא אעשה כלה ויסרתיך למשפט ונקה לא אנקך  {פ}", "12": "יב כי כה אמר יהוה אנוש לשברך--נחלה מכתך", "13": "יג אין דן דינך למזור רפאות תעלה אין לך", "14": "יד כל מאהביך שכחוך אותך לא ידרשו  כי מכת אויב הכיתיך מוסר אכזרי--על רב עונך עצמו חטאתיך", "15": "טו מה תזעק על שברך אנוש מכאבך  על רב עונך עצמו חטאתיך--עשיתי אלה לך", "16": "טז לכן כל אכליך יאכלו וכל צריך כלם בשבי ילכו והיו שאסיך למשסה וכל בזזיך אתן לבז", "17": "יז כי אעלה ארכה לך וממכותיך ארפאך נאם יהוה  כי נדחה קראו לך--ציון היא דרש אין לה  {ס}", "18": "יח כה אמר יהוה הנני שב שבות אהלי יעקוב ומשכנתיו ארחם ונבנתה עיר על תלה וארמון על משפטו ישב", "19": "יט ויצא מהם תודה וקול משחקים והרבתים ולא ימעטו והכבדתים ולא יצערו", "20": "כ והיו בניו כקדם ועדתו לפני תכון ופקדתי על כל לחציו", "21": "כא והיה אדירו ממנו ומשלו מקרבו יצא והקרבתיו ונגש אלי  כי מי הוא זה ערב את לבו לגשת אלי--נאם יהוה", "22": "כב והייתם לי לעם ואנכי אהיה לכם לאלהים  {ס}", "23": "כג הנה סערת יהוה חמה יצאה--סער מתגורר  על ראש רשעים יחול", "24": "כד לא ישוב חרון אף יהוה עד עשתו ועד הקימו מזמות לבו באחרית הימים תתבוננו בה [ (Jeremiah 30:25) כה בעת ההיא נאם יהוה אהיה לאלהים לכל משפחות ישראל והמה יהיו לי לעם  {ס} ]"}