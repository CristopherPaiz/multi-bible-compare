{"1": "א  למנצח על-השמינית    מזמור לדוד", "2": "ב  הושיעה יהוה כי-גמר חסיד    כי-פסו אמונים מבני אדם", "3": "ג  שוא ידברו--איש את-רעהו    שפת חלקות--בלב ולב ידברו", "4": "ד  יכרת יהוה כל-שפתי חלקות--    לשון מדברת גדלות", "5": "ה  אשר אמרו ללשננו נגביר--שפתינו אתנו    מי אדון לנו", "6": "ו  משד עניים    מאנקת אביונים עתה אקום יאמר יהוה    אשית בישע יפיח לו", "7": "ז  אמרות יהוה    אמרות טהרות כסף צרוף בעליל לארץ    מזקק שבעתים", "8": "ח  אתה-יהוה תשמרם    תצרנו מן-הדור זו לעולם [ (Psalms 12:9) ט  סביב רשעים יתהלכון    כרם זלות לבני אדם ]"}