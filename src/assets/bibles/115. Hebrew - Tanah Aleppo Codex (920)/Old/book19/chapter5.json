{"1": "א  למנצח אל-הנחילות    מזמור לדוד", "2": "ב  אמרי האזינה יהוה    בינה הגיגי", "3": "ג  הקשיבה לקול שועי--מלכי ואלהי    כי-אליך אתפלל", "4": "ד  יהוה--בקר תשמע קולי    בקר אערך-לך ואצפה", "5": "ה  כי לא אל חפץ רשע אתה    לא יגרך רע", "6": "ו  לא-יתיצבו הוללים לנגד עיניך    שנאת כל-פעלי און", "7": "ז  תאבד דברי כזב    איש-דמים ומרמה יתעב יהוה", "8": "ח  ואני--ברב חסדך אבוא ביתך    אשתחוה אל-היכל-קדשך ביראתך", "9": "ט  יהוה נחני בצדקתך--למען שוררי    הושר (הישר) לפני דרכך", "10": "י  כי אין בפיהו נכונה--קרבם הוות    קבר-פתוח גרנם לשונם יחליקון", "11": "יא  האשימם אלהים--    יפלו ממעצותיהם ברב פשעיהם הדיחמו--    כי-מרו בך", "12": "יב  וישמחו כל-חוסי בך לעולם ירננו--    ותסך עלימו ויעלצו בך    אהבי שמך [ (Psalms 5:13) יג  כי-אתה תברך צדיק    יהוה--כצנה רצון תעטרנו ]"}