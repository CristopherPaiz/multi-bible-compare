{"1": "א ובכל זאת אנחנו כרתים אמנה וכתבים ועל החתום שרינו לוינו כהנינו", "2": "ב ועל החתומים  נחמיה התרשתא בן חכליה וצדקיה", "3": "ג שריה עזריה ירמיה", "4": "ד פשחור אמריה מלכיה", "5": "ה חטוש שבניה מלוך", "6": "ו חרם מרמות עבדיה", "7": "ז דניאל גנתון ברוך", "8": "ח משלם אביה מימן", "9": "ט מעזיה בלגי שמעיה אלה הכהנים  {ס}", "10": "י והלוים  וישוע בן אזניה בנוי מבני חנדד קדמיאל", "11": "יא ואחיהם--שבניה הודיה קליטא פלאיה חנן", "12": "יב מיכא רחוב חשביה", "13": "יג זכור שרביה שבניה", "14": "יד הודיה בני בנינו  {ס}", "15": "טו ראשי העם  פרעש פחת מואב עילם זתוא בני", "16": "טז בני עזגד בבי", "17": "יז אדניה בגוי עדין", "18": "יח אטר חזקיה עזור", "19": "יט הודיה חשם בצי", "20": "כ חריף ענתות נובי (ניבי)", "21": "כא מגפיעש משלם חזיר", "22": "כב משיזבאל צדוק ידוע", "23": "כג פלטיה חנן עניה", "24": "כד הושע חנניה חשוב", "25": "כה הלוחש פלחא שובק", "26": "כו רחום חשבנה מעשיה", "27": "כז ואחיה חנן ענן", "28": "כח מלוך חרם בענה", "29": "כט ושאר העם הכהנים הלוים השוערים המשררים הנתינים וכל הנבדל מעמי הארצות אל תורת האלהים נשיהם בניהם ובנתיהם  כל יודע מבין", "30": "ל מחזיקים על אחיהם אדיריהם ובאים באלה ובשבועה ללכת בתורת האלהים אשר נתנה ביד משה עבד האלהים ולשמור ולעשות את כל מצות יהוה אדנינו ומשפטיו וחקיו", "31": "לא ואשר לא נתן בנתינו לעמי הארץ ואת בנתיהם לא נקח לבנינו", "32": "לב ועמי הארץ המביאים את המקחות וכל שבר ביום השבת למכור--לא נקח מהם בשבת וביום קדש ונטש את השנה השביעית ומשא כל יד", "33": "לג והעמדנו עלינו מצות לתת עלינו שלישית השקל בשנה לעבדת בית אלהינו", "34": "לד ללחם המערכת ומנחת התמיד ולעולת התמיד השבתות החדשים למועדים ולקדשים ולחטאות--לכפר על ישראל וכל מלאכת בית אלהינו  {ס}", "35": "לה והגורלות הפלנו על קרבן העצים הכהנים הלוים והעם--להביא לבית אלהינו לבית אבתינו לעתים מזמנים שנה בשנה  לבער על מזבח יהוה אלהינו ככתוב בתורה", "36": "לו ולהביא את בכורי אדמתנו ובכורי כל פרי כל עץ--שנה בשנה  לבית יהוה", "37": "לז ואת בכרות בנינו ובהמתנו ככתוב בתורה ואת בכורי בקרינו וצאנינו להביא לבית אלהינו לכהנים המשרתים בבית אלהינו", "38": "לח ואת ראשית עריסתינו ותרומתינו ופרי כל עץ תירוש ויצהר נביא לכהנים אל לשכות בית אלהינו ומעשר אדמתנו ללוים והם הלוים המעשרים בכל ערי עבדתנו", "39": "לט והיה הכהן בן אהרן עם הלוים בעשר הלוים והלוים יעלו את מעשר המעשר לבית אלהינו אל הלשכות לבית האוצר [ (Nehemiah 10:40) מ כי אל הלשכות יביאו בני ישראל ובני הלוי את תרומת הדגן התירוש והיצהר ושם כלי המקדש והכהנים המשרתים והשוערים והמשררים ולא נעזב את בית אלהינו ]"}