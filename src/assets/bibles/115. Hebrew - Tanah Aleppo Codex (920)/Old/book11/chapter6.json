{"1": "א ויהי בשמונים שנה וארבע מאות שנה לצאת בני ישראל מארץ מצרים בשנה הרביעית בחדש זו הוא החדש השני למלך שלמה על ישראל ויבן הבית ליהוה", "2": "ב והבית אשר בנה המלך שלמה ליהוה--ששים אמה ארכו ועשרים רחבו ושלשים אמה קומתו", "3": "ג והאולם על פני היכל הבית--עשרים אמה ארכו על פני רחב הבית עשר באמה רחבו על פני הבית", "4": "ד ויעש לבית חלוני שקפים אטומים", "5": "ה ויבן על קיר הבית יצוע (יציע) סביב את קירות הבית סביב להיכל ולדביר ויעש צלעות סביב", "6": "ו היצוע (היציע) התחתנה חמש באמה רחבה והתיכנה שש באמה רחבה והשלישית שבע באמה רחבה  כי מגרעות נתן לבית סביב חוצה לבלתי אחז בקירות הבית", "7": "ז והבית בהבנתו--אבן שלמה מסע נבנה ומקבות והגרזן כל כלי ברזל לא נשמע בבית בהבנתו", "8": "ח פתח הצלע התיכנה אל כתף הבית הימנית ובלולים יעלו על התיכנה ומן התיכנה אל השלשים", "9": "ט ויבן את הבית ויכלהו ויספן את הבית גבים ושדרת בארזים", "10": "י ויבן את היצוע (היציע) על כל הבית חמש אמות קומתו ויאחז את הבית בעצי ארזים  {פ}", "11": "יא ויהי דבר יהוה אל שלמה לאמר", "12": "יב הבית הזה אשר אתה בנה אם תלך בחקתי ואת משפטי תעשה ושמרת את כל מצותי ללכת בהם--והקמתי את דברי אתך אשר דברתי אל דוד אביך", "13": "יג ושכנתי בתוך בני ישראל ולא אעזב את עמי ישראל  {פ}", "14": "יד ויבן שלמה את הבית ויכלהו", "15": "טו ויבן את קירות הבית מביתה בצלעות ארזים--מקרקע הבית עד קירות הספן צפה עץ מבית ויצף את קרקע הבית בצלעות ברושים", "16": "טז ויבן את עשרים אמה מירכותי (מירכתי) הבית בצלעות ארזים מן הקרקע עד הקירות ויבן לו מבית לדביר לקדש הקדשים", "17": "יז וארבעים באמה היה הבית--הוא ההיכל לפני", "18": "יח וארז אל הבית פנימה מקלעת פקעים ופטורי צצים  הכל ארז אין אבן נראה", "19": "יט ודביר בתוך הבית מפנימה הכין לתתן שם את ארון ברית יהוה", "20": "כ ולפני הדביר עשרים אמה ארך ועשרים אמה רחב ועשרים אמה קומתו ויצפהו זהב סגור ויצף מזבח ארז", "21": "כא ויצף שלמה את הבית מפנימה זהב סגור ויעבר ברתיקות (ברתוקות) זהב לפני הדביר ויצפהו זהב", "22": "כב ואת כל הבית צפה זהב עד תם כל הבית וכל המזבח אשר לדביר צפה זהב", "23": "כג ויעש בדביר שני כרובים עצי שמן  עשר אמות קומתו", "24": "כד וחמש אמות כנף הכרוב האחת וחמש אמות כנף הכרוב השנית עשר אמות מקצות כנפיו ועד קצות כנפיו", "25": "כה ועשר באמה הכרוב השני  מדה אחת וקצב אחד לשני הכרבים", "26": "כו קומת הכרוב האחד עשר באמה וכן הכרוב השני", "27": "כז ויתן את הכרובים בתוך הבית הפנימי ויפרשו את כנפי הכרבים ותגע כנף האחד בקיר וכנף הכרוב השני נגעת בקיר השני וכנפיהם אל תוך הבית נגעת כנף אל כנף", "28": "כח ויצף את הכרובים זהב", "29": "כט ואת כל קירות הבית מסב קלע פתוחי מקלעות כרובים ותמרת ופטורי צצים--מלפנים ולחיצון", "30": "ל ואת קרקע הבית צפה זהב--לפנימה ולחיצון", "31": "לא ואת פתח הדביר עשה דלתות עצי שמן האיל מזוזות חמשית", "32": "לב ושתי דלתות עצי שמן וקלע עליהם מקלעות כרובים ותמרת ופטורי צצים וצפה זהב וירד על הכרובים ועל התמרות את הזהב", "33": "לג וכן עשה לפתח ההיכל מזוזות עצי שמן מאת רבעית", "34": "לד ושתי דלתות עצי ברושים שני צלעים הדלת האחת גלילים ושני קלעים הדלת השנית גלילים", "35": "לה וקלע כרובים ותמרות ופטרי צצים וצפה זהב מישר על המחקה", "36": "לו ויבן את החצר הפנימית שלשה טורי גזית וטור כרתת ארזים", "37": "לז בשנה הרביעית יסד בית יהוה--בירח זו", "38": "לח ובשנה האחת עשרה בירח בול הוא החדש השמיני כלה הבית לכל דבריו ולכל משפטו ויבנהו שבע שנים"}