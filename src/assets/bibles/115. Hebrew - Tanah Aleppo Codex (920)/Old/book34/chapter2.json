{"1": "א הנה על ההרים רגלי מבשר משמיע שלום--חגי יהודה חגיך שלמי נדריך  כי לא יוסיף עוד לעבור (לעבר) בך בליעל כלה נכרת", "2": "ב עלה מפיץ על פניך נצור מצורה צפה דרך חזק מתנים אמץ כח מאד", "3": "ג כי שב יהוה את גאון יעקב כגאון ישראל  כי בקקום בקקים וזמריהם שחתו", "4": "ד מגן גבריהו מאדם אנשי חיל מתלעים באש פלדת הרכב ביום הכינו והברשים הרעלו", "5": "ה בחוצות יתהוללו הרכב ישתקשקון ברחבות  מראיהן כלפידים--כברקים ירוצצו", "6": "ו יזכר אדיריו--יכשלו בהלכותם (בהליכתם) ימהרו חומתה והכן הסכך", "7": "ז שערי הנהרות נפתחו וההיכל נמוג", "8": "ח והצב גלתה העלתה ואמהתיה מנהגות כקול יונים מתפפת על לבבהן", "9": "ט ונינוה כברכת מים מימי היא והמה נסים עמדו עמדו ואין מפנה", "10": "י בזו כסף בזו זהב ואין קצה לתכונה--כבד מכל כלי חמדה", "11": "יא בוקה ומבוקה ומבלקה ולב נמס ופק ברכים וחלחלה בכל מתנים ופני כלם קבצו פארור", "12": "יב איה מעון אריות ומרעה הוא לכפרים--אשר הלך אריה לביא שם גור אריה ואין מחריד", "13": "יג אריה טרף בדי גרותיו ומחנק ללבאתיו וימלא טרף חריו ומענתיו טרפה [ (Nahum 2:14) יד הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא ישמע עוד קול מלאככה  {פ} ]"}