{"1": "א בני לוי  גרשם קהת ומררי", "2": "ב ואלה שמות בני גרשום לבני ושמעי", "3": "ג ובני קהת--עמרם ויצהר וחברון ועזיאל  {ס}", "4": "ד בני מררי מחלי ומשי ואלה משפחות הלוי לאבתיהם", "5": "ה לגרשום--לבני בנו יחת בנו זמה בנו", "6": "ו יואח בנו עדו בנו זרח בנו יאתרי בנו", "7": "ז בני קהת--עמינדב בנו קרח בנו אסיר בנו", "8": "ח אלקנה בנו ואביסף בנו ואסיר בנו", "9": "ט תחת בנו אוריאל בנו עזיה בנו ושאול בנו", "10": "י ובני אלקנה--עמשי ואחימות", "11": "יא אלקנה--בנו (בני) אלקנה צופי בנו ונחת בנו", "12": "יב אליאב בנו ירחם בנו אלקנה בנו", "13": "יג ובני שמואל הבכר ושני ואביה  {ס}", "14": "יד בני מררי מחלי לבני בנו שמעי בנו עזה בנו", "15": "טו שמעא בנו חגיה בנו עשיה בנו  {פ}", "16": "טז ואלה אשר העמיד דויד על ידי שיר--בית יהוה  ממנוח הארון", "17": "יז ויהיו משרתים לפני משכן אהל מועד בשיר עד בנות שלמה את בית יהוה בירושלם ויעמדו כמשפטם על עבודתם", "18": "יח ואלה העמדים ובניהם  מבני הקהתי--הימן המשורר בן יואל בן שמואל", "19": "יט בן אלקנה בן ירחם בן אליאל בן תוח", "20": "כ בן ציף (צוף) בן אלקנה בן מחת בן עמשי", "21": "כא בן אלקנה בן יואל בן עזריה בן צפניה", "22": "כב בן תחת בן אסיר בן אביסף בן קרח", "23": "כג בן יצהר בן קהת בן לוי בן ישראל  {ס}", "24": "כד ואחיו אסף העמד על ימינו--אסף בן ברכיהו בן שמעא", "25": "כה בן מיכאל בן בעשיה בן מלכיה", "26": "כו בן אתני בן זרח בן עדיה", "27": "כז בן איתן בן זמה בן שמעי", "28": "כח בן יחת בן גרשם בן לוי  {ס}", "29": "כט ובני מררי אחיהם על השמאול--איתן בן קישי בן עבדי בן מלוך", "30": "ל בן חשביה בן אמציה בן חלקיה", "31": "לא בן אמצי בן בני בן שמר", "32": "לב בן מחלי בן מושי בן מררי בן לוי  {ס}", "33": "לג ואחיהם הלוים  נתונים--לכל עבודת משכן בית האלהים", "34": "לד ואהרן ובניו מקטירים על מזבח העולה ועל מזבח הקטרת לכל מלאכת קדש הקדשים ולכפר על ישראל ככל אשר צוה משה עבד האלהים  {פ}", "35": "לה ואלה בני אהרן--אלעזר בנו פינחס בנו אבישוע בנו", "36": "לו בקי בנו עזי בנו זרחיה בנו", "37": "לז מריות בנו אמריה בנו אחיטוב בנו", "38": "לח צדוק בנו אחימעץ בנו  {ס}", "39": "לט ואלה מושבותם לטירותם בגבולם--לבני אהרן למשפחת הקהתי כי להם היה הגורל", "40": "מ ויתנו להם את חברון בארץ יהודה ואת מגרשיה סביבתיה", "41": "מא ואת שדה העיר ואת חצריה--נתנו לכלב בן יפנה  {ס}", "42": "מב ולבני אהרן נתנו את ערי המקלט--את חברון ואת לבנה ואת מגרשיה ואת יתר ואת אשתמע ואת מגרשיה", "43": "מג ואת חילז ואת מגרשיה את דביר ואת מגרשיה", "44": "מד ואת עשן ואת מגרשיה ואת בית שמש ואת מגרשיה  {ס}", "45": "מה וממטה בנימן את גבע ואת מגרשיה ואת עלמת ואת מגרשיה ואת ענתות ואת מגרשיה כל עריהם שלש עשרה עיר במשפחותיהם  {ס}", "46": "מו ולבני קהת הנותרים ממשפחת המטה ממחצית מטה חצי מנשה בגורל--ערים עשר  {פ}", "47": "מז ולבני גרשום למשפחותם ממטה יששכר וממטה אשר וממטה נפתלי וממטה מנשה בבשן--ערים שלש עשרה  {ס}", "48": "מח לבני מררי למשפחותם ממטה ראובן וממטה גד וממטה זבלון בגורל--ערים שתים עשרה  {ס}", "49": "מט ויתנו בני ישראל ללוים את הערים ואת מגרשיהם", "50": "נ ויתנו בגורל ממטה בני יהודה וממטה בני שמעון וממטה בני בנימן--את הערים האלה אשר יקראו אתהם בשמות  {ס}", "51": "נא וממשפחות בני קהת--ויהי ערי גבולם ממטה אפרים", "52": "נב ויתנו להם את ערי המקלט את שכם ואת מגרשיה--בהר אפרים ואת גזר ואת מגרשיה", "53": "נג ואת יקמעם ואת מגרשיה ואת בית חורון ואת מגרשיה", "54": "נד ואת אילון ואת מגרשיה ואת גת רמון ואת מגרשיה", "55": "נה וממחצית מטה מנשה את ענר ואת מגרשיה ואת בלעם ואת מגרשיה--למשפחת לבני קהת הנותרים  {פ}", "56": "נו לבני גרשום--ממשפחת חצי מטה מנשה את גולן בבשן ואת מגרשיה ואת עשתרות ואת מגרשיה", "57": "נז וממטה יששכר את קדש ואת מגרשיה את דברת ואת מגרשיה", "58": "נח ואת ראמות ואת מגרשיה ואת ענם ואת מגרשיה  {ס}", "59": "נט וממטה אשר את משל ואת מגרשיה ואת עבדון ואת מגרשיה", "60": "ס ואת חוקק ואת מגרשיה ואת רחב ואת מגרשיה  {ס}", "61": "סא וממטה נפתלי את קדש בגליל ואת מגרשיה ואת חמון ואת מגרשיה ואת קריתים ואת מגרשיה  {ס}", "62": "סב לבני מררי הנותרים--ממטה זבלון את רמונו ואת מגרשיה את תבור ואת מגרשיה", "63": "סג ומעבר לירדן ירחו למזרח הירדן--ממטה ראובן את בצר במדבר ואת מגרשיה ואת יהצה ואת מגרשיה", "64": "סד ואת קדמות ואת מגרשיה ואת מיפעת ואת מגרשיה", "65": "סה וממטה גד--את ראמות בגלעד ואת מגרשיה ואת מחנים ואת מגרשיה", "66": "סו ואת חשבון ואת מגרשיה ואת יעזיר ואת מגרשיה  {ס}"}