{"1": "א משא מואב  כי בליל שדד ער מואב נדמה--כי בליל שדד קיר מואב נדמה", "2": "ב עלה הבית ודיבן הבמות לבכי  על נבו ועל מידבא מואב ייליל--בכל ראשיו קרחה כל זקן גרועה", "3": "ג בחוצתיו חגרו שק  על גגותיה וברחבתיה כלה ייליל ירד בבכי", "4": "ד ותזעק חשבון ואלעלה עד יהץ נשמע קולם על כן חלצי מואב יריעו--נפשו ירעה לו", "5": "ה לבי למואב יזעק בריחה עד צער עגלת שלשיה  כי מעלה הלוחית בבכי יעלה בו--כי דרך חורנים זעקת שבר יעערו", "6": "ו כי מי נמרים משמות יהיו  כי יבש חציר כלה דשא ירק לא היה", "7": "ז על כן יתרה עשה ופקדתם--על נחל הערבים ישאום", "8": "ח כי הקיפה הזעקה את גבול מואב עד אגלים יללתה ובאר אילים יללתה", "9": "ט כי מי דימון מלאו דם כי אשית על דימון נוספות--לפליטת מואב אריה ולשארית אדמה"}