{"1": "א שיר השירים אשר לשלמה", "2": "ב ישקני מנשיקות פיהו כי טובים דדיך מיין", "3": "ג לריח שמניך טובים שמן תורק שמך על כן עלמות אהבוך", "4": "ד משכני אחריך נרוצה הביאני המלך חדריו נגילה ונשמחה בך--נזכירה דדיך מיין מישרים אהבוך  {פ}", "5": "ה שחורה אני ונאוה בנות ירושלם כאהלי קדר כיריעות שלמה", "6": "ו אל תראוני שאני שחרחרת ששזפתני השמש בני אמי נחרו בי שמני נטרה את הכרמים--כרמי שלי לא נטרתי", "7": "ז הגידה לי שאהבה נפשי איכה תרעה איכה תרביץ בצהרים שלמה אהיה כעטיה על עדרי חבריך", "8": "ח אם לא תדעי לך היפה בנשים צאי לך בעקבי הצאן ורעי את גדיתיך על משכנות הרעים  {פ}", "9": "ט לססתי ברכבי פרעה דמיתיך רעיתי", "10": "י נאוו לחייך בתרים צוארך בחרוזים", "11": "יא תורי זהב נעשה לך עם נקדות הכסף", "12": "יב עד שהמלך במסבו נרדי נתן ריחו", "13": "יג צרור המר דודי לי בין שדי ילין", "14": "יד אשכל הכפר דודי לי בכרמי עין גדי  {ס}", "15": "טו הנך יפה רעיתי הנך יפה עיניך יונים", "16": "טז הנך יפה דודי אף נעים אף ערשנו רעננה", "17": "יז קרות בתינו ארזים רחיטנו (רהיטנו) ברותים"}