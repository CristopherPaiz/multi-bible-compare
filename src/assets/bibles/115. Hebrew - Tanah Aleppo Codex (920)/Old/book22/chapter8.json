{"1": "א מי יתנך כאח לי יונק שדי אמי אמצאך בחוץ אשקך גם לא יבזו לי", "2": "ב אנהגך אביאך אל בית אמי--תלמדני אשקך מיין הרקח מעסיס רמני", "3": "ג שמאלו תחת ראשי וימינו תחבקני", "4": "ד השבעתי אתכם בנות ירושלם  מה תעירו ומה תעררו את האהבה עד שתחפץ  {ס}", "5": "ה מי זאת עלה מן המדבר מתרפקת על דודה תחת התפוח עוררתיך--שמה חבלתך אמך שמה חבלה ילדתך", "6": "ו שימני כחותם על לבך כחותם על זרועך--כי עזה כמות אהבה קשה כשאול קנאה  רשפיה--רשפי אש שלהבתיה", "7": "ז מים רבים לא יוכלו לכבות את האהבה ונהרות לא ישטפוה אם יתן איש את כל הון ביתו באהבה--בוז יבוזו לו  {ס}", "8": "ח אחות לנו קטנה ושדים אין לה מה נעשה לאחתנו ביום שידבר בה", "9": "ט אם חומה היא נבנה עליה טירת כסף ואם דלת היא נצור עליה לוח ארז", "10": "י אני חומה ושדי כמגדלות אז הייתי בעיניו כמוצאת שלום  {פ}", "11": "יא כרם היה לשלמה בבעל המון נתן את הכרם לנטרים  איש יבא בפריו אלף כסף", "12": "יב כרמי שלי לפני האלף לך שלמה ומאתים לנטרים את פריו", "13": "יג היושבת בגנים חברים מקשיבים לקולך--השמיעני", "14": "יד ברח דודי ודמה לך לצבי או לעפר האילים--על הרי בשמים  {ש}"}