{"1": "<pb/>Nky'ajul, kuwsam tib'a toju' t-xtalb'il Dyos tu'n tokslab'la ti'j Jesukrist.", "2": "Aju' matxi' tb'iya b'ajx nxnaq'tza'ne' kye nim xjal, q'manxa kye okslal q'uqli kyk'u'jlalil, ju' kb'antel txi' kyxnaq'tza'n kye txqantl.", "3": "<pb/>Tzik'xtu'na toju' yajb'il kse'n jun q'ojil te Qajaw Jesukrist.", "4": "Mixti' jun xjal te q'oj ati toj toklen inwt b'aj t-sku'ntltib' toju' taq'un tja, o'kxtzu' tu'n t-ximana'te' ti'ju' nxiq'ma'n te tu'n ati toklen tib'aj.", "5": "Ex ikxju' xjal ojqelal, ajtokx kyxol ojqelal, lay b'ent tk'monte oyaj qa min sojqelan kse'nxju' nuk'b'il tib'aju' ojqela'n.", "6": "Exju' aq'unal toj kojb'il, ati tu'n taq'unan nejtl tu'n tk'monte twitz taq'unb'en.", "7": "Ximana ti'ju' nxinma'ne' teya lu, ex k'oninjtzela tu'n Qajaw tu'n tkane tyaqil toj twitza.", "8": "<pb/>Na'ntza Jesukrist, jaw anq'in kyxol kyimni ex tyajajil nimaqkawil Dab'i, kse'nxju' tpakb'al b'a'n npakb'a'ne'.", "9": "Tu'ntzu'n npakb'a'ne' tpakb'al b'a'n nchin yajta'ye', expe' jpu'nqine' toj xpatx'i'n k'uxb'il ku'xi'xtej nim wile'; atzunte' tyol Dyos mya xmo'nte' toj xpatx'i'n k'uxb'il.", "10": "Qu'mtzun nik'x tkyaqil yajb'il wu'ne' tu'n kykletju' sk'o'nqe' tu'n Dyos ex tu'n tten kychwinqlal tejumajx tu'n Jesukrist.", "11": "<pb/>Axxi'xte' yol lu: <pb/><t>Qama qokyim tuk'i'l Krist, ex qo anq'il tuk'i'l;</t>", "12": "<t>qama tzik'xju' yajb'il qu'n, qo tenb'el toju' tkawb'il;</t> <t>qama kub' qewa'n extzun qojtzqi'n, ex kb'el tewa'n qa ojtzqi'nqo' tu'n;</t>", "13": "<t>qatzun min xjapun qokslab'l ti'j Krist, kjapumelte' Krist tyol,</t> <t>qu'n lay kub' ttoqi'nte Krist tyol.</t>", "14": "<pb/>Na'nxa kye txqantl ex q'manxa kyetwitz Dyos tu'n lalun che wulj. Mixti'te wulje'n tajb'en. A nb'aju' nt-xitu'n kynab'lju' nche b'in.", "15": "Q'onk tilila tu'n ttena b'a'n twitz Dyos, kse'n jun aq'unal mixti' tu'n tkub' ch'ixwi, nxi' t-xnaq'tza'n tpakb'al b'a'n axxi'x.", "16": "Lalun taq'a anb'il kyeju' yol mixti'x kyajb'en, qu'n aye' nche yolin ikju' nche'xxi'xtl toj il", "17": "extzu'n kyxnaq'tzb'il nkub' puqli kse'n jun yab'il nq'ayj kychib'jil xjal tu'n. Ikytzun matxi' kyb'incha Imeney ex Pilet,", "18": "mache eltxalpuj ti'ju' ax, nkyma'n qa majx matxi' qo ik' toju' kamik tu'n qten toju' chwinqlal, ex ate'k xitulkye junjun toj kyokslab'l.", "19": "Atzunte Dyos oje kub' tq'o'n tq'uqlil ja layx yukchi, tz'ib'a'n yol ti'j kjalu: Tojtzqi'n Dyos alkyeqe'ju' te, ex Kykyaqilju' nche na'nte tb'i Qajaw lalun che b'inchantl il, chij.", "20": "<pb/>Mya tkyaqilju' ti'xti' ati tojun nin ja q'anpwaqqe' ex saqpwaqqe', ex ate' tze ex tx'otx'qe'; ate' junjun tb'anil kyajb'eb'l kyoj q'ij nim kyoklen, atzun txqantl myaxi'x tb'anilqe' nche ajb'en tkyaqil q'ij.", "21": "Ikytzun qeju', qama q·∫çtilsaqib' te il ex te xnaq'tzb'il mya ax, qo okyel se'n jun ti'xti' tb'anil tajb'eb'l, qo ajb'el te Qajaw, b'a'nqo' tu'n tb'inchet tkyaqil b'a'n aq'untl.", "22": "<pb/>Pa'mil tib'a ti'ju' kyachb'il ku'xun, q'onk tilila tnik'alilti'j, okslab'l, tk'u'jlalil ex nak'b'il, junx kyuk'i'lju' nche k'ulun te Qajaw tu'n tkyaqil kyk'u'j.", "23": "Lalun taq' anb'ila kye wulje'n mixti'x kynab'l; qu'n naq toj q'oj npona' b'aj.", "24": "Jun tmajin Dyos mixti' tu'n tokten q'ojil; atipe' tu'n tok b'a'n xjal kyuk'i'l kykyaqil. B'a'nxi'x tu'n tq'on xnaq'tzb'il; ati tu'n tten tpasens.", "25": "Ati tu'n ttzak'una toj me'sb'il kyeju' pi's, qaj xtaq' Dyos anb'il kye tu'n tanjtzti'j kyanmi ex tu'n telkynik' teju' ax,", "26": "tu'n tel spiky'e' kyuk'i'l ex tu'n kytzaqpaj toju' xpatxab' jatzyu'na'qe' tu'n tajaw il tu'n kyb'inchante tajb'il."}