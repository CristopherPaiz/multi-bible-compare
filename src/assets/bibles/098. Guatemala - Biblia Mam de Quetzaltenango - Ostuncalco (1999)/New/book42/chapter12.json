{"1": "<pb/>Nimtzun txqan xjal b'aj kb'u'yi'n kyib', inxi'xtoq kylmu'nkyib'. Aq'wi Jesus yolil, nejtl xitma'n kye t-xnaq'tzb'en kjalu: B'a'nqe'xe' teju' ttx'amal kyu'n parisey, aju' kxmletz'il.", "2": "Qu'n mixti' jun ti'xti' toj ewaj laywit tz'el yal, ex mixti' jun ti'xti' e'wa'n laywit tz'el tqanil.", "3": "Ikytzu'n tkyaqilju' matxi' kma'ne' toj qlolj, kb'injtzel te q'ijtl; exju' matxikyma'ne' toj ewaj ex tujaxi', kb'injtzel kyu'n kkyaqil xjal.", "4": "<pb/>Kxe'l nma'ne' kyeye' wamiw, lalun che xob'e' kyeju' nche kub' b'yonte t-xmilal wnaq, yajxi'tzuntel mixti'tlte tu'n tb'ant kyu'n.", "5": "Atzu' tu'n kyxob'a'kye' teju' ati toklen kyi'je' kykyimlenxi'ye' tzalu twitz tx'otx', tu'n kyxi' q'o'ne' toj q'aq' tu'n. Te tzunte che xob'a'kye'.", "6": "<pb/>¿Ma myatzun naq kab'e' tal pwaq nche'xa' k'a'yi'n jwe' pich'? Mixpetzunti' nik'tna'l jun ja'lu tu'n Dyos.", "7": "Yajtzunkye', majx pena' ajla'nqe' t-xya'mal kywi'ye' toj junjunali'n tu'n. Qu'mtzun lalun che xob'e': nimkye' kyoklen kyekywitz txqan pich'.", "8": "<pb/>Kxe'l nma'ne' kyeye', alkye matziyan weye' kywitz xjal, ikxwe' ayine' Tk'wal Dyos, kntziya'ye' kywitz tanjl Dyos;", "9": "Alkyetzunte makub' ewan weye' kywitz xjal, ex kb'el wewa'ne' kywitz tanjl Dyos.", "10": "<pb/>Kb'el tnajsa'n Dyos til jun xjal qama tma tyol myab'a'n wi'je' ayine' Tk'wal Dyos; atzu'n xjal matz'ok tik'le'n Xewb'aj Xjan kyu'n tyol, lay kub' najsa'n til.", "11": "<pb/>Ajkyxi' q'i'ne' kyoj ja te k'u'lb'il mujqa kywitz ajkawil ex tzyul kawb'il, lalun che lab'tiye' se'n tu'n kyklonteya' kyib'e' mo titi' kxe'l kyma'ne',", "12": "ajtponju' kmuj tu'n kyoline', kxe'l t-xnaq'tza'n Xewb'aj Xjan kyeye' titi' kxe'l kyma'ne', chi Jesus.", "13": "<pb/>Xitma'n jun kxolju' xjal te Jesus: <pb/>—Xnaq'tzal, q'manxa te ntzike' tu'n tkub' taq'pu'n qetzb'ile', chij.", "14": "<pb/>Xitzun ttzaq'we'n Jesus te: <pb/>—Wamiw, ¿Alkye sokq'onweye' te ajkawil mo pa'l tx'otx' kyib'aje'? chij.", "15": "<pb/>Ex xitma'ntl: <pb/>—Kyka'yinx kyib'e' te tkyaqil jamjoni'n; qu'n mya tu'nwt ati nim ti'xti' kyeye' che anq'ila'xi'xe'.", "16": "<pb/>Xi'tzun tma'n jun techlal lu kye: Atitoq jun ichan q'inun, nim twitz tawal matxitoq jaw twitzju' ttx'otx'.", "17": "Kub' t-xima'n q'inun kjalu: ¿Ti'tzu'n knb'incha'ye'? Mixti'tl jatu'n tk'uyeta' twitz wawale' xjaw, chij.", "18": "Ex kub' t-xima'n: Matx kane toj nwitze' titi' knb'incha'ye'. Che jawil nxitu'ne' nk'ujaye' ex che jawil nb'incha'n txqantle' nimaqqe'xi'x, tu'n kyxink'u'ne' twitz wawale' ex tkyaqilju' ati weye' kyoj.", "19": "Knma'tzuntze' wexe': Nim ti'xti' k'u'n te b'a'npun ab'q'i teya wamiw; tz'ojlana, wana, k'wana, tzalajxa toju' tchwinqlala, chij.", "20": "Atzunte Dyos tzaj tma'n te: Mixti' tnab'la, texju' qonik'an ja'lo kkyimela, ¿yajtzu'n k'u'n tu'na, alqe k'ajb'ela'? chij.", "21": "Ikytzun nb'aju' ti'ju' xjal nkub' tb'u'yi'n txqan tq'inumal tex, prowtzunte' twitz Dyos, chi Jesus.", "22": "<pb/>Yajxi'tzuntl tma Jesus kye t-xnaq'tzb'en: Qu'mtzun kxe'l nma'ne' kyeye': Lalun b'ajx kyk'u'je' titi' kxe'l kywane' tu'n kyanq'ine', mo titi' k'okyel kyq'o'ne' kutxb'ilkyeye'.", "23": "Nimxi'xte' toklen kychwinqlale' kyetwitz kywaye', ex nimxi'x toklen kyxmilale' kyetwitz kyxb'alune'.", "24": "Ka'nqe'xpe' joj: min nche awan ex min nche chmon twitz kyawal, ex mixti' kyk'uja; q'o'ntzun kywa tu'n Dyos. ¡Nimxi'x pena'kye' kyoklen kyekywitzju' pich'!", "25": "Tu'npetzu'n inxi'x b'ajx kyk'u'je', ¿ma jakutzun b'a'n tok kytz'aqtza'n jun q'ijtle' kychwinqlale' twitz tx'otx' ti'ju' ntzaj tq'o'n Dyos?", "26": "Qa laype' b'entju' ch'i'nxi'x toklen, ¿tiqu'ntzun inxi'x b'ajx kyk'u'je' ti'ju' txqantl ti'xti'?", "27": "<pb/>Kyximankupe'ye' se'n nche ch'iya' b'ech toj k'ul: min nche aq'unan ex min nche chqon. Atzunte Salomon, tu'npetzu'n tb'anilqexi'xju' ti'j, mixpeti' ok jun t-xb'alun se'nqe' b'ech lu.", "28": "Qana' nche tktxu'n te Dyos b'o'schaq k'ul, ati ja'lo toj kojb'il ex najchi'j b'aj tz'e'y toj chuj, ¡Okpe'na' che ktxunjtzelkye' tu'n, aye'ye' xjal naq ch'i'n kyokslab'le'!", "29": "Qu'mtzun lalun che b'isune', inxi'xwit b'ajx kyk'u'je' titi' kxe'l kywane' mo titi' kxe'l kyk'wa'ne'.", "30": "Qu'n kykyaqil txqantl xjal atzu' nb'ajxa' kyk'u'j ti'j tkyaqilju' ti'xti' lu, aye'tzunkye' ati jun Kymane' tojtzqi'n qa nche ojqelan ja'lu kyeye'.", "31": "Kyq'onk tilile' tu'n kyanq'inteye' tkawb'il Dyos, ex che tzajel tq'o'n Dyos ti'xti' lu nojqelan kyeye', chi Jesus.", "32": "<pb/>Lalun che xob'e' tal nrit; naqjte'x kyb'aje', atzunte Dyos Manb'aj, b'a'n sela' toj twitz tu'n txitq'o'n kawb'il kyeye'.", "33": "Kyk'ayinxju'ye' ati kyeye', ex kyq'onxe' kye prow; kyq'onk tilile' tkb'el kyq'inumale' aju' lay b'aj, aju' kyq'inumale' te toj kya'j mib'ajela', ja lay tz'exa' tu'n eleq' ex lay b'aj tu'n pok'.", "34": "Majx atzu' toka'kye' kyk'u'j jata' kyq'inumale', chi Jesus.", "35": "<pb/>Che okxe' se'nqe' majin nche ayon te kyajaw tu'n tanjtzti'j tojun ninwan ti'j mjeb'le'n, b'antnitl kyten ex q'i'n kykantil nche k'ant, naq nche ayontl tu'n tokx kyjqo'n ja naqa sokx tk'ojcha'n ajtul.", "36": "", "37": "Tzalajb'ilte' kyeju' majin min nche wtan ajtulju' kyajaw. Axxi'x kxe'l nma'ne' kyeye', aku'pe' kyajaw kb'el q'uqb'ankye ti'j mes ex kxe'l tq'o'n kywa.", "38": "Tzalajb'ilxi'x kyi'j, qa itz'qe' ajtul, maskye matzul tk'u'j aq'b'il mujqa nqo sqix.", "39": "Kyximankupe'ye' lu: naqwit b'i'n tu'n jun xjal alkye kmuj tzulju' eleq' toj tja, jaku' lay taj tu'n tokx juntl xjal alq'al toju' tja.", "40": "Ikxtzunkyeju'ye' che okxe' b'incha'n kytene'; qu'n naqx minab'en ajwule' ayine' Tk'wal Dyos, chi Jesus.", "41": "<pb/>Xitqani'n Luch te Jesus: <pb/>—Taye, ¿Ma o'kxtzu' xtmaya'ya techlal lu qeye' mujqa te kykyaqil? chij.", "42": "<pb/>Xi'tzun tma'n Qajaw: ¿Alkye jun nuk'ul b'a'n b'in, nche kyej tq'o'n tajaw toj tja toj tq'ob', tu'n txitq'o'n kywa tojxju' kmuj nojqelan?", "43": "Tzalajb'ilxi'x teju' majin, inche tb'incha'n taq'un ajtulju' tajaw.", "44": "Axxi'x kxe'l nma'ne' kyeye', k'okyel q'o'n majin lu tu'n tajaw ka'yilte tkyaqilju' ati te.", "45": "Qatzun makub' t-xima'n majin lu qa yaj tzulju' tajaw, ex matz'okten b'yolkyeju' txqantl majin ichan ex qya, qama tz'okten wal ex k'wal, ex matz'okten tx'ojtel,", "46": "naq minab'en ajtulju' tajaw toju' q'ij min xima'n tu'n ex toju' kmuj min b'i'n tu'n, ex kb'el tz'e'ysa'n twitz, k'okyel q'o'n se'nqe'xju' mib'a'n che niman.", "47": "<pb/>Aju' majin b'i'n tu'n titi' tajb'ilju' tajaw tu'n tb'inchante, ex mya b'incha'n tten ex minb'in te, kb'el tz'e'ysa'n twitz kuwxi'x.", "48": "Atzu'n majin min b'i'n tu'n alkye tajb'il tajaw, ntb'incha'n ti'xti' myab'a'n, ktz'e'ysetel twitz myaxi'x kuw. Alkye nim nxiq'et te, k'okyel toj xjel tib'aj nim; ex alkye nim xiq'o'n toj tq'ob', nimxi'x k'okyela' toj xjel tib'aj.", "49": "<pb/>Ma chinule' txqol q'aq' kyxol xjal; ex ¡wajb'ile' naqwit nk'anttel!", "50": "Ilti'j tu'n wik'e' tojun k'ixk'oj, ex ¡inxi'x chin yajtiye' tzmax ajtjapun!", "51": "¿Ma ma chinule' q'ol nak'b'il twitz tx'otx' toj kywitze'? Minti', pa'jtib'il ẍinule' q'olte.", "52": "Qu'n kxe'l qex ja'lo, jwe' xjal tojun ja tzul pa'jtib'il kyxol, oxe' ajq'oj kyi'j kab'e' ex kab'e' ajq'oj kyi'j oxe'.", "53": "Kq'ojil manb'aj ti'j tk'wal ex kq'ojil k'walb'aj ti'j tman; kq'ojil txub'aj ti'j tal qya, ex kq'ojil a'lb'aj qya ti'j ttxu; kq'ojil lib'un qya ti'j tlib' ex kq'ojil lib'j ti'j tlib' qya, chi Jesus.", "54": "<pb/>Ex xitma'n Jesus kye xjal kjalu: Ajkyka'yinteye' ajtjaw muj toj tkub'exq'ij, nkyma'ne' qa tzul jb'al, ex iky nb'ajiju'.", "55": "Ex ajttzaj kyq'iq' toj tnayajkya'j, nkyma'ne' qa tzul kyaq, ex iknb'ajiju'.", "56": "¡Xmletz'qe'ye'! Qa nelkynik'e' ti'j se'n tka'yinx twitz kya'j ex twitz tx'otx', ¿tiqu'ntzun min nel kynik'e' tiju' tq'ijlalil ja'lo? chij.", "57": "<pb/>¿Tiqu'ntzun min nkub' kyxima'ne' kyib'xkyib'e' alkyeju' tnik'alilti'j?", "58": "Qama b'ajsanjtza tu'n jun xjal ex matxi'ya tuk'i'l twitz tzyul kawb'il, yolina tuk'i'l tu'n kynk'unte kyib'e' nej, tu'ntzun lalun ponq'i'na tu'n twitz ajkawil; qatzun min, kxe'l q'o'na toj kyq'ob' xq'uqil kars tu'n ajkawil, k'okyex q'o'ntzuntza toj kars.", "59": "Kxe'l nma'ne' teya, laytzun tz'etztza tzmaxi'j ajtchjonteya tkyaqilju' maqaninjz teya, chi Jesus."}