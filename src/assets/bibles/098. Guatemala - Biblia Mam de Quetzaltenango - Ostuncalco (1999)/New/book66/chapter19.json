{"1": "<pb/>Tb'ajlenxi'tzun ja'lu, nb'iye' txqan tq'ojq'ojel towi'yj ntoq kyma'n toj kya'j kjalu: <pb/><t>Ajwalinjtzwit Qman Dyos</t> <t>tete' Dyosu' kolb'il, ajwalil ex ipumalj,</t>", "2": "<t>qu'n tojxi'x tu'me'l ex tuk'i'l ax nche oka' xjal toj xjel tu'n;</t> <t>matxi' kub' ttz'e'ysa'n twitzu' qya nimaq ajpajil</t> <t>ju' tok tz'ilsalkye xjal tu'n tajpaji'n;</t> <t>matxi' tz'oktq'o'n t-xel te</t> <t>tu'n tpaj kykamikju' tmajin, chechij.</t>", "3": "<pb/><t>Ex kymatl kjalu:</t> <t>¡Ajwalinjtzwit Qman Dyos!</t> <t>Kjawil t-sb'elju' nintnam lu kukxju', chechij.</t>", "4": "<pb/><t>Aye'tzu'n junaq kyaje' tijwnaq exqe' kyaje' itz'qe' e'kub' meje majx ku'pun kyplaj twitz tx'otx' ex ek'ulun te Dyos, q'uqlitoq tib'aju' q'uqb'il. Intoq kyma'n: ¡Ikyxwitju'! ¡Ajwalinjtzwit Dyos! chechij.</t>", "5": "<t>Tzajtzun yolin jun tk'etzu' q'uqb'il, intoq tma'n kjalu: <pb/>¡Kyajwalinktze' Qman Dyos</t> <t>kykyaqile', ch'i'n kyoklene' ex nim kyoklene',</t> <t>kykyaqile' inche ajb'ene'</t> <t>ex inche nimane' te Dyos! chechij.</t>", "6": "<pb/>Ex xinb'i'ne' naku'j tq'ojq'ojel kywi' txqan xjal, naku'j tq'ojq'ojel txqan a' nku'tz twitz xaq ex kuw q'ankyaq. Intoq kyma'n: <pb/><t>¡Ajwalinjtzwit Dyos!</t> <t>Qu'n matxi' tzyet tkawin Qajaw,</t> <t>aju' Qman Dyos nimtipumal.</t>", "7": "<t>Qoqe' tzalaj,</t> <t>qoqe' tzalajxi'x ex qajwalinktz,</t> <t>qu'n matxi' ponju' kmoj</t> <t>te tmjeb'le'n Qpoj Tman rit.</t> <t>Matxi' tb'incha tib'ju' t-xu'jil:</t>", "8": "<t>matxiq'o'n anb'il te tu'n toktq'o'n t-xb'alun</t> <t>tz'umin sed, ẍnu'l ex nqoptz'aj,</t> <t>qu'n ate' sed xb'alun lu</t> <t>aju' b'a'n kychwinqlal okslal, chechij.</t>", "9": "<pb/>Tzaj tma'n anjl weye' kjalu: Tz'ib'anku'ya: Tzalajb'il kyeju' txko'nqe' toju' ninwan ti'j tmjeb'le'n Qpoj Tman rit, chij. Ex tmatl: Aye' tyol Dyos ja'lu axxi'x, chij.", "10": "<pb/>Nkub'tzun mejeye' t-xe tqanu' anjl, tu'n nk'ulune' te, atzunte tzaj tma'n weye': Lan tb'inchaya lu, tmajin Dyos qinwe', kse'nx aya ex kse'nqe' titz'ina ex ttzika ljo'n kychik'b'ante tziyb'il ti'j Jesus. Xi'k'ulunata te Dyos, chij. <pb/>Aju' tpakb'ab'l Jesus nxewsankye t-sanjelal Dyos.", "11": "<pb/>Wile' jqo'ntoqu' kya'j; ex atitoq jun chej saq ti'j, atzu'n q'uqlojx tib'aj, a tb'iju': Njapunxi'x tu'n ex Axxi'x tyol, qu'n tojxi'x tu'me'l nkawina' ex nq'ojina'.", "12": "Intoq che qoptz'aju' twitz kse'n tqantaq' q'aq', tojxtoq txqan tkoron toj twi' ex tz'ib'a'n jun tb'i o'kxte ojtzqilte.", "13": "Toktoq t-xb'alun uk'sa'n toj chik', atoq tb'iju': Aju' Tyol Dyos.", "14": "Lepchqe'xtoq txqanju' ate' toj kya'j ti'j, tok kyxb'alun tz'umin sed, saq ex ẍnu'l, ex ate'ktz kyi'j chej saq kyi'j.", "15": "Intoq etz jun k'uẍtx'e'nb'il jqu'n twitzte toj ttzi, tu'n kyok tk'ixb'sa'n nimaqtnam. Kkawil kyib'aj tuk'i'l tb'ar k'uxb'il. Ex aku' kb'ajel pch'unkye ub'a tu'n tqan tu'n tel b'in yek'b'ilte kuw ttx'u'jil Dyos nimtipumal.", "16": "Tz'ib'a'ntoq tb'i toklen ti'j t-xb'alun ex ti'j tkux kjalu: Nimaqkawil kye nimaqkawil ex Kyajaw nimaq kyoklen.", "17": "<pb/>Ex wile' jun anjl wa'ltoq tib'aj q'ij, nxi' t-ẍch'i'n kuw kye kykyaqilju' pich' ch'yol txkupqe' inche lipan twitz kya'j, intma'n kjalu: ¡Kukytzaje' toju' ninwan tu'n Dyos,", "18": "tu'ntzun kych'yo'ne' ti'j kychib'jil nimaqkawil, e'kynejenel xjal te q'oj ex kychib'jil ichan kuwqe' te q'oj, e'kychib'jil chej exqe' te'kx kyi'j chej, kychib'jil kykyaqil: e'tzaqpi'nqe' ex lq'o'n majin, ch'i'n kyoklen ex nimaq kyoklen!, chij.", "19": "<pb/>Wile' txkup exqe' nimaqkawil twitz tx'otx' kyuk'i'l kyxjal te q'oj, matxitoq b'aj kyb'u'yi'n kyib' tu'n kyq'ojin ti'ju' tokxtoq ti'j chej ex kyi'ju' txqan t-xjal lepchqe'k ti'j.", "20": "Tzyetu' txkup tuk'i'lxi' chalyol pakb'al matxitoq che b'ajtb'incha'n techlal ex b'a'nq'ob'aj twitz. Kyu'ntzu'n techlal lu matxitoq che b'aj t-sb'u'n chalyol pakb'alju' xjal b'jo'k techelju' txkup kyi'j ex ek'ulun teju' tilb'ilal. E'xi'tzun xonju' txkup tuk'i'lxi' chalyol pakb'al itz'qe'x toju' q'aq' njab' jank'anta' q'ol.", "21": "Aye'tzu'n txqantl eb'aj kyim tu'n k'uẍtx'e'nb'il intoq etz toj ttziju' tojxtoq ti'j chej, ex b'ajx ch'yo'n kychib'jil kyu'n pich' ch'yol txkup."}