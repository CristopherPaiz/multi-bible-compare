{"1": "<pb/>Yajxi'tzuntl e'wile' kyaje' anjl wa'lqe' kyoju' kyaje' ttx'u'k tx'otx', tzyu'nqe' kyaje' kyq'iq' kyu'n tu'n lalun tzaj kyxupxi'n twitz tx'otx' ex tib'aj ninnjab', ex kyib'aju' tze.", "2": "Ex wile' juntl anjl xi'toq ttzaj tu'me'l tjawetzq'ij, q'i'ntoq t-sey Dyos itz' tu'n. Jaw ẍch'inju' anjl lu kuw kyeju' kyaje'tl matxitoq kyk'am kyipumal tu'n kyk'ixb'san twitz tx'otx' ex toju' ninnjab', kjalu:", "3": "¡Lalun kyk'ixb'saye' twitz tx'otx', toj ninnjab' exqe' tze, qa na'mxtoq tok qq'o'ne' kyechelju' tmajin Qman Dyos kyplaj! chij.", "4": "<pb/>Ex nb'iye' kyajlalju' b'jo'kni kyechel: wajxaqlajoj mutx' (144,000) kyb'aj kyxol kykyaqilju' tnej tyajajil Israel.", "5": "Jumutx' lajk'al (12,000) ok kyechel kyxol tnej tyajajil Juda, jumutx' lajk'al (12,000) kyxol tnej tyajajil Rub'en, jumutx' lajk'al (12,000) kyxol tnej tyajajil Kad,", "6": "jumutx' lajk'al (12,000) kyxol tnej tyajajil Aser, jumutx' lajk'al (12,000) kyxol tnej tyajajil Neptali, jumutx' lajk'al (12,000) kyxol tnej tyajajil Manases,", "7": "jumutx' lajk'al (12,000) kyxol tnej tyajajil Simeon, jumutx' lajk'al (12,000) kyxol tnej tyajajil Leb'i, jumutx' lajk'al (12,000) kyxol tnej tyajajil Isakar,", "8": "jumutx' lajk'al (12,000) kyxol tnej tyajajil Sab'ulon, jumutx' lajk'al (12,000) kyxol tnej tyajajil Jse, ex jumutx' lajk'al (12,000) kyxol tnej tyajajil B'enjamin.", "9": "<pb/>Yajxi'tzuntl, xinka'yi'ne' ex wile' nim txqan xjal te kykyaqil nimaqtnam, chukchaq kyyajil, chukchaq kyyol ex te chukchaq tnamqe'. Wa'lqe'toq twitzju' q'uqb'il twitzju' Qpoj Tman Rit, nim txqan kyb'aj, mix-a'lo'x kb'antel tajlante. Toktoq kyxb'alun saq ex q'i'ntoq tq'ob' tut kyu'n.", "10": "Kykyaqil intoq jaw kyẍch'in kuw kjalu: <pb/><t>¡Tu'nte Qman Dyos xqo kleta'</t> <t>aju' q'uqli tib'aju' q'uqb'il,</t> <t>ex tu'n Qpoj Tman Rit! chechij.</t>", "11": "<pb/>Kykyaqilju' anjl wa'lqe' ti'jileju' q'uqb'il ex kyi'jile kyaje' itz'qe'; ex e'kub' meje twitzju' q'uqb'il majx ku'pun kyplaj twitz tx'otx', ex ek'ulun te Qman Dyos", "12": "intoq kyma'n kjalu: <pb/><t>¡Ikxwitju'!</t> <t>Awttzu' che q'onjtza' b'itz, ajwalb'il,</t> <t>nab'l, aq'b'il chjonte,</t> <t>oklenj, ipumalj ex kuwal</t> <t>te Qman Dyos toj tkyaqil tab'q'iyil.</t> <t>¡Ikyxwitju'! chechij.</t>", "13": "<pb/><t>Tzajtzun tqani'n jun kyxolju' tijwnaq weye' kjalu: ¿Alkyeqe'tzu'n tok kyxb'alun saq lu, ex jaẍe tzaja'? chij.</t>", "14": "<t>Aya ojtzqilte taye, nchije' xintzaq'we'ne'. Tzaj tma'ntzuntz weye': Aye'kye matxi' che ik'ju'lu toju' ninyajb'il, aye' matxi' kyẍtilsa kyxb'alun tu'n tchk'el Qpoj Tman Rit.</t>", "15": "<pb/><t>Qu'mtzun ate' twitzju' tq'uqb'il Dyos,</t> <t>nche ajb'en te toju' tja q'ijtl ex qonik'an.</t> <t>Aju' q'uqli tib'aj tq'uqb'il</t> <t>kxq'uqilkye tjaq' t-xmuj.</t>", "16": "<t>Lay tzajtl we'yaj ex k'waj kyi'j,</t> <t>ex lay che tze'ytl tu'n q'ij,</t> <t>ex lay che yajtitl tu'n kyaq,</t>", "17": "<t>qu'n aju' Qpoj Tman Rit ati toju' q'uqb'il,</t> <t>kk'ik'lel kyi'j</t> <t>ex che kxe'ltiq'i'n ja ta'qe' t-xiklil a' te chwinqlal,</t> <t>ex k'elel t-sun Dyos tkyaqil ta'l kywitz, chij weye'.</t>"}