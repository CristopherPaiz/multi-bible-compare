{"1": "<pb/>Nb'iye' etz yolin jun kuwxi'x toju' ja xjan, tma kyeju' wuq anjl kjalu: Kukyxi'ye ex kyqonxe' ttx'u'jil Dyos tku'x kyoju' wuq k'wab'l lu tib'aju' tx'otx', chij.", "2": "<pb/>Xi'tzun tnejel anjl ex xitqo'nju' tku'xtoq toj tk'wab'l tib'aju' tx'otx'; b'je'tztzun tx'a'ktz taq'wixi'x ex k'ixk'ojxi'x kyi'j kykyaqilju' xjal toktoq techelu' txkup kyi'j ex intoq che k'ulun twitzju' tilb'ilal.", "3": "<pb/>Xitqo'n tkab' anjl toju' tk'wab'l tib'aj ninnjab', ex jawb'entju' ninnjab' te chik' kse'n tchk'el jun xjal makub' b'yo'n, ex eb'aj kyim kykyaqilju' intoq che anq'in toj ninnjab'.", "4": "<pb/>Xitqo'n toxi'n anjl k'wab'l tzyu'n tu'n kyib'aj nin a' ex kyib'aj t-xiklil a', ex eb'jaw b'ent te chik'.", "5": "Nb'itzuntze' tmaju' anjl ati toklen tib'aju' a' kjalu: <pb/><t>Nman Dyos, aya xjan, majx atiya tejumajx</t> <t>tu'me'lte' saj tq'o'na tz'e'ysb'il witzb'aj lu,</t>", "6": "<t>qu'n b'je'l kychk'el ttanama xjan kyu'n,</t> <t>ex kychk'elju' t-sanjelala,</t> <t>atzu'n ja'lo tojx kyil</t> <t>xxa'tq'o'na chik' te kyk'wa', chij.</t>", "7": "<pb/>Ex nb'iye' juntl etz yolin ti'j q'olb'eb'l kjalu: Ikyju' Nman Dyos, nimtipumala, makub' ttz'e'ysa'na kywitz tojxi'x tu'me'l ex ax, chij.", "8": "<pb/>Xitqo'n tkyaji'n anjl tku'x toju' tk'wab'l tib'aju' q'ij, ex xiq'o'n tipumal q'ij tu'n kyb'aj ttz'e'ysa'n xjal.", "9": "Kykyaqiltzun majx eb'aj tz'e'y; extzun mixti'x anjtzkyi'j tuk'i'l Dyos tu'n ja'lu, ex min jawkyajwali'n, xipe' e'oka'ten q'mal kyol taq'wixi'x ti'ju' Dyos nimtipumal tib'aj tkyaqilju' yajb'il lu.", "10": "<pb/>Xitqo'n tjwe'yi'n anjl tku'x toju' tk'wab'l tib'aj tq'uqb'ilu' txkup, ex majx kyej qloljixju' tkawb'il. Inxi'xtoq kytx'a'n xjal kyaq' tu'n k'ixk'oj;", "11": "mixtzunti'x kyej kytzaqpi'n tu'n kyb'inchan taq'wix tu'n tpaju' tx'a'k ex k'ixk'oj, xi'pe' e'oka'tentl q'mal txqan ti'xti' myab'a'n ti'j Dyos te toj kya'j.", "12": "<pb/>Xitqo'n tqaqi'n anjl tku'x toju' tk'wab'l tib'aju' nin a' Ewprates, ex xitzqiju' nin a' tu'n kyik'xju' nimaqkawil tzajniqe' toj tjawetzq'ij.", "13": "<pb/>Wile' eb'je'tz oxe' tz'il xewb'aj naku'j xtx'oqe' toj ttzi wakxkan, toj ttzi txkup ex toj ttzi mya ax sanjelal.", "14": "Kyxew tajaw ilqe', intoq che kyb'incha'n techlal tuk'i'l b'a'nq'ob'aj ex intoq che kyb'uyi'n kykyaqil nimaqkawil twitz tx'otx' tu'n kyq'ojin toju' q'ij ajkyok kykyaqil xjal toj xjel tu'n Dyos nimtipumal.", "15": "<pb/>Tma Dyos kjalu: Naqx myanim ajwule' kse'n jun eleq'. Tzalajb'ilxi'x teju' itz' ex nxitka'yi'n t-xb'alun, tu'n lalun b'et ẍb'iqli ex tu'n lalun tz'el tch'ixaw, chij.", "16": "<pb/>Eb'ajtzun kyb'uyi'n nimaqkawil toju' tenb'il Armajedon tb'i toj eb'rey.", "17": "<pb/>Xi'tzun tqo'n twuqi'n anjl tku'x toj tk'wab'l toju' kyq'iq', ex etz yolin jun toju' ja xjan tzmax jata' q'uqb'il, tma: ¡Matxi' b'ent! chij.", "18": "B'ajtzajtzun xleq'lekya'jtz, e'tq'ojq'ojel towi'yj ex q'ankyaq, ex yokchi tx'otx' tu'n jun kyajnajnab' kuwxi'x kyetwitz tkyaqil kyajnajnab' ttzajlenx kyanq'in xjal twitz tx'otx'.", "19": "Kub' aq'puju' nimaq nintnam toj oxe', ex eb'ajkub' xitju' nimaqtnam twitz tx'otx'; ex tzaj tna'n Dyos nimaq nintnam B'ab'ilon, tu'n tk'monteju' ttx'u'jil Dyos kuwxi'x.", "20": "Kykyaqilju' swejtx'otx' exqe' witz eb'ajkub'naj,", "21": "b'aj tzaj txqan nimaq saqb'aqun twitz kya'j b'ajkub' kyib'aju' xjal, jun kyintalchaqlo kyalal, ex b'jaw kyma'n xjal kyol taq'wixi'x ti'j Dyos tu'n tpaju' yajb'il tu'n saqb'aqun, qu'n jun ninyajb'ilxi'x."}