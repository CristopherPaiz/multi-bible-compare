{"1": "<pb/>Yajti Jesukrist toj t-xmilal ex kyim tu'nqpaj, ikxtzunkyeye' tu'n kyq'onte kyib'e' tu'n tik'x yajb'il kyu'ne'. Qu'n aju' ma yajti toj t-xmilal, matxi' kub'ti'j il tu'n,", "2": "tu'n tanq'inte tajb'il Dyos toju' jni'tl tchwinqlal ex tu'n lalun tb'inchatl tajb'il tchib'jil.", "3": "Tk'i'xtzunte myab'a'nju' matxi' kyb'inchaye', axju' nkyb'incha'n xjal min kyojtzqi'n Dyos, tej ate'toqe' toj taq'wixil, toj tajb'il kychib'jile', toj achb'il, intoq che tene' kyoj nimaqwan ex inche tx'ujtiye', inxi'xtoq che k'wan q'e'ne' ex intoq che k'ulune' kye witzleb' taq'wixqexi'x.", "4": "Atzun ja'lo myaye' juntlkye' kyuk'i'l toju' kychwinqlal myab'a'n, inche lab'ti ex inche yolin myab'a'n kyi'je'.", "5": "Oktzun kyq'a'kye' xjal lu tajlal kyb'inchb'en twitz Qajaw, ju' naqtkub'tl tu'n kyok xjal toj xjel tu'n, e'itz'qe' exqe' kyimniqe'.", "6": "Expe' pakb'anjtzju' tpakb'al b'a'n kyeju' oje che kyim, tu'n kyanq'in toj xewb'aj kse'n tajb'il Dyos, maskye matxitoq tz'e'yset kywitz kse'n kykyaqil xjal.", "7": "<pb/>Xi' tul lq'e tq'ijlalil tu'n tb'aj tkyaqil. Qu'mtzun tenx kynab'le' ex kyq'onk tilile' toj na'j Dyos.", "8": "A ilxi'xti'ju' tu'n kyk'u'jlantexi'x kyib'e' kyxole', qu'n tu'n tk'u'jlalil nkub'najseta' il.", "9": "Kyq'onxe' kyposad txqantl tij kyjaye', ex lalun che yoline' kyi'j.", "10": "Tz'ajb'enxju' toklen junjun oje kyk'ame' te Dyos, teyile junjun sipanx kye txqantl kse'nx oje kyk'ame', tu'n kyoke' b'a'n nuk'ulqe'ye'.", "11": "Qa ati jun npakb'an, q'manx kse'nx tyol Dyos. Qa ati jun b'a'n tz'oninkye txqantl, onin tuk'i'l tipumal ntzaj tq'o'n Dyos. Tkyaqilju' makyb'inchaye', kyb'inchame' te ajwalb'ilte Dyos tu'nel Jesukrist, qu'n ate ati tu'n tajwalet ex ati tipumal tejumajx. Ikxwitju'.", "12": "<pb/>E'ntzik ex e'witz'in, lalun che lab'tiye' tu'nju' joyb'ilkyi'je' kuwxi'x ntzaj tu'n tel kynik'tzile', qu'n mya oqe'kxe' ntzaj joyb'ilkyi'je'.", "13": "Che tzalajx pekye' tu'n tik'xkyu'ne' kse'nte Krist, tu'ntzun kytzalajxi'xe' ajtyek'u'ntetib' Krist toj tajwalil.", "14": "K'i'wla'n qekye' qama che ok i'li'ne' tu'n tpaj Krist, qu'n majx atite' T-xew Dyos kyuk'i'le'.", "15": "Qama yajti junkye', myawt tu'n tpaj ma b'yonxjal, mo tu'n tpaj teleq', mo tu'n tpaj myab'a'n tb'inchb'aj, mo tu'n tpaj nokx tq'o'ntib' toj kyol txqantl.", "16": "Qatzun ma yajti tu'n tpaj okslal ti'j Krist, lalun kub'ch'ixwi, nima'nktz tb'i Dyos tu'nju' okslal ti'j Krist.", "17": "<pb/>Matxi' tzul lq'e tq'ijlalil tu'n ttzyet tz'e'ysb'il witzb'aj kyxolju' tk'wal Dyos. Qatzun matxi' tzyet yajb'ilqe, Â¿se'ntzulo che pomela' b'aju' min nxikyb'i'n tpakb'al b'a'n tu'n Dyos?", "18": "Qa tuk'i'l yajb'il kkletela' tnik'alti'j, mitzunloyate' xjal b'inchal myab'a'n ex aj il.", "19": "Qu'mtzun, aye'ye' nnik'xkyu'ne' kse'nx tajb'il Dyos, ati tu'n kyb'inchanteye' b'a'n kukxju', ex tu'n tkub' kyq'o'n kyib'e' toj tq'ob' Dyos ch'isalkyeye', qu'n njapunte Dyos tyol."}