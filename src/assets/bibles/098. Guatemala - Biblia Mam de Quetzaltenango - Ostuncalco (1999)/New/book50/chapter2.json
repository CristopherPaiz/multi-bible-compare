{"1": "<pb/>Qu'mtzun qa nche kuwsanjtze' tu'n Krist, qa nkyq'uqb'a'ne' kyk'u'j txqantl tu'n kyk'u'jlalile', qa axju' Xewb'aj Xjan ati kyuk'i'le' kykyaqile', qa nq'aq'an kyk'u'je' kyi'j txqantl,", "2": "kyq'ontze' ntzalajb'ile', che anq'inqe'ye' mujli kynab'le' ex kyk'u'jlam kyib'e' kyxolilexe', junx kyanmiye' ex junx kyxime'.", "3": "Lalun kyb'incha jun kyaq'une' tuk'i'l q'oj mo tuk'i'l nimjtib'il, teyile junjun kyq'onqe'k txqantl b'a'nqexi'x kyekywitz.", "4": "Mix-a'lo' jun tu'nwt tjyonte o'kxju' tajb'il, ex ikx tu'ntjyetju' b'a'n kye txqantl.", "5": "<pb/>Junxwit kyximb'e'tze' kse'n t-ximb'e'tz Krist Jesus:", "6": "<pb/><t>Dyos te' Krist Jesus, ikx toklen se'n Dyos,</t> <t>min oktq'o'ntib' kse'n Dyos,</t>", "7": "<t>kyej tq'o'n toklen ex ok te majin.</t> <pb/>Oktq'o'ntib' kse'n ayo' <pb/><t>ex ok naqjun xjalxi'.</t>", "8": "<t>kub' tme'ssa'ntib',</t> <t>okslan wnaq txmax tkyim,</t> <t>tzmax tej tkyim twitz kris.</t>", "9": "<pb/><t>Qu'mtzun jaw nima'nxi'xtl tu'n Dyos</t> <t>nimxi'x toklen kyekywitz kykyaqil xjal,</t>", "10": "<t>tu'ntzun kykub' meje twitz</t> <t>kykyaqilju' ate' toj kya'j</t> <t>exqe' ate twitz tx'otx' ex tjaq' tx'otx',</t>", "11": "<t>ex kykyaqil tu'n kymante qa ate Jesukrist Qajaw,</t> <t>te ninb'ilte Qman Dyos.</t>", "12": "<pb/>Qu'mtzun e'ntzik ex e'witz'in, okslan wnaqqe'ye' weye' kukxju', mya o'kx tej ntene' kyxole', chin kyb'inx xi'xtlpe'ye' ja'lo najcha'q ta'qine'. Kyq'onk tilile' ex tenx tchiylal Dyos kyeye' toju' kolb'ilkyeye';", "13": "qu'n tu'nte Dyos ntzaja' anq'in jun b'a'n toj kyanmiye' tu'n kytzalaje' tu'n kyb'inchanteye' tajb'il.", "14": "<pb/>Kyb'inchame' tkyaqil, lalun che yoline' myab'a'n ex lalun che wulje',", "15": "tu'ntzun lalun che elyale' toj kyile' ex mix-a'lo' tu'n tok q'onte kypaje'. Tk'wal Dyos qe'kye', ati tu'n kyqoptz'aje' kse'nqe' che'w kyxolju' xjal b'inchal il ex pi'sqe' twitz tx'otx'.", "16": "Che we'kuxi'xe' toju' tpakb'al b'a'n te chwinqlal, tu'ntzun ntzalaje' kyi'je' ajtul Krist qama q'ancha'lin.", "17": "Maskyetzun machin kyime' tu'n tpaj taq'un Krist, jun oyajte' lu nxinq'o'ne' junx tuk'i'l kyoyaje' te Dyos, aju' tu'n kyokslab'le' ma kyaq'kyib'e' tu'n kyajb'ene' te Dyos.", "18": "Ex Che tzalajxkye', qoqe' tzalaj wuk'i'le'.", "19": "<pb/>Qa axtajb'il Dyosju', lwiyxi'x kxel nchq'o'ne' Timotey kyxole', tu'n ntzalaje' ajnb'inteye' tqanil kyi'je'.", "20": "Qu'n o'kxte nximan kyi'je' ex tajb'ilju' b'a'n kyeye' kse'nxwe';", "21": "Kykyaqil kye xjal nkyjyo'n axju' kyajb'il, myaju' tajb'il Jesukrist.", "22": "Atzunte Timotey kyojtzqi'ntle' b'a'n xjal te, ex matxi' tz'onin wi'je' tu'n tpakb'et tpakb'al b'a'n, kuxi'xtej nk'wale'.", "23": "Qu'mtzun awajb'ilju'ye' tu'n txi' nchq'o'ne' kyxole', naqa xnb'iye' qa chin elex tzaqpi'ne' mujqa lay;", "24": "expe' q'uqli nk'u'je' ti'j Qajaw qa chin xe'lku'ye' lwiy ka'yilkyeye'.", "25": "<pb/>Ex nkub' nxima'ne' qa nojqelan tu'n txi' nchq'o'ne' qitz'in Epaprodit xb'etzalkyeye', nxi'x onin wuk'i'le' kuw tu'n txi' q'met tpakb'al b'a'n, aju' tzaj kychq'o'ne' ajb'el weye' ex ka'yilte nojqelan weye'.", "26": "<pb/>Tajb'il tu'n kyoktka'yi'ntle', ex nlab'ti kyi'je' qu'n kyb'iye' yab'ti.", "27": "Axte' yab'ti, ch'inxtlpe' mikyima', tzajtzun q'aq'an tk'u'j Dyos ti'j, ex mya o'kx ti'j, ex ikyx wi'je', tu'n lalun tz'okxi'x txqantl b'is wi'je'.", "28": "Qu'mtzun lwiyxi'x kxel nchq'o'ne' tu'n kytzalaje' ajtok kyka'yi'ntle', ex tu'n lalun chin b'isunxi'xe'.", "29": "Kyk'mome' tuk'i'l tkyaqil tzalajb'il, kse'n qtzikkuxi'x toj Qajaw, ex che tzalajxe' kyi'ju' okslal ikyqe' se'n te,", "30": "qu'n ch'inxmi kyima' tu'n tpaj najb'en te Krist. Xob'ajilx tena' tchwinqlal ex pon lq'e ttzi kamik, naq tu'n tb'inchante ajb'eb'l weye' aju' laytoq b'ant kyb'inchanteye' aye'ku'ye'."}