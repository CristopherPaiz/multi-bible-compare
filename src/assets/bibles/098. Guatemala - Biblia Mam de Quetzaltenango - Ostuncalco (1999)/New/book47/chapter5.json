{"1": "<pb/>Ikyqo' se'n jun ja twitz tx'otx', kse'n jun pach naq te jte' q'ij; b'i'n qu'n qama kub' xitju' tpach qanmi lu, ati jun qja tejumajx b'incha'n tu'n Dyos toj kya'j, mya b'incha'n tu'n kq'ob' xjal.", "2": "Tu'ntzu'n tpaj nqo jiq'chana' toju' qja naku'j pach ja'lo, qajb'ilnaj tu'n qten toju' qja toj kya'j;", "3": "Maskyetzun makyej qq'o'n kutxb'ilqe tok ja'lo, lay qokyaj ·∫çb'iqe.", "4": "Ato'xku' toju' qxmilal naku'j pach nqo b'isun ex nqo sikt, mya awt qajb'ilju' tu'n qelq'i'n toj, a qajb'ilju' tu'n tokju' qxmilal naku'j qja ak'a'j.", "5": "Matb'incha Dyos qten tu'n qok toju' lu, qu'n tzaj tq'o'n Xewb'aj Xjan tejun q'uqb'ab'l tk'u'jlalilju' qk'ma'.", "6": "<pb/>Qu'mtzun q'uqli qk'u'j kukxju'. B'i'n qu'n, tu'nju' nqo anq'in toju' qxmilal ja'lo, najchaq ta'qo' ti'j Qman Dyos.", "7": "Nqo b'et toj qokslab'l tu'nju' q'uqli qk'u'j ti'j, mya tu'nwt nok qka'yi'n;", "8": "q'uqlitzun qk'u'j ti'j, ex qajb'il naqwit qo elpa'n ti'ju' qxmilal tu'n qxi' najal tuk'i'l Qajaw.", "9": "Qu'mtzun noktilil qu'n tu'nqel b'a'n twitz Qajaw, qa itz'qo'x tzalu twitz tx'otx' mujqa maqo'x tuk'i'l Qajaw.", "10": "Qu'n qkyaqil ati tu'n qyek'unte qib' twitz tkawb'il Krist, tu'ntzun qk'monte teyile junjun kse'nx qb'inchb'en, qa b'a'n mo myab'a'n, tej xqoten toj qxmilal.", "11": "<pb/>Tu'ntzu'n matxi' tz'el qnik'e' qa atzu' tu'n qnimana' te Dyos, in oktilil qu'ne' tu'n tkub'ti'j knab'l xjal. Ojtzqi'n qoxi'xe' tu'n Dyos, qapelo ex ojtzqi'n qo'ye' kyu'ne'.", "12": "Mya inwt qnima'n jumajtl qib'e', naq nxiqma'ne' tu'me'l kyeye' tu'n ktzalaje' qi'je', tu'n tb'ent ttzaq'wet kyu'ne' kyeju' nknima'n kyib' tu'n kka'yink ex myaju' tkub' toj kyanmi.", "13": "Qama tz'ok toqwi'ye' toj kwitze', tu'nte' nqo ajb'ene' te Dyos; qatzun min, te jun b'a'nte' kyeye'.", "14": "Matxi' qna'ye' tk'u'jlalil Krist tzajx telen qnik'e' qa kyim jun ichan tu'n kpaj kkyaqil xjal, ex kykyaqil xjal kyimniqe'.", "15": "Kyim Krist tu'n kpaj kkyaqil xjal, tu'ntzun lalun che anq'intl kyex, tu'n kyanq'in te Krist, ju' kyim tu'n kpaj ex jaw anq'intl.", "16": "<pb/>Min nqoximantle' ti'j juntl xjal se'n che ximan xjal twitz tx'otx'; tnejel ikytoq nqxima'ne' ti'j Krist kse'n che ximan xjal, atzu'n ja'lo mikxa'tl qximju'ye' ti'j.", "17": "Qu'mtzun aju' mujli tuk'i'l Krist, jun ak'a'j wnaqte'. Matxi' che kyej tq'o'n ojtxi' ti'xti'; mache b'jo'k te ak'a'j.", "18": "Tkyaqil ja'lu tu'n Dyos, matb'incha qten tuk'i'l tu'nel Krist ex matzaj toqxena'n tu'n t-xiqpakb'a'n kye xjal tu'n tb'antile kten tuk'i'l Dyos.", "19": "Oktilil tu'n Dyos tu'n tb'ant kten kkyaqil xjal tuk'i'l tu'nel Krist, min oktq'o'ntl twitz kyi'ju' kyil xjal; ex tzaj tq'o'n qoklene' tu'n txi' qchik'b'a'ne' tpakb'al b'a'n lu.", "20": "Qu'mtzun t-sanjelal Krist qo'ye', ku'xwitloj aku' Dyos nkub'san kyeye' ajt-xi qma'ne' tyol Dyos kyeye'. Qu'mtzun nqo kub'sane' kwitze' tu'n kk'monteye' tu'n tb'ant ktene' tuk'i'l Dyos.", "21": "Mixti'te Krist tb'inchawt jun til; naqtzun tu'n qpaj, oktq'o'n Dyos ku'wtloj ati til, tu'n qk'met tu'n Dyos tu'nel Krist."}