{"1": "<pb/>Ayine' Pawl, nchin kub'sane' kyeye', tu'n t-xtalb'il Krist ex ati tk'u'j qi'j, maskye makmaye' qa me's qine' se'n antine' kxole', atzu'n qa najchaq ta'qine' kuw chin yoline' kyeye'.", "2": "Lan chin okkyq'o'ne' yolil kuw kyuk'i'lju' nche poqonqeye' qa nqb'incha'ne' qaq'une' tu'nx qnab'le' ajnpone' ka'yilkyeye', qu'n luqinwe' tu'n nyolin kyuk'i'lku'.", "3": "Xjal qona'qe', ex minqo q'ojine' kse'nkye xjal te twitz tx'otx'.", "4": "Myaye' kyq'ojb'il xjal nche ajb'en qu'ne', aqe' najb'en qu'n aju' tipumal Dyos kb'antel kyxitj ipumalj tu'n. Iktzu'n che qxitu'ye' poqb'il qeye'", "5": "ex tkyaqil kninb'il kyib'ju' kyajb'il tu'n kmaqun tu'n lalun tz'el kynik' xjal te Dyos. Tkyaqil knab'l xjal kjel qq'o'ne' toj tq'ob' Krist, tu'n kniman te,", "6": "ex luqo'qe' tu'n ttz'e'yset kwitzju' min nche b'in, naqa xxikynima'nkye' tkyaqilju' nxi' qpakb'a'ne'.", "7": "<pb/>O'kxtzu' toka'kye' kwitz ti'j se'n nok kka'yi'ne'. Qa ati jun q'uqli tk'u'j qa te Krist, ximanx qa ikx te Krist qo'ye'.", "8": "Maskye machin yolinxi'x ch'intle' ti'ju' qoklene', lay chin ch'ixwiye' ti'j; Ate Qajaw tzaj q'onte qoklene' tu'n kych'iy okslal, mya xitulte.", "9": "Min wajb'ile' tu'n tkane toj kwitze' qa xob'tzb'il kyeye' nche'xa' nq'o'ne' wuje'.", "10": "Ate' nche q'mante qa kuwqe'xi'x nyole' kyoj wuje', atzu'n nchin yoline' kxole' mya kuw ex mixyab'a'n tb'inx, chechij.", "11": "Aye'tzu'n nche q'mante ikju', ati tu'n telkynik' ti'j, ikxtzu'n se'n qo yoline' najchaq qa toj u'j mujqa ayo'ku'ye', ikxtzun qaq'unb'enju'ye' ajqtene' kxole'.", "12": "<pb/>Axxi'x lay tz'ok qq'o'nqe' qib' junx se'nqe' nknima'n kyib'. Aye'tzunkye nok toj kwitz tu'nju' nxi'x knima'nkyib' ex nkub' kmojb'a'n kyib' kyuk'i'l txqantl.", "13": "Lay jaw qnima'nxi'xtlqe' qib'. Ate Dyos tzaj q'onte alkyechaq qaq'une' tu'n qb'inchanteye', ex a q'olte tu'me'l tu'n qpon kanune' kxole' toj Korint.", "14": "Qu'mtzun min nqo ik'qe' tib'aj, ku'xwitloj min opone' nejtl kxole'. O'yo' qeju'ye' opone' nejtl q'olte tpakb'al b'a'n tu'n Krist kyeye'.", "15": "Ex myanaqwit njaw qnima'n qib'e' ti'j kyaq'un txqantl matxi' b'ent. Qajb'ilpe'ye' tu'n qaq'unanxi'xtle' kxole', nche ch'iyxi'ye' toj kyokslab'le', tojxju' qaq'une' tzaj tq'o'n Dyos.", "16": "Ex qajb'ile' tu'n qxilq'eye' pakb'alte tpakb'al b'a'n najchaq kyi'jxi'ye', naq o'kx lay tz'okx qq'o'n qib'e' toj kyaq'un txqantl, tu'n lalun jaw qnima'n qib'e' ti'j kyaq'unb'en txqantl.", "17": "<pb/>Alkyete tajb'il tu'n tajaw tnima'ntib', nima'nktz tb'i Qajaw.", "18": "Qu'n myate xjal njaw tnima'ntib' b'a'n toj twitz Dyos, ate' b'a'n tb'inchb'aj twitz Dyos."}