{"1": "<pb/>E'ntzik ex e'witz'in, qama tz'el yal jun kyu'ne' makub' tz'aq tojun il, ati tu'n kyonine' ti'j aye'ye' kuwqe'ye' toj kyokslab'le'. Kyoninxe' tuk'i'l me'sb'il; naq o'kx kka'yinx kyib'e', tu'n lalun che kub' tz'aqe' toj joyb'ilkyi'je'.", "2": "Kyonim kyib'e' kxolxe' tu'n txi' kyiqa'ne' kyiqatz txqantl, kjapumeltzun tkawb'il Kristtz kyu'ne'.", "3": "<pb/>Qa ati jun njaw tnima'ntib' extzun mixti'te toklen, ax nkusb'unte tib'.", "4": "Teyile junjun tu'n t-ximan ti'jxju' ntb'incha'n qa b'a'n, tzalajtzuntz ti'jxju' ntb'incha'n ex mya ti'j tb'inchb'aj juntl.", "5": "Teyilex junjun ti'j tb'inchb'aj twitz Dyos.", "6": "<pb/>Aju' nk'mon xnaq'tzb'il ti'ju' tpakb'al b'a'n, ati tu'n txitq'o'n ch'i'n te nxnaq'tzante ti'j tkyaqilju' ati te.", "7": "<pb/>Lalun ksb'u' kyib'e': mix-a'lo'te kb'antel t-xmayin ti'j Dyos. Axju' ma ku'x tawa'n junjun axtzun kjawil tchmo'nju'.", "8": "Aju' axntb'incha'nju' tajb'il tchib'jil, kxe'l toj kamik. Atzunju' ntb'incha'n tajb'il Xewb'aj Xjan, ktkanb'a' chwinqlal tejumajx.", "9": "Qu'mtzun lalun qosikti tu'n qb'inchante b'a'n; qu'n kpomel tq'ijlalil ajqk'monte tu'me'l t-xel.", "10": "Qu'mtzun, tkyaqil maj qa ati tu'me'l qe, qb'inchamju' b'a'n kye kkyaqil, axi'xpe' kyeju' qtzik mo qitz'in toj okslab'l.", "11": "<pb/>Â¡Nimaq tz'ib'b'enkyeju' yol nxi' ntz'ib'a'ne' kyeye' ja'lo tu'nku' nq'ob'e'!", "12": "Aye'kye' nche okchq'o'n kyeye' tu'n tok kyechele' ti'j kychib'jile', naq tu'n ktzalaj xjal kyi'j ex tu'n lalun ljonjtz toj kq'ij tu'n tpaj pakb'ab'lte tkurus Krist.", "13": "Mipena' jun njapun tkyaqil ntma'n kawb'il kyu'nju' tok kyechel ti'j kychib'jil. Kyajb'iltzun tu'n tok kyechele' naq tu'n tjaw knima'nkyib' qama che okchq'o'ne' kyu'n tu'n tok kyechele' na'j ti'j kychib'jile'.", "14": "Atzunwe' o'kxtzu' tu'n ntzalaja'we' tu'nju' matxi' wokslaye' tkamik Qajaw Jesukrist twitz krus. Tu'nju' tkamik Krist naku'j matxi' che kyim ti'xti' te twitz tx'otx' weye' ex naku'j matxi' chin kyime' kye.", "15": "Mixti'tl tajb'en tu'n tok qechel ti'j qchib'jil; ate nojqelan tu'n qok ak'a'j wnaq.", "16": "Che tenxwitju' nche b'et toju' xnaq'tzb'il nxinq'o'ne' toj tzalajb'il ex tzajxwit q'aq'an tk'u'j Dyos kyi'j ex kyi'j kkyaqilju' axxi'x ttanam Dyos qe'.", "17": "<pb/>Kxel qextzun ja'lo, mix-a'lo'tl tu'n tokten ik'lelweye'; qu'n mab'aj kyej sleq'ix wi'je' tu'nju' matxi' chin yajtiye' tu'n tpaj te Krist Jesus qine'.", "18": "<pb/>Tzajxwit tq'o'n Qajaw Jesukrist t-xtalb'il kyib'aje' kkyaqile' e'ntzik ex e'witz'in. Ikxwitju'."}