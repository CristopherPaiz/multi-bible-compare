{"1": "<pb/>Tojtzu'n tq'ijlalil lu etz Xwan aju' Jawsal a' toj chq'ajlaj te Judey.", "2": "Intoq tma'n tpakb'ab'l kjalu: ¡Kutanjtzti'j kyanmiye', qu'n matxi' tzul lq'eju' tkawb'il Qman Dyos! chij.", "3": "<pb/>Atzu' yolina' t-sanjelal Dyos Isayiy ti'j Xwan tej tmante kjalu: <pb/><t>Nxib'i'n jun tq'ojq'ojel wi'yj njaw toj chq'ajlaj kjalu:</t> <t>Kyb'inchame' tb'e Qman Dyos;</t> <t>kyb'inchanxe' tb'e tzinun ti'j, chij.</t>", "4": "<pb/>Ttz'umal kamey toq t-xb'alun Xwan tok, k'lo'ntoq tk'u'j tu'n jun piẍ tz'u'n, ẍt'ikt'u'lqe'toq twa ex toj k'ul ta'lkab'.", "5": "Nche ponju' xjal najlqe' toj Jerusalen ex kykyaqilju' xjal te Judey exqe' najlqe' ttziyile a' Jordan b'ilte tpakb'ab'l Xwan.", "6": "Intoq jaw tq'o'n a' kwiju' xjal njatz kypa'n kyil toju' a' Jordan.", "7": "<pb/>Tetzunj tka'yinte Xwan qa txqanju' parisey ex sadusey nche pontoq tu'ntjaw a' kywi'; xitma'n kye: ¡Tyajajil q'antin! ¿Alkye xiq'mante kyeye' qa che kletele' teju' tz'e'ysb'il witzb'aj tzul tu'n Qman Dyos?", "8": "Kyb'inchamju'ye' b'a'n toj twitz Qman Dyos qa kyajb'ile', tu'n tq'ancha'lin qa matxi' tz'anjtzti'j kyanmiye',", "9": "ex lalun kub' kximane' aye'xe' kjalu: Tyajajil Ab'raamqoqe'; qu'n jaku' b'entte' tu'n Qman Dyos tu'n kyjaw b'entju' ab'j lu te tyajajil Ab'raam.", "10": "Matxi' b'ent tten tu'n kyjaw tx'emitju' tze kyuk'i'lxi' kylok'. Tkyaqilju' tze qa min nelb'a'n twitz njaw tx'emit ex nokx toj q'aq'.", "11": "Axxi'x njaw a' kywi'ye' wu'ne' tu'n tanjtzti'j kyanmiye' twitz Qman Dyos; a tzunju' tzul wi'jxi'ye' kjawil tq'o'n a' kywiye' tuk'i'l Xewb'aj Xjan ex q'aq'. Qu'n ate nimxi'x toklen kye nwitze'; mixpe'ti'xwe' woklene' tu'n txi' wi'ne' t-xajab'.", "12": "Tzyu'ntlju' yelb'i toj tq'ob', ex kxq'iq'il triy tu'n texju' ttxa triy. Kb'el tk'u'nju' ttriy toj k'uja, atzunju' ttxa triy kb'ajel tpati'n toj jun q'aq' mixjun nyupj, chi Xwan.", "13": "<pb/>Tzaj Jesus toju' tx'otx' Kaliley ex pon tk'etz Xwan ttziju' a' Jordan, tu'n tjaw a' twi'.", "14": "Mitoqjun tajte' Xwan tu'n tjaw tq'o'n a' twi' Jesus, ape' xitma'ntlju' te: <pb/>—Ape'wtlota xjaw q'onte a' nwiye' ¿Ma xi'tzu'n nula'tla nk'etze'? chij.", "15": "<pb/>Atzunte Jesus xittzaq'we'n te: <pb/>—B'inchamta ja'lo, tu'ntzun tjapunju' tchaq'b'il Qman Dyos qu'n, chij. <pb/>Tb'inchatzun Xwantz tej tb'inte.", "16": "Jawtzun a'tz twi' Jesus, tetzunj tjatz toj a', majx xi'jaqli kya'j ex xitka'yi'n Jesus tku'tzju' Xewb'aj Xjan naku'j jun paloms.", "17": "Tzajtzun yolin jun toj kya'j tma kjalu: Ate' nk'walju'ye' lu, k'u'jlanxi'x ex sk'o'n wu'ne', chij."}