{"1": "<pb/>Tb'ajlenxi'tzun ja'lu kub' tyek'u'n jumajtltib' Jesus kwitz t-xnaq'tzb'en ttziju' njab' Tib'eryas tb'i. Iktzun b'aja' kjalu:", "2": "Junxtoq ateqe' Simon Luch, tuk'i'l Tomas, aj nok q'o'n tb'i te yuẍ kyu'n xjal, ex tuk'i'l Natanael te Kana toj kaliley, exqe' tk'wal Seb'edey ex kab'e'tl xnaq'tzb'en.", "3": "Xitma'ntzun Simon Luch kyeju' tuk'i'l: <pb/>—Machinxe' kyiẍil. <pb/>Aye'tzunkye xikytzaq'we'n: <pb/>—Ex ikxqe' maqo'xe' tuk'ila, chechij. <pb/>Exi'tzuntz ex ejax tojun b'ark; ex mixti'xte' jun kyiẍ jatz kyu'n tb'aj qonik'an.", "4": "Tetzunj xi'toq qsqix, kub' tyek'u'ntib' Jesus kwitz ttziju' njab', aye'tzunkye' xnaq'tzb'en mixti' elkynik' qa a Jesus.", "5": "Atzunte Jesus xitqani'n kye: <pb/>—Q'aye, ¿Ma matxi' che tzyet kyiẍ kyu'ne'? chij. <pb/>Aye'tzunkye xikytzaq'we'n te: <pb/>—Mixti', chechij.", "6": "<pb/>Xi'tzun tma'n Jesus kye: <pb/>—Kq'onku'xe' tzyub'l kyiẍ toj tb'a'nq'ob'ju' b'ark, oktzun che tzyetel kyiẍtzu' kyu'ne', chij. <pb/>Kyb'inchatzuntz se'nxju' xiq'ma'n kye, ex yajxi'tzuntel mixti'x b'ent tjatzju' pa kyu'n toj a' qu'n nojnitoq tu'n txqan kyiẍ.", "7": "Atzunju' jun xnaq'tzb'en k'u'jla'nxi'x tu'n Jesus, xitma'n te Luch: <pb/>—¡Ate Tayeju' lu! <pb/>Atzunte Luch tej tb'inte, oktq'o'n t-xb'alun, qu'n mixti'toq ti'j tok, ku'x tq'o'ntib' toj a'.", "8": "Aye'tzunju' jte'tl xnaq'tzb'en e'pon ttzi njab' tuk'ilju' b'ark jk'u'ntoqju' pa kyu'n, qu'n nojnitoq tu'n kyiẍ extzun jo'naq metrlo te'qekxa' tojxi' a'.", "9": "Tetzunj kyetz toj b'ark, xikyka'yi'n ttxalq'aq' atitoq, atokxtoq jun kyiẍ tib'aj ex wab'j.", "10": "Atzunte Jesus xitma'n kye: <pb/>—Kyiq'intze' jte' kyiẍ kyi'ju' tzma ẍe tzyet kyu'ne'.", "11": "<pb/>Atzunte Simon Luch jax toju' b'ark ex tzaj tjk'u'nju' pa nojni tu'n wuqnaq oxlajoj kyiẍ tzmax ttzi tx'otx', mixti' el laqju' pa maskyepe' txqanju' kyiẍ tku'x toj.", "12": "Ex xi'tzun tma'n Jesus kye: <pb/>—Kuktzaje' ex che wanqe'ye'. <pb/>Mix-a'lox jun xnaq'tzb'en xiqaninte te alkyetaq qu'n kanlitaq kwitz qa a Tayeju'.", "13": "Tzajtzun lq'e Jesus ex jaw ttzyu'nju' wab'j toj tq'ob' ex xitq'o'n kye; ex ikx tb'inchaju' kyi'ju' kyiẍ.", "14": "<pb/>Toxi'n majtzuntz kub' tyek'u'ntib' Jesus kwitzju' t-xnaq'tzb'en tej tjawlenxi' anq'in.", "15": "<pb/>Tetzunj kb'aj wan, xitqani'n Jesus te Simon Luch: <pb/>—¿Ma nchin tk'u'jlanxi'xa kyekwitzju' lu? Aya Simon tk'wal Xwan. <pb/>Atzunte Luch xittzaq'we'n: <pb/>—Iku' Taye, ojtzqi'na'ta tu'n Taye qa inxi'x nk'u'jla'na. <pb/>Xi'tzun tma'n Jesustz te: <pb/>—K'ik'leniya kyi'ju' nrite'.", "16": "<pb/>Xi'tzun tqani'n jumajtl Jesus te: <pb/>—¿Ma axxi'x qa nchin tk'u'jla'na? Aya Simon tk'wal Xwan. <pb/>Atzunte Luch xittzaq'we'n: <pb/>—Iku' Taye, b'i'na' tu'na qa inxi'x nk'u'jla'na. <pb/>Atzunte Jesus xitma'n te: <pb/>—K'ik'leniya kyi'ju' nrite'.", "17": "<pb/>Xitqani'n jumajtl Jesus toj toxmaji'n te: <pb/>—¿Ma inxi'xtzun chin tk'u'jla'na? Aya Simon tk'wal Xwan. <pb/>Atzunte Luch matxitoq tzaj b'is toj tanmi tu'nju' oxe' majku' xiqani'n te qa ntk'u'jla'n Jesus, xittzaq'we'n: <pb/>—Taye, ojtzqi'nta tu'n tkyaqil: Ex ojtzqi'n tu'na qa inxi'x nk'u'jla'na. <pb/>Xi'tzun tma'n jumajtl Jesus te: <pb/>—K'ik'leniya kyi'ju' nrite'.", "18": "<pb/>Axxi'x kxe'l nma'n teya qa tej ku'xinxtoqa, intoq nok tq'o'na t-xb'aluna ex nxi'ya jaxku'; ex ajtzun ttijina, naq juntel k'okyel q'onte t-xb'aluna, ex kxe'l q'i'na tu'n jamin tajb'iliya.", "19": "Tma Jesus ja'lu, tu'n txi' tchik'b'a'n te Luch se'ntoq kkyimela' ex tu'n tjaw tnimsa'nju' tb'i Dyos. Ex xitma'ntzuntz te: <pb/>—¡Lpeka wi'je'!", "20": "<pb/>Tetzunj tanjtz ka'yinti'j Luch ti'jxi' til qa lepchiktoqu' xnaq'tzb'en k'u'jlanxi'x tu'n Jesus, aju' okqe tk'etzxi'x Jesus toju' wan ti'j mes ex xitqani'n te Jesus kjalu: Taye, ¿Alkyetzunju' kjawil miltz'uj ti'ja? chij.", "21": "Tetzunj tlonte Luchju' xnaq'tzb'en lu, xitqani'n te Jesus: <pb/>—Taye, yajtzunte' lu ¿Titi' kb'ajel ti'j? chij.", "22": "<pb/>Atzunte Jesus xittzaq'we'n te: <pb/>—Wajb'ilwe' tu'n tanq'in tzmaxi'j aj wul jumajtle', ¿Titi'ta toklen ti'j? Lpekta wi'je', chi Jesus.", "23": "<pb/>Qu'mtzun kub'a' puql kxolju' okslal qa lay kyimtoqju' xnaq'tzb'en lu. Ex myate Jesusju' tma qa laytoq kyim. Ate tmaju': Qa wajb'ile' lay kyim, kukx tten aj wul jumajtle', ¿Titi'ta toklen ti'j?.", "24": "<pb/>Axtzun xnaq'tzb'en ja'lu inq'mante tkyaqilju' ti'xti' lu, ex kyej ttz'ib'a'n. Extzun b'i'n qu'n qa ate' xnaq'tzb'en lu ntma'nju' axxi'x.", "25": "<pb/>Ex txqantlju' ti'xti' tb'incha Jesus; txqanku', qu'n naqwit ku'x tz'ib'a'n junjunalchaq, jaku' layx che'x b'aju' u'j toj tkyaqil twitz tx'otx'."}