{"1": "<pb/>Qama chin yoline' kyoj kyol xjal, qajpe' toj kyol anjl, exqa mixti' nk'u'jlalile', naq jun k'uxb'il qine' nk'ojinjtz mujqa txijtxij ntowob'ti.", "2": "Ex qa ati woklene' tu'n txinma'ne' ntma'n Dyos, ex nkane' tkyaqilju' t-xim Dyos toj nwitze', ex b'i'n tkyaqil ti'xti' wu'ne', exqa ati wokslab'le' tu'n kyukchiju' witz, extzun mixti' nk'u'jlalile', mixti'x tajb'en.", "3": "Exqa mab'ajx waq'pu'ne' tkyaqilju' ati weye' kxol prow, expe' qama waq'wib'e' tu'n wonine' kyi'j txqantl, extzun mixti'x nk'u'jlalile', mixti'x tajb'en.", "4": "<pb/>Ate ati tk'u'jlalilju' qama tzik'xtu'n; b'a'nwnaq; min ntx'a'lti'j tk'u'j, ex min nok tq'o'ntib' te b'a'n, ex min njaw tnima'ntib',", "5": "mya xja'ja' ex mya o'kxwit nb'ajxa' tk'u'j ti'jx, min ntzaj tq'oj ex min nku'xten q'oj toj tanmi;", "6": "min ntzalaj ti'ju' mixya tnik'alti'j, ti'ju' ax ntzalaja'.", "7": "Ate ati tk'u'jlalilju' nik'x tkyaqil tu'n, ntoksla'n tkyaqil, ayo'n tu'n toj tkyaqil, inik'x tkyaqil tu'n.", "8": "<pb/>Lay b'ajte' tk'u'jlalil. Jun q'ij kb'ajelju' oklenj tu'n tq'metju' ntma'n Dyos, ex lay yoletl kyoj junxi'tl yol, ex lay che ojqelantlju' ojtzqib'l.", "9": "Qu'n mya tz'aqli qekye' ojtzqib'l ja'lo exju' pakb'ab'lte ntma'n Dyos,", "10": "kb'ajel ktxa'n ajtulju' tz'aqlixi'x.", "11": "<pb/>Tej k'wal qintoqwe', intoq chin yoline' ex nchin ximane' se'n jun k'wal, ex atoq tu'me'lju' toj nwitze' se'n jun k'wal; tetzunj ·∫çin okye' te ichan, kyej nkoli'ne' se'ntoq tten jun k'wal.", "12": "Ja'lo nqka'yi'n kse'n nxiqka'yi'n toj jun lispej, myaxi'x q'ancha'l; tojtzun jun q'ij k'okyel qka'yi'nkuxi'x. Min tz'aqli wojtzqib'le' ja'lo, tojtzun jun q'ij kwojtzqi'ye' Dyos se'nx ojtzqi'n qina'ye' tu'n.", "13": "<pb/>Oxe' ti'xti' majx ate'qe', aye': okslab'l, tu'n qayon ex tk'u'jlalil; atzun tk'u'jlalilju' nimxi'x toklen kxolju' oxe'."}