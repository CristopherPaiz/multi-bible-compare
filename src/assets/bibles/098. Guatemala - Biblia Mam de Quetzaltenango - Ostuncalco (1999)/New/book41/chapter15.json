{"1": "<pb/>Tetzunj qsqix, b'aj kb'u'yi'n kyib'ju' knejel pale kyuk'i'lju' tijwnaq ex xnaq'tzal kawb'il: tkyaqilju' K'loj Tzyul Kawb'il. Xikyiq'i'n Jesus jtz'o'n kyu'n toj aqwil, ex xikq'o'n toj tq'ob' Pilat.", "2": "Atzunte Pilat xit-xjelu'n te: <pb/>—¿Ma aya nimaqkawil kye aj Juda? chij. <pb/>—Ayine' se'n xtmaya—chi Jesus xittzaq'we'n.", "3": "<pb/>Nimtoqtzun txqan b'ajsab'lte Jesus kyu'n knejel pale,", "4": "Xitqani'n jumajtl Pilat te Jesus: <pb/>—¿Ma mixti'x jun tzaq'web'l tu'na? Kanxa nim txqan b'ajsab'lteya kyu'n, chij.", "5": "<pb/>Atzunte Jesus mixti'xte xittzaq'we'n, majxtzun kyej sak'puj Pilat tu'n tpaj.", "6": "<pb/>Intoqtzun etz ttzaqpi'n Pilat jun xjal tokx toj kars toju' ninq'ij, aju' ma kqani xjal tu'n tetz tzaqpet.", "7": "Atitzun jun xjal jpu'nkxtoq, B'arab'as tb'i, kyuk'i'l txqantl eb'yon xjal tej tjaw kyiq'i'n kyib' ti'j tkawb'il Rom.", "8": "Epontzunju' xjal ex e'aq'wi qanilte te Pilat tu'n tb'inchante se'nxju' nb'inchet.", "9": "Xittzaq'we'n Pilat kye: <pb/>—¿Ma kyajb'ile' tu'n tetz ntzaqpi'ne' knimaqkawil aj Juda? chij.", "10": "<pb/>Qu'n intoq eltnik' qa naq tu'n ntx'a'lti'j kk'u'j kynejel pale ti'j Jesus xa'kq'o'na' toj tq'ob'.", "11": "Aye'tzu'n knejel pale e'okten oksalte kyk'u'ju' xjal tu'n kyjaw tilj qanilte tu'n tetz ttzaqpi'n B'arab'as.", "12": "Xi'tzun tqani'n Pilat kye: <pb/>—¿Titzu'n kyajb'ile' tu'n nb'inchanteye' ti'ju' nok kq'o'ne' te kynimaqkawil aj Juda? chij.", "13": "<pb/>Xi'tzun ktzaq'we'n te: <pb/>—¡Q'o'nktza twitz krus! chechij.", "14": "<pb/>Xi'tzun tma'n Pilat kye: <pb/>—¿Titi'tzun myab'a'n xtb'incha? chij. <pb/>Aye'tzunkye e'oktentl ẍch'ilte klaju: <pb/>—¡Q'o'nktza twitz krus! chechij.", "15": "<pb/>Atzunte Pilat, tajb'il toqna' tu'n tkyaj b'a'n kyuk'i'lju' xjal, etz ttzaqpi'n B'arab'as; t-xilenxi' tma'n tu'n tb'aj jiku'n Jesus, xitq'o'n Jesus tu'n tjaw q'o'n twitz krus.", "16": "<pb/>Xiq'i'n Jesus kyu'n xjal te q'oj tpen ninkyja xjal te q'oj, ex e'tzaj b'u'yi'n kkyaqilju' xjal te q'oj.", "17": "Okkyq'o'n jun tpinpa't kyeqka'yin, b'aj kb'incha'n jun ch'i'x koron ex jaxkyq'o'n toj twi'.", "18": "E'oktentzuntz ẍch'il: <pb/>—¡Kawinxwita knimaqkawil aj Juda! chechij.", "19": "<pb/>Ex intoq okkpeju'n twi' tu'n jun tze, nok ktzub'a'n toj twitz, ex nche kub' meje ku'xwitloj nche niman te.", "20": "kyb'ajlenxi'tzun xmayin ti'j, elkyiq'i'ntlju' tpinpa't kyaq ka'yin, okkq'o'n jumajtl axju' tpinpa't, xikyiq'i'ntzuntz tu'n tjaw kq'o'n twitz krus.", "21": "<pb/>Atitzun jun ichan aj Siren, Simon tb'i, kman Alejantr ex Rupo, tzajnixtoq toj kojb'il. Tej tik' atzu', okkxla'ja'n iqalte tkurus Jesus.", "22": "<pb/>Xikyiq'i'n Jesus tojun piẍ tx'otx' Kolkota tb'i (a tz'elpuna': Kykb'el tb'aqil wi'yj);", "23": "ex xiq'o'n tk'wa' b'in smo'n tk'i mir, mixtzunti' tk'am Jesus.", "24": "Jaw kq'o'ntzuntz twitz krus. Xi'tzun kyse'n xjal te q'oj tu'n tel tnik'tzil ti'chaq kxe'l tiq'i'n junjun ti'ju' t-xb'alun Jesus.", "25": "<pb/>Intoq tzaj b'eljoj te prim tej tjaw kq'o'n Jesus twitz krus.", "26": "Ex okkq'o'n jun tz'len tib'aj twi' jatz'ib'ana' til xkub'a' b'yo'n, kjalu: Aju' Knimaqkawil aj Juda.", "27": "Ex e'jaw q'o'n kab'e' eleq' twitz krus tuk'i'l Jesus, jun toj tb'a'nq'ob' atzun juntl toj tnayaj.", "28": "Iktzu'n japuna' tz'ib'a'n toj tu'jil, kjalu: Okq'o'n kyxolju' b'inchal myab'a'n.", "29": "<pb/>Intoq che wulinkju' xjal nche ik'toq atzu' ti'j Jesus, nxikyukcha'n kwi' ex nkyma'n: <pb/>—¡Tilxtzuna ja'lo, tmaya qa kb'entel tkub' t-xitu'na tja Dyos ex toj oxe' q'ij kjawila' tb'incha'ntla,", "30": "klomtzun tib'a ex kutku'tza twitzju' krus! chechij.", "31": "<pb/>Ikxtzun kb'incha kynejel paleju' exqe' xnaq'tzal kawb'il, intoq che xmayin ti'j, intoq kma'n: <pb/>—Eklet txqantl xjal tu'n, atzunte min nb'ent tklontetib'.", "32": "¡Kutzun tku'tzju' Krist lu twitzju' krus, aju' knimaqkawil aj Israel, tu'ntzun qka'yinte ex tu'n t-xiqoksla'n! chechij. <pb/>Exqepe' ate'kxtoq twitz krus tuk'i'l intoq ok kyili'n.", "33": "<pb/>Tetzunj tok wanq'ij, kub' qloljix tkyaqil twitz tx'otx' tzmax ttzaj oxe' te qale.", "34": "Tojxtzu'n kmuj lu, jawẍch'in Jesus kuw: Eloyi, Eloyi, ¿Lema sab'aktani? chij. (atz'elpuna'ju': Nman Dyos, Nman Dyos, ¿tiqu'n ẍin kyaja' tq'o'na?)", "35": "<pb/>Ate'tzun jte' kxolju' ate'toq tk'etz, kyb'i ex kma: <pb/>—Kyb'inxpe'ye', lu ntxokon ti'j Eliy t-sanjela Dyos, chechij.", "36": "<pb/>Xi'tzun ojqelan junkye, ku'x tnub'a'n jun sponj toj b'inayr, ex okt-xmo'n twi' jun ajlaj, xitq'o'ntzuntz te Jesus tu'n txi' ttz'ub'a'n, ex tma: <pb/>—Tenku'j, atzun qil qama tzul Eliy q'ilku'tzte twitzju' krus, chij.", "37": "<pb/>Atzunte Jesus jawẍch'in kuw, kyimtzuntz.", "38": "Ex xi' aq'puju' xb'alun toj kab'e' aju' ati toj tja Dyos, tzaẍilj jawl ex k'u'l b'aj kub'l.", "39": "Atzun nejenel aj Rom kye xjal te q'oj, wa'ltoq twitz Jesus, tej tlonte tkyim Jesus, tma: <pb/>—Axxi'x Tk'wal Dyos toqte' ichan lu, chij.", "40": "<pb/>Ex ate'toq jte' qya nche ka'yintz najchaq; ate'toq Mariy aj Makdala, ex Mariy ktxu b'o's Santyay ex Jse, ex Salome, kxol.", "41": "E'oklpeju' qya lu ex e'onin ti'j Jesus tej tten Kaliley. Ex ate'toq txqantl qya na'tz e'ten tuk'i'l Jerusalen.", "42": "<pb/>Tetoqtzun b'inchjtib'ilju' q'ij lu, ch'inxtltoq tok q'ij te ojlab'l, ex matxitoq qo'qax,", "43": "Atzu'n Jse aj Arimatey, nim toklen kxolju' K'loj Tzyul Kawb'il, extoq nayon ti'ju' tkawb'il Dyos, tkuwsatib' tu'n tokx twitz Pilat, xitqani'n t-xmilal Jesus.", "44": "Atzunte Pilat jawsak'puj tej tb'inte qa matxitoq kyim Jesus, tzaj ttxko'n knejel xjal te q'oj, xit-xjelu'n jni'xi'toj tkyimlen Jesus.", "45": "Tetzunj tb'aj tma'n nejenel kye xjal te q'oj, xitq'o'n Pilat t-xmilal Jesus toj tq'ob' Jse.", "46": "Tloq'tzun Jse jun xb'alun sed, ku'tz tiq'i'n t-xmilal Jesus ex oktq'o'n xb'alun ti'j. Ok tq'o'ntzuntz tojun jul b'incha'nkx toj pk'at, ex oktjpu'n ttzi jul tu'n jun ab'j.", "47": "Intoq che ka'yinx Mariy Makdalena ex Mariy ttxu Jse, ja okxa' q'o'na' Jesus."}