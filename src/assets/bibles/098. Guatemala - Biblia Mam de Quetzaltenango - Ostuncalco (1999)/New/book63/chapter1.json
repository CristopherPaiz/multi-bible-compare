{"1": "<pb/>Ayine' tijwnaq kyxol okslal, nxi' nq'olb'e'na wanab' sk'o'na tu'n Dyos, ex nche'x nq'olb'e'ne' tala. Nxi'x che nk'u'jla'ne', ex mya o'qinkxe' nchin k'u'jlankyeye', ex ikx kykyaqilju' matxi' tz'el kynik' teju' ax.", "2": "Nche nk'u'jla'ne' tu'nju' ax ati toj qanmi, ex ktenb'el quk'i'l kukxju'.", "3": "Awt Qman Dyos ex Jesukrist ju' Tk'wal, che tzaj q'onte xtalb'il kyib'aje', ex nak'b'il, tzajxwit q'aq'an kyk'u'j kyi'je' tu'n kytene' toju' ax ex tk'u'jlalil.", "4": "<pb/>Nxi'x chin tzalaje' tu'nju' mache wile' junjun tala nche anq'in toju' ax, kse'nx tchaq' Qman Dyos qe.", "5": "Atzu'n ja'lo nxi' nkub'sa'ne' teya wanab', mya inwt xintz'ib'a'n jun ak'a'j chaq'b'ile' teya, axte' oje qk'am t-xe tnejel, tu'n qk'u'jlante qib' qxolilex.", "6": "Ate tk'u'jlalilju' qa nche qanq'i'n tchaq'b'il Dyos, ex a chaq'b'ilju' kse'nx oje kyb'iye' ttzajlenx tnejel, tu'n kyanq'ine' toj tk'u'jlalil.", "7": "<pb/>Nim sb'ul nche b'et ja'lo, nkyma'n qa min ul te Jesukrist ikyxi'x se'n xjal. Aju' inq'mante ikyju', sb'ulte' ex ajq'oj ti'j Krist.", "8": "Kyka'yinx kyib'e' tu'n lalun kub' naju' qaq'unb'en, tu'n kyk'monteye' tkyaqil twitzlalil.", "9": "<pb/>Alkyexku' min nkyajten toju' xnaq'tzb'il taq' Krist, mixti' Dyos tuk'i'l; alkyetzunte inten toju' xnaq'tzb'il tu'n Qajaw, ati Qman Dyos tuk'i'lju' Tk'wal kyuk'i'l.", "10": "Qama pon jun ka'yilkyeye' ex myaju' xnaq'tzb'il tu'n Qajaw qi'n tu'n, lalun kyk'ame' toj kyjaye' expe' lalun txi' kyq'olb'e'ne';", "11": "qu'n alkye matxi q'olb'ente, ajunte toju' myab'a'n nkyb'incha'n.", "12": "<pb/>Nimwe' nyol kyeye, naq aju' lay txi ntz'ib'a'ne'. Wajb'ile' tu'n nxi'ku'ye' yolil kyuk'i'le', tu'ntzun qtzalajxi'x.", "13": "<pb/>Nxi' q'olb'e'na kyu'n talju' ttzika mo titz'ina, ju' ex sk'o'n tu'n Dyos."}