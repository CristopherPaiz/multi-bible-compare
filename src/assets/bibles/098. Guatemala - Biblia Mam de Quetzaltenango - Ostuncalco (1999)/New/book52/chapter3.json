{"1": "<pb/>Mixtzunti' ik'xtl qu'ne' tu'n tex txqantl tq'ijlalil, kub' qxima'ne' tu'n qkyaje' o'kxtzu' toj Atenas", "2": "ex tu'n txi' qchq'o'ne' qitz'in Timotey, tmajin Dyos ex onil quk'i'le' tu'n tpakb'et tpakb'al b'a'n tu'n Krist. Xiqchq'o'ne' onilkyeye' ex kuwsal kyeye' toj kyokslab'le',", "3": "tu'ntzun mix-a'lo' kub' chukji kyu'n yajb'ilkyeye' lu. Kanli kwitze' ilxi'xti'j tu'n kyik'xju' yajb'il lu qu'n.", "4": "Expe' tej ato'xtoqe' kxole', xiqab'tzi'ne' kyeye' qa atitoq tu'n kyi'kxu' yajb'il lu qu'n; kanli kwitze' ikxtzun ik'a'ju'.", "5": "Qu'mtzun, ayine', min ik'xtl wu'ne' tu'n tex txqantl tq'ijlalil, xinqani'n tpakb'ale' se'ntoq ta'qeye' toj kyokslab'le', nchin xob'e' qaj nche okku'ye' toj joyb'ilkyi'je' tu'n tajaw il ex jaku' naq kub' naju' qaq'unb'ene'.", "6": "<pb/>Atzu'n ja'lo matxi' tza'ntzti'j Timotey Tesalonik, ex matzul tiq'i'n b'a'n tqanil ti'ju' kyokslab'le' ex kk'u'jlalile'. Matzul tma'n qa nqo tzaj kna'ne' tuk'i'l kk'u'jlalile', ex kyajb'ilxi'xe' tu'n qok kka'yi'ntle' kse'nxqe' qajb'ile' tu'n kyok qka'yi'ntle'.", "7": "Qu'mtzun e'ntzik ex e'witz'in, toj tkyaqilju' yajb'ilqeye' ex qb'ise', maqe qk'u'je' b'a'nxi'x tej xqb'inteye' ljo'n kyu'ne' wa'lqe'ye' toj kyokslab'le'.", "8": "Matentl qipumale' tej qb'inteye' wa'lqe'ye' toj kyokslab'le'.", "9": "¿Se'n tu'me'l jun aq'b'il chjonte tu'n qq'onteye' te Dyos kyi'je' ex tu'nju' ma'xi'x qo tzalaje' twitz Dyos?", "10": "Nxi' qqani'ne' te Dyos q'ijtl ex qonik'an tu'n tq'onte anb'il qeye' tu'n kyok ku'xi'x qka'yi'ne' ex tu'n qonine' tu'n tqexi'x kk'u'je' toj kyokslab'le'.", "11": "<pb/>Axwit Qman Dyos ex Qajaw Jesus tz'onin qeye' tu'n tb'ant qxi'ye' ka'yilkyeye'.", "12": "Ex che ch'iyxwite' tu'n Qajaw ex tenxwitl kk'u'jlalile' kxolilexe' ex kyi'j kkyaqil, kse'nqe' nche qk'u'jla'ne'.", "13": "Awt Qajaw kuwsan kyeye', tenxwit kyanmiye' ẍtilun ex mixti' ktz'ilile' twitz Qman Dyos ajtultl Qajaw Jesus kyuk'i'l kkyaqilju' ttanam xjan. Ikxwitju'."}