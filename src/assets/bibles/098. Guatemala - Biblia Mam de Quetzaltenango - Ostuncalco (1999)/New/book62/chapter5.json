{"1": "<pb/>Qa nqoksla'n qa a Jesus Krist, tk'wal Dyos qo'; exqa nqk'u'jla'n Manb'aj, ati tu'n qk'u'jlan kye tk'wal Manb'aj.", "2": "Qa nqk'u'jla'n Qman Dyos ex nqb'incha'n tchaq'b'il, ex nel qnik' ti'j qa nche qk'u'jla'n tk'wal Dyos.", "3": "Ate nqk'u'jla'n Dyosju' qa nche qb'incha'n tchaq'b'il; ex mya ch'u·∫çqe' tchaq'b'il,", "4": "qu'n kykyaqilju' nche ok te tk'wal Dyos, nkub'ti'ju' myab'a'n twitz tx'otx' kyu'n. Tu'n qokslab'l nkub'a'ti'ju' myab'a'n qu'n.", "5": "Alkye ntoksla'n qa a Jesus Tk'wal Dyos, nkub'ti'j myab'a'n twitz tx'otx' tu'n.", "6": "<pb/>Tej tul Jesukrist, jaw a' twi' ex el tchk'el; mya o'kx jaw a' twi', ex el tchk'el. Ex a Xewb'aj Xjan ntziyante, qu'n ax te Xewb'aj Xjan tyol.", "7": "Oxe' q'olte tziyb'il ti'ju' lu:", "8": "aju' T-xew Dyos, exju' a', tuk'i'lju' tchk'el Jesukrist; ex ax yolju' nkyma'n oxe' lu.", "9": "In pena' xiqoksla'n kyol xjal, mitzunloyate' ttziyb'il Dyos nimxi'x toklen, qu'n ina' ttziya'n qe ti'ju' Tk'wal.", "10": "Alkye nokslan teju' Tk'wal Dyos, ati tziyb'il lu toj tanmi; atzunju' min nokslan te Dyos, naku'j chajyolil te, qu'n min ntoksla'n ttziyb'il Dyos ti'ju' Tk'wal.", "11": "A nttziya'n Dyosju' tu'n matzaj tq'o'n qchwinqlal tejumajx, ex ati qchwinqlal lu qama qokslaju' Tk'wal.", "12": "Qa nqo anq'in tuk'i'lju' Tk'wal Dyos, ati qchwinqlal lu; altzunkyete min nanq'in tuk'i'l Tk'wal Dyos, mixti' tchwinqlal tejumajx.", "13": "<pb/>Nxi' ntz'ib'a'ne' kyeye' okslalqe'ye' te Tk'wal Dyos, tu'n kyb'inteye' qa ati kychwinqlale' tejumajx.", "14": "<pb/>Q'uqli qk'u'j ti'j Dyos, qu'n b'i'n qu'n qa titi' matxi qqani'n te kse'nju' tajb'il, nqo tzaj tb'i'n.", "15": "Kse'nxtzu'n nqo tzaj tb'i'n Dyos ajttzaj qna'n, ex b'i'n qu'n qanqk'mo'n titi' matxi qqani'n te.", "16": "<pb/>Qama til jun okslal juntl okslal ntb'incha'n jun il mya te kamik, ati tu'n tna'n Dyos ti'j, ex ktzajel tq'o'n Dyos tchwinqlalju' okslal lu, qa mya jun il te kamik. Ati jun il te kamik, ex lay txinma'ne' tu'n kyna'n Dyose' tu'n tpaj.", "17": "Tkyaqil taq'wix nb'inchet, il; ex atite il mya te kamik.", "18": "<pb/>B'i'ntl qu'n aye'kye' tk'wal Dyos qe'tl, min nche b'inchantl il, qu'n xq'uqi'nqe' tu'n Tk'wal Dyos, ex min nche oktzyu'n tu'n tajaw il.", "19": "B'i'n qu'n te Dyos qo', ex kykyaqil xjal twitz tx'otx' te'qe' tjaq' tkawb'il tajaw il.", "20": "Ex b'i'n qu'n oje tzulju' Tk'wal Dyos ex tzaj tq'o'n qnab'l tu'n telqnik' ti'ju' Dyos axxi'x. Nqo anq'in tuk'i'lju' ax, aju' Jesukrist Tk'wal Dyos. Ex ato' tuk'i'lju' Dyos axxi'x, ex ntzaj tq'o'n qchwinqlal tejumajx.", "21": "Kyka'yinx kyib'e' tal nk'wal kyeju' witzleb'."}