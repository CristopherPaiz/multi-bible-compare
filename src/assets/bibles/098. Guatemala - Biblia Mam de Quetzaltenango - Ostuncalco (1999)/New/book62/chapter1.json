{"1": "<pb/>Nxi qtz'ib'a'ne' kyeye' ti'ju' atitltoq t-xetnejel, aju' oje qb'iye' ex oje qile' kyu'nku' qwitze'. Qu'n qile' ex okqmko'ne' tu'n qq'ob'e'. Aju' Yol te chwinqlal.", "2": "Yek'unjtzu' chwinqlal lu: qile' ex nqtziya'ne', ex nxi' qpakb'a'ne' chwinqlal tejumajx lu kyeye', aju' atitoq tuk'i'l Manb'aj ex ma yek'unjtz qe.", "3": "A nxiqma'ne' kyeye' aju' oje qile' ex oje qb'iye', tu'n kymujb'ante kyib'e' quk'i'le', kse'nqe' mujb'a'n qib'e' tuk'i'l Qman Dyos ex tuk'i'l Jesukrist ju' Tk'wal.", "4": "Nche'x qtz'ib'a'ne' lu kyeye' tu'n ttzqetju' qtzalajb'ile'.", "5": "<pb/>A tzaj t-xnaq'tza'n Jesukristju' qeye' ex nxi' qpakb'a'ne' kyeye': Ate Dyos spik'un ex mixti' qlolj tuk'i'l.", "6": "Qama qma qa juna'n qib' tuk'i'l Dyos, extzun nqo anq'in toj qlolj, chalyol qo' ex min nqanq'i'n ax.", "7": "Qatzun nqo anq'in toju' spik'un, kse'nte Dyos ati toj spik'un, atitzun mujb'ab'ltz qxol, ex nqo ẍtilset tu'n tchk'el Jesus ju' Tk'wal.", "8": "<pb/>Qama qma qa mixti' qil, ayo'x nqo sb'unte qib' ex min nqo yolin ax;", "9": "qatzun mab'jaw qma'n qil twitz Dyos, tz'aqlite Dyos ex b'a'n tqe qk'u'j ti'j, kb'el tnajsa'n qil ex qo t-ẍtilsa' te tkyaqil myab'a'n.", "10": "Qama qma qa b'ajx qo b'inchana' il, inok qq'o'n Dyos te chalyol ex min nqk'mo'nju' tyol."}