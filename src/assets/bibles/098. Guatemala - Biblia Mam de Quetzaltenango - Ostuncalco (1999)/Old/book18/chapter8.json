{"1": "<pb/><t>Â¿Jtoj qjen tyolina ikju'na'j,</t> <t>naku'j jun kyq'iq' jb'al?</t>", "2": "", "3": "<t>Min nxmletz'jete Dyos nimtipumal,</t> <t>ti'ju' tnik'alilti'j exju' oklenj.</t>", "4": "<t>Malo che b'inchan ilju' tk'wala twitz Dyos,</t> <t>qu'mtzun xkub' tz'e'ysa'na' kywitz.</t>", "5": "<t>Jyoma Dyos nimtipumal,</t> <t>ex qaninxa tu'n ttzaj laqj tk'u'j ti'ja.</t>", "6": "<t>Qa b'a'nta tel ex ttxolil tb'eya,</t> <t>axte kxq'uqilteya,</t> <t>ex ktzajel tq'o'n tjaya tojxi'x tu'me'l.</t>", "7": "<t>Mixti' tz'oka'te' tq'inumala atitoq nej</t> <t>kyetwitzju' ktenb'el yajxi'tl.</t>", "8": "<pb/><t>Qaninxa kyeju' tijwnaq,</t> <t>ex knoma ti'ju' twitzlalil kyu'n ojtxi' xjal.</t>", "9": "<t>Tzmana' k'walqoqe', ex mixti'xqe b'a'n qu'n;</t> <t>naku'j xlekumal qekye' qq'ijlalil nche ik' twitz tx'otx',</t>", "10": "<t>Aye'tzunkye' ojtxi' xjal jaku' tzaj kytx'olb'a'n teya tkyaqil,</t> <t>jaku' b'aj kychik'b'a'n nim ti'xti'.</t>", "11": "<t>O'kxtzu' nche ch'iya'kye'</t> <t>ajlaj ex tqan u'j ja atiya' a';</t>", "12": "<t>Nejtlpe' nche kub' tzqij kywitz txqantl k'ul</t> <t>maskye min nche jaw tx'emet.</t>", "13": "<t>Ikxtzun nb'aju' kyi'ju' b'inchal taq'wixil</t> <t>ex kyi'ju' nik'tna'l Dyos kyu'n:</t> <t>mixti'x njapunju' tb'is kyk'u'j.</t>", "14": "<t>Aju' ja q'uqloka' kyk'u'j ex kykuwal</t> <t>iku' se'n tchemoj xin.</t>", "15": "<t>Kyajb'iltzun tu'n kytzyuntekyib' ti'ju' tq'imal, lay che ky'isj tu'n;</t> <t>mujqa tu'n kyoklak'e ti'ju' tchemoj xin ex lay tipa.</t>", "16": "<t>Ikyqe' b'inchal taq'wixju' kse'n itzaj k'a tu'n q'ij,</t> <t>nb'ajx mlen toj tkyaqil awal;</t>", "17": "<t>nb'ajx kyawa'nkyib'ju' kylok' toj pik</t> <t>ex majx nb'ajx kyaq'in kyib' kyib'aj ab'j,</t>", "18": "<t>qatzun mache jaw xb'oqi'n</t> <t>mix-a'lo'te kb'ilte qa eb'aj ten atzu'.</t>", "19": "<t>Iktzun che b'ajela'ju',</t> <t>ex che tzajel ch'iy txqantl te kyxel.</t>", "20": "<pb/><t>Min nche kyej ttzaqpi'nte Dyos xjal mixti' kyil,</t> <t>ex min nonin kyi'ju' b'inchal taq'wixil.</t>", "21": "<t>Ate kb'inchalte tu'n ttze'n jumajtla</t> <t>ex ktzalajela b'a'nxi'x;</t>", "22": "<t>aye'tzunkye' tajq'oja k'elel kych'ixaw</t> <t>ex kb'ajel xitj kyja b'inchal myab'a'n, chi B'ildad.</t>"}