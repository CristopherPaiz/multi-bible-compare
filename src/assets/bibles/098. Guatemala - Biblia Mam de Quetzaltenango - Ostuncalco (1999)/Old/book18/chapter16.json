{"1": "<pb/><t>B'a'npun majxi' nb'iye' ti'xti' kse'n ja'lu.</t> <t>Naq ate'kkye' yajul weye' mya inwt kyq'uqb'a'ne' nk'u'je'.</t>", "2": "", "3": "<t>¿Ma b'ajxtzun b'aja' ttxa'nju' yol mixti'x kyoklen?</t> <t>¿Tiqu'ntzun nela' kyik'o'ne' nyole'?</t>", "4": "<t>Aye'wttzunju'ye' kse'n ntina'ye',</t> <t>ikxwitlo jaku' chin yolinwe' kse'nkye';</t> <t>inwtlo xinyukcha'n nwi'ye' te xmayb'il</t> <t>jaku' txinlanu'n txqan nyole' kyeye',</t>", "5": "<t>mujqa jaku' b'a'nqe' nyole' ex q'uqb'ab'l k'u'jb'aj</t> <t>tu'n tqe kyk'u'je' ex tu'n tok kyipumale'.</t>", "6": "<t>B'a'ntzun qa atite yol layx tz'elte' k'ixk'oj,</t> <t>exqa mixti'te yol ikxte'.</t>", "7": "<t>Matxi' tz'elti'n Dyos wipumale';</t> <t>mache elti'n kykyaqil wamiwe'.</t>", "8": "<t>Machin okxtjpu'ne'.</t> <t>Majawtiq'i'n yol wi'je';</t> <t>machin tpoqiye' tuk'i'l chajyolil.</t>", "9": "<t>Ljo'n toj nq'ije' tu'n Qman Dyos ex nchin b'ajttzaqu'ne',</t> <t>naku'j jun txkup nchin t-xob'sa'ne'.</t>", "10": "<t>Nche jawtilju' xjal wi'je',</t> <t>nche xk'ob'in weye'</t> <t>ex nchin okkyt'ob'ine' te me'sb'il weye'.</t>", "11": "<t>Ma chinx tq'o'ne' Qman Dyos</t> <t>toj kyq'ob' b'inchal myab'a'n ex b'yolxjal.</t>", "12": "<t>B'a'ntoqwe' nten, atzunte kub' ttzyu'n nqule';</t> <t>machin b'ajtpch'u'ne', majx ẍinb'aj tpuẍi'ne'.</t> <t>Majx ayine' nchin tzaj t-smaji'n.</t>", "13": "<t>Nchintza t-smaji'ne' tkyaqil plaj;</t> <t>mixti'x tlaqb'il tk'u'j majx nb'je'x jlajin talt-smaj toj nxmilale',</t> <t>matxi' b'je'tz chij toj nk'u'je'.</t>", "14": "<t>Matxixi'x chin b'ajk'ixb'iye' tu'n,</t> <t>noktzapaj wi'je' naku'j jun q'ojil.</t>", "15": "<pb/><t>Matzaj nb'ise', matz'ok nq'o'ne' nxb'alune' te b'is,</t> <t>ex kuxnxuqu'n nwiye' toj quq.</t>", "16": "<t>Matxi' b'aj mal nwitze' tu'n oq'e'n;</t> <t>makub' sjumjix kyi'j nwitze',</t>", "17": "<t>B'ajxpena' chin b'ujuna'we' te jun xjal</t> <t>ex b'a'nju' nna'j Dyose'.</t>", "18": "<pb/><t>¡Lalun kub' tewa'na nkub'sb'ile' tx'otx'!,</t> <t>qu'n ntqani'n b'yojwnaqi'n lu tu'n tok tu'me'l t-xel weye'.</t>", "19": "<t>Atilo junte' toj kya'j</t> <t>kchik'b'alte qa mixti'we' wil,</t>", "20": "<t>Tu'n tpjunte nxime' twitz Qman Dyos,</t> <t>ex tu'n tka'yinte ta'l nwitze';</t>", "21": "<t>Tu'n tyolin wi'je' twitz Dyos,</t> <t>kse'n nyolin jun xjal ti'j juntl.</t>", "22": "<t>Xi'na' tb'ajte' jte' ab'q'itlwe' nchwinqlal,</t> <t>chin ik'elwe' ex lay chin ul jumajtle'.</t>"}