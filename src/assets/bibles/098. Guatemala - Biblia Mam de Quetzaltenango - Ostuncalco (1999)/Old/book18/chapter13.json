{"1": "<pb/><t>Tkyaqil ja'lu matxi' wile' kyu'nku' nwitze',</t> <t>matxi' nb'iye' kyu'nku' nẍkyine'.</t>", "2": "<t>Wojtzqi'nwe'ju' kyojtzqi'ne',</t> <t>myana' nimaqxi'xkye' kyoklen kye nwitze'.</t>", "3": "<t>Awajb'ilju'ye' tu'n nyoline' tuk'i'lku' Dyos,</t> <t>awajb'ilju'ye' tu'n nwulje' tuk'i'lju' Nimtipumal.</t>", "4": "<t>Nkub' kyewa'ne' ax tu'n kychajyolile';</t> <t>q'anal qeye' extzun mix-a'lo'x jun yab' nkyq'a'na'ne'.</t>", "5": "<t>¡Tuk'ilxpe'wt nche kub'numeye',</t> <t>jaku'wtlo q'manjtz qa ati kynab'le'!</t>", "6": "<pb/><t>Kyb'incham xtalb'ile', kyb'intze'</t> <t>chik'b'ab'l wu'ne'.</t>", "7": "<t>¿Yajtzun chechikye' qa nkyklo'ne' Dyos tu'n kychajyolile',</t> <t>exqa nche ajb'ene' tu'nju' ksb'ub'le'?</t>", "8": "<t>Matz'ok kyq'o'n kyib'e' tuk'i'l,</t> <t>ex tu'n kykolone' ti'j,</t>", "9": "<t>¿Titi' kb'ajel qama che okye' toj xjel tu'n Dyos?</t> <t>¿Majaku'lo sb'et kyu'ne' kse'n jun xjal?</t>", "10": "<t>Qa naqkyak'a'ne' nok kyq'o'n kyib'e' tuk'i'l,</t> <t>che tzak'unjtzel b'a'nxi'x tu'n.</t>", "11": "<t>Ktzajel tchi kyi'je' ex che xob'ele'</t> <t>teju' toklen Dyos nim.</t>", "12": "<t>Naq quqte' tu'me'l kynab'le';</t> <t>ikyte' kse'n kyajb'ile' tu'n kyklete' toj nintapi xoq'lile.</t>", "13": "<pb/><t>Atzu'n ja'lo, ¡k'ulkytziye', qu'n chin yolile',</t> <t>tixku' mab'aj weye'!</t>", "14": "<t>Knq'a' wib'e',</t> <t>kxel woyi'n nchwinqlale'.</t>", "15": "<t>B'a'ntzun qama chin kub' tb'yo'ne', kb'el nwab'a'n wib'e',</t> <t>tu'n txinma'ne' kolb'il wib'e' twitzku'.</t>", "16": "<t>Qape'tzunlo atzu' chin kletela'ye',</t> <t>qu'n lay b'ent tokx jun b'inchal taq'wix twitz Dyos.</t>", "17": "<t>Kyb'inkutzune' chik'b'ab'l b'a'nxi'x</t> <t>kxe'l nq'o'ne' kyeye'.</t>", "18": "<t>Kxe'l nma'ne' kolb'il wib'e',</t> <t>kanli nwitze' ttxolilti'jwe' nyol.</t>", "19": "<t>Qa alo' jun machik'b'ante wile',</t> <t>chin b'el numeye' ex chin kyimele'.</t>", "20": "<pb/><t>Q'ontz kab'e' tixti'ya weye' Dyos,</t> <t>ex lay kub' wewa'n wib'e' twitza.</t>", "21": "<t>Lalun kub' ttz'e'ysa'ntla nwitze'</t> <t>ex lalun taja tu'n nxob'e'.</t>", "22": "<t>Chin ttxkoma, ex kxe'l ntzaq'we'ne';</t> <t>mujqa nejtl chin yolile', atzun tzaj ttzaq'we'na.</t>", "23": "<t>Q'mantza weye', ¿alkyeqe' wile' ex npaje'?</t> <t>¿Alkyeqe' wile' nimaq ilxi'x?</t>", "24": "<t>¿Tiqu'n nxa'tewa'n tib'a nwitze'?</t> <t>¿Tiqu'n nchin noka' tq'o'na naku'j jun ajq'oj?</t>", "25": "<t>Naku'j t-xaq tzeqine' toj kyq'iq',</t> <t>¿Tiqu'n tajb'ila'ya tu'n nkub' t-xitu'na?</t> <t>Ikyqinju'ye' kse'n ttxa triy tzqij,</t> <t>¿tiqu'n ljo'n toj nq'ije' tu'na?</t>", "26": "<t>Nchin tpoqi'na tu'n tkyaq tk'u'ja;</t> <t>ntxjelu'na nchuksb'ene' atxi'x toj nku'xumale'.</t>", "27": "<t>Noktk'lo'na nqane' toj xpatx'k'uxb'il,</t> <t>majx toktwitza wi'je' janchin b'eta'ye'</t> <t>ex majx ntka'yi'na ja nkub'a' nqane'.</t>", "28": "<t>Xi'nkub'aje' kse'n jun ti'xti' npsuq'in,</t> <t>kse'n xb'alun nkub' t'uqj.</t>"}