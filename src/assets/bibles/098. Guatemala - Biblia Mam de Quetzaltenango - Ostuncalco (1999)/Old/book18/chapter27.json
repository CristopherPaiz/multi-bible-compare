{"1": "<pb/><t>¡Yajxitzuntl tma Job': Majx lu Qman Dyos Nimtipumal,</t> <t>aju' min ntb'i'ncha'n tnik'alilti'j weye'</t> <t>ex machin nokye' toj tk'ayil tu'n,</t>", "2": "", "3": "<t>atixku' wipumale' tu'n nxewtiye' tu'n,</t>", "4": "<t>layx chin chanyole'</t> <t>ex layx txinma'n chajyolile'!</t>", "5": "<t>Akxku' itz'qine', axwe' nyol, qu'n mixti'we' wil;</t> <t>¡lay waje' aye'xi'xwitkye' ati tu'me'l kyol ajnxi' kypoqo'ne'!</t>", "6": "<t>Kukxwe' nmante qa b'a'n xjal qine',</t> <t>qu'n mixti'we' wil.</t>", "7": "<pb/><t>¡Kykyaqilju' makyek'ukyib' qa wajq'oj qe'ye',</t> <t>ikx che ik'ela' kse'n b'inchal myab'a'n ex kse'n mya tnik'alti'j!</t>", "8": "<t>¿Titi' q'uqb'ab'l tk'u'ju' min nokslan te Dyos</t> <t>ajtel tiq'i'n Dyos tchwinqlal?</t>", "9": "<t>Ajtok takpuj twitz jun ti'xti',</t> <t>lay t-xitb'i'n Dyos tkub'sb'il.</t>", "10": "<t>Layx knet ttzalajb'il tuk'i'l Dyos Nimtipumal,</t> <t>mixna'jun nna'n Dyos.</t>", "11": "<pb/><t>Kxe'l nyek'u'ne' tipumal Dyos nimxi'x kye,</t> <t>ex t-ximju' Nimtipumal.</t>", "12": "<t>Qatzun oje kyile' kykyaqile',</t> <t>¿tiqu'ntzun mixya b'a'n nkyma'ne'? chi Job'.</t>", "13": "<t>Atzun tz'e'ysb'il kywitz xjalju' mya'lqe' ex b'inchal myab'a'n</t> <t>tzultq'o'n Dyos Nimtipumal:</t>", "14": "<t>b'a'ntzun qa nim txqan kyk'wal,</t> <t>che kyimel toj q'oj mujqa tu'n we'yaj.</t>", "15": "<t>Aye'tzu'n che kjel anq'in, che kyimel tu'n tx'u'j yab'il,</t> <t>ex lay che oq'ju' kyxu'jil kyi'j.</t>", "16": "<pb/><t>B'a'ntzun qa mab'aj tb'u'yi'n b'inchal myab'a'n txqan t-saqpwaq naku'j ch'uq tx'otx',</t> <t>ex nim txqan t-xb'alun b'u'yi'n,</t>", "17": "<t>junlo ichan b'a'n xjal k'oksalkye xb'alun lu</t> <t>ex jun b'a'n xjal kwal ti'ju' saqpwaq lu.</t>", "18": "<t>Naqtokxju' tja b'inchal myab'a'n kse'n tja pich',</t> <t>kse'n pach xq'uqb'il kojb'il.</t>", "19": "<t>Q'inun ajtkub' kẍe mankb'il maj,</t> <t>ajtzun ttzaj tna'ntib', ma'toq kuprowix.</t>", "20": "<t>K'okyel xob'el kyi'j te q'ijtl,</t> <t>che b'ajeltzuntz tu'n q'ankyaq te qonik'an.</t>", "21": "<t>K'eletz jub'cha'n toju' tja</t> <t>tu'n kyq'iq' jb'al tzul tjawetzq'ij;</t>", "22": "<t>kjub'il b'a'nxi'x ti'j ex layx k'achji ch'i'n,</t> <t>maskye tajb'il tu'n tklontetib'.</t>", "23": "<t>Majx nok lpe kyq'iq' ti'j, njub'in ex nxuk'in ti'j.</t>"}