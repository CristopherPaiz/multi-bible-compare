{"1": "<pb/><t>¡Wixwit chin kyimwe'!</t> <t>Kqeb'el nk'u'je' ajtjatz nma'ne' tkyaqil,</t> <t>chexe'l nlanu'n nyole' tu'n tchib'l nik'x wu'ne'.</t>", "2": "<t>¡Nman Dyos, lalun tz'oktq'o'na te wile'!</t> <t>¡Q'mantza weye' titi'ju' npaje'!</t>", "3": "<t>Ana'ya tzaj q'onweye',</t> <t>¿ma b'a'ntzun tu'nju' nchin tyajla'na, ex nchin eltik'u'na,</t> <t>ex ntzalaja ti'j kyximju' b'inchal myab'a'n?</t>", "4": "<t>¿Ma ikxtzun nche tka'yina' ti'xti'ju'ya</t> <t>kse'n nkyka'yi'na' xjal?</t>", "5": "<t>¿Ma ikytzun tchwinqlalju'ya,</t> <t>kse'n toj tchwinqlal jun wnaq nkyim?</t>", "6": "<t>¿Tiqu'ntzun nt-xpich'u'na nchu'ksb'ene' ex wile',</t>", "7": "<t>b'i'na' tu'na mixti'we' npaj,</t> <t>extzun mix-a'lo' klol weye' toj tq'ob'a?</t>", "8": "<t>Aya b'inchanweye' kyu'nku' tq'ob'a,</t> <t>¡atzu'n ja'lo tajb'ila tu'n nkub' t-xitu'na!</t>", "9": "<t>Na'ntza qa kuw tx'otx'ju' ntx'otx'ale':</t> <t>¿Oktzun chin b'el tquqi'n jumajtla ja'lo?</t>", "10": "<t>Tb'inchaya nxmilale'</t> <t>kse'n nb'enta' kyes ajtkub' qtz'aku'nix lech;</t>", "11": "<t>Tb'inchaju'ya chib'jile',</t> <t>b'aj tmujb'a'na nb'aqile' kyuk'i'l twonsil;</t>", "12": "<t>tzaj tq'o'na nchwinqlale' ex intk'u'jlaya</t> <t>ex aya ẍaqlunweye' tu'n wanq'ine',</t>", "13": "<t>Atzu'n ja'lo nel nnik'e' teya</t> <t>atitoq jun tb'is tk'u'ja toj ewaj:</t>", "14": "<t>naqtoq nka'yina wi'je' qama chin b'inchan ile',</t> <t>tu'n tb'ant tkub' ttz'e'ysa'na nwitze' tu'n tpaj wile'.</t>", "15": "<t>Qatzun tinpaje', matxitzun chinb'o'ljtze';</t> <t>qatzun mixti' npaje', jaku'x chin tzalajch'ine',</t> <t>qu'n nchin k'oline' tu'n ẍin kutme'ssa'na.</t>", "16": "<t>Qatzun majaw wi'nwib'e', k'okyel lpeya wi'je' kse'n jun b'alun,</t> <t>expe' ktb'incha'ya b'a'nq'ob'aj tu'n nkub' t-xitu'na.</t>", "17": "<t>Nche tch'exb'enta tztiyal wi'je';</t> <t>xi'ttzajxi'xtl ttx'ujila wi'je';</t> <t>¡kukxtq'ojinju'ya wi'je' kse'n jun k'loj q'ojil!</t>", "18": "<pb/><t>¿Tiqu'n taja'ya tu'n witz'jiye'?</t> <t>Nkyimwitloye' na'mxku'toq nlonjtze'.</t>", "19": "<t>Nkyimwitloye' tej wel itz'je' ti'j ntxuye';</t> <t>nakuxwitloj mixti'x nitz'jiye'.</t>", "20": "<t>Naqpena' ch'i'n toju' nchwinqlale', ¡chin ttzaqpikja!</t> <t>Chin tq'onkch'i'na toj tzalajb'il.</t>", "21": "<t>Na'mxku' nxi'ye' toju' nb'eye' ja lay tz'anjtza' wi'je',</t> <t>toju' tx'otx' qxopin ex qlolj,</t>", "22": "<t>toju' tx'otx' sjumj ex tzpeti'n,</t> <t>ja tu'me'l ikx spik'unju' kse'n qlolj, chi Job'.</t>"}