{"1": "<pb/><t>¿Jtoj qen ttzaj kylanu'n kyole' weye'</t> <t>ex tu'n lan chin yajtitle'?</t>", "2": "", "3": "<t>Kukx kywulinjuye' weye';</t> <t>¿ma min nkub' kych'ixwle'ju'ye' nkyb'incha'ne' weye'?</t>", "4": "<t>Maskyetzunlo npaje',</t> <t>ayinawe' chin chjolte.</t>", "5": "<t>Nkynima'nkye'kyib' nwitze',</t> <t>ntzaj kychitpu'ne' nplaje' se'n nchin nik'a'ye'.</t>", "6": "<t>Kaneku' toj kywitze' qa a Dyos xkub'o'ljsanweye',</t> <t>ex tu'nte ẍinkub' tz'aqa'ye' toj xpatxab'.</t>", "7": "<t>Njaw ẍch'i'ne' kjalu: ¡chin b'elb'yo'ne'! ex mix-a'lo'te ntzaq'wi;</t> <t>nchin qanin onb'ile' ex mix-a'lo' ntzaj b'inweye'.</t>", "8": "<t>Matxi' kub' tjpu'n Dyos nb'eye' tu'n lan chinik'e';</t> <t>matxi' kub' tq'o'n qlolj toj nb'eye'.</t>", "9": "<t>Mab'je'l ti'q'i'n nq'inumale'</t> <t>matz'el tiq'in woklene'.</t>", "10": "<t>Matxi' chin kyej ẍji'lixe' tu'n;</t> <t>¡majx makub' tyupi'n q'uqb'ab'l nk'u'je'!</t>", "11": "<t>Majx sajtb'ajsa'n ttx'u'jil wi'je'</t> <t>ex machin oktq'o'ne' kse'n jun tajq'oj.</t>", "12": "<t>Kykyaqilju' t-xjal te q'oj ẍe oktilj wi'je';</t> <t>kub' kyq'o'n kyxmuj ti'jele njaye'</t> <t>tu'n kyok tzaqpaj wi'je'.</t>", "13": "<pb/><t>Matb'incha Dyos tu'n nkyaj kyleb'a'ne' witz'ine' ex wamiwe'</t> <t>naku'j min ojtzqi'n qintle' kyu'n.</t>", "14": "<t>Machin kyajkyleb'a'ne' nwitze'le' exqe' wamiwe';</t> <t>matxi' tzik'nna'le' kyu'n najlqe'toq toj njaye'.</t> <t>Naku'j min ojtzqi'n qintle' kyu'nju' nmajine';</t> <t>min netlkynik' weye'.</t>", "15": "", "16": "<t>Qama tzaj ntxko'n jun nmajine',</t> <t>min ntzaq'wi, maskye machin kub'sa'ne' te.</t>", "17": "<t>Qama chinx lq'eye' tk'etzu' nxu'jile', nchin eltik'u'ne';</t> <t>ntzaj molmon kyk'u'ju' nk'wale' weye'.</t>", "18": "<t>In pena' chin el kyik'o'ne' k'wal;</t> <t>naqpe' ajnjawe'ye', nche aq'wi yolil wi'je'.</t>", "19": "<t>Nchinel kyik'u'ne' wamiwe' kyexi'x qtene' kyuk'i'l;</t> <t>exqepe' kye kyilwi wu'ne' mache okmiltz'uj wi'je'.</t>", "20": "<t>Matxi' tz'ok b'aju' ntz'umale' ti'j nb'aqile',</t> <t>naqna' tuk'ilxi'tl we'wu'n.</t>", "21": "<t>Q'aq'antz kyk'u'je' wi'je', wamiw,</t> <t>qu'n matxi' chin kub' tz'aqe' toj tq'ob' Dyos.</t>", "22": "<t>¿Tiqu'n ljo'n toj nq'ije' kyu'ne', ma Dyos qeye'?</t> <t>¡Matxina' chin b'aj kyẍjak'unxiye'!</t>", "23": "<t>¡Atiwt jun tz'ib'alkyeju' nyole'</t> <t>ex tu'nwt tkyaj twitz jun k'uxb'il!</t>", "24": "<t>¡Atiwt jun kyej q'onte twitz ab'j tejumajx</t> <t>tu'n plom mujqa tu'n tzqub' k'uxb'il!</t>", "25": "<t>B'i'n wu'ne' qa itz'we' klolwe,</t> <t>ex ate kyolil wi'je' tzalu twitz tx'otx'.</t>", "26": "<t>B'a'ntzun qa mab'je'l qowju' nchib'jile' toj piẍi'n,</t> <t>knla'we' Qman Dyos.</t>", "27": "<t>Knla'ku'we' kyu'nku' nwitze',</t> <t>ayinku'we' ex mya' juntlwit. <pb/>Noqtzun a nkub'aju' wipumale'</t>", "28": "<t>ajnb'inteye' kyole':</t> <t>¿Se'ntzunlo kb'ela'ti'j qu'n?</t> <t>Tu'nxnate' saja' taq'wix ti'j, chechije'</t>", "29": "<t>Che xob'tzune' te tk'uẍtx'e'nb'il Dyos,</t> <t>ju' najb'en tu'n Dyos ttz'e'yb'il twitzju' b'inchal taq'wix.</t> <t>Kaneku' toj kywitze' qa ati jun ajkawil, chi Job'.</t>"}