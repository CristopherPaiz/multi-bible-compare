{"1": "<pb/><t>Chin yolil jumajtle' toj tk'ayil</t> <t>qu'n matxi' tz'oktq'ob' Dyos wi'je'.</t>", "2": "", "3": "<t>¡Noqwit b'i'n wu'ne' jakknetela',</t> <t>ex tu'n npone' janajla'!</t>", "4": "<t>Jaku'wtlo txinma'nju'ye' nchin nik'a'ye' te,</t> <t>qu'n nimwe' nyol kolb'ilweye'.</t>", "5": "<t>¡Kanliwtlo nwitze' titi' kxel ntzaq'we'ne' te</t> <t>titi' matzaj tma'n weye'!</t>", "6": "<t>Lay tz'okten yolil kuw wuk'i'le',</t> <t>xi'pe' jaku' chin kub'a' tb'i'ne'.</t>", "7": "<t>Jaku'wtlo tz'el tnik' qa tu'me'l wu'ne'</t> <t>jaku'wtlo tma qa mixti' wile',</t> <t>¡jaku' chin kyej ttzaqpi'ne' tejumajx!</t>", "8": "<t>Qama chinxe' jyolte Dyos toj tjawetzq'ij, myatzu' ta';</t> <t>qama chinxtle' jyolte toj tkub'exq'ij, layx knet wu'ne'.</t>", "9": "<t>Qama chinxe' toj tb'a'nq'ob'kya'j, lay wile';</t> <t>qama chinxtle' toj tnayajkya'j, lay tz'el yal wu'ne'.</t>", "10": "<t>Tojtzqi'n se'n nchin b'eta'ye';</t> <t>ajtik'twitz wi'je', ẍnu'l qine' kse'n q'anpwaq.</t>", "11": "<t>Lepchqi'nxwe' kukxu' ti'ju' b'e tzajni tyek'u'n weye'</t> <t>ex min nchin nel txalpuje' ti'j.</t>", "12": "<t>Nche japun tkawb'il ex tchaq'b'il wu'ne' kukxju',</t> <t>ex myaju'we' wajb'il nb'incha'n.</t>", "13": "<t>Ajtkub' t-xima'n tu'n tb'inchante jun ti'xti', ktb'incha';</t> <t>mix-a'lo' nch'exb'ente t-xim.</t>", "14": "<t>Aju' oje t-xima Dyos tu'n tb'inchante wi'je', atzun ktb'incha'ju',</t> <t>kyuk'i'l txqantl ti'xti'.</t>", "15": "<t>Qu'mtzun nchin xob'e' te;</t> <t>noqpe' qama kub' nxima'ne' majx ntzaj tchi wi'je'.</t>", "16": "<t>Matxi' chin xob'e',</t> <t>tu'n Qman Dyos Nimtipumal.</t>", "17": "<t>¡Noqwit chin kub'tnajsa'ne' qonik'an,</t> <t>ex chin kub'wit tb'altz'i'ne' qxopin!</t>"}