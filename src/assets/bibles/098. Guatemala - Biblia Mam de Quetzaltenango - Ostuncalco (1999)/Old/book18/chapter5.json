{"1": "<pb/><t>Ẍch'ina, Job', alkyetzun matzaj tzaq'wenteya.</t> <t>¿Alkye jun anjl kxela' tma'na?</t>", "2": "<t>Nche kyimju' xnak</t> <t>tu'n kypi'sal ex kytx'u'jil.</t>", "3": "<t>Oje wile' xnak xi'toq tjaw b'ent,</t> <t>ex lwiy kutxa'jtl.</t>", "4": "<t>Mix-a'lo' onilkyeju' tk'wal;</t> <t>min nb'inchanjtz tnik'alilti'j kye toju' kawb'il</t> <t>ex mix-a'lo' jun klol kye.</t>", "5": "<t>Nxiwanju' twitz kyawal kyu'n nche we'yajti</t> <t>inb'aj kyjyo'n kyxol ch'i'x,</t> <t>aye'tzu'n nxi'x che k'wajti majx nwalti'j kyk'u'j tu'nju kyq'inumal.</t>", "6": "<t>Myatzu' ntzaja' poq'lite' il twitz tx'otx';</t> <t>ex myatzu' ntzaja' anq'inju' yajb'il toj tx'otx':</t>", "7": "<t>axte xjal ntzaj q'inte tq'ob' tze toj twi',</t> <t>kse'n txqan q'aq' axtzu' netza' tx'itj tqan taq' ti'jx.</t>", "8": "<t>Noqwit ayinwe' aya, jaku' txinqani'nwe' o'nb'il te Dyos</t> <t>atzunju' wile' jaku' kub' nq'o'ne' toj tq'ob';</t>", "9": "<t>¡Intb'incha'nte txqan ti'xti' nim toklen te lab'te'n,</t> <t>e'ti'xti' mix-a'lo'x jun nkane' toj twitz!</t>", "10": "<t>Ate ntzaj q'onte jb'al twitz tx'otx',</t> <t>tu'ntzunju' ntak'sana' twitz tx'otx';</t>", "11": "<t>a njaw nimsankye me'sqe'</t> <t>ex ntq'uqb'a'n kyk'u'ju' teqe' toj b'is;</t>", "12": "<t>ate nkub' xitu'nte t-ximju' xjal tx'yan tuk'i'l,</t> <t>ex a nb'inchante tu'n mijapuna'.</t>", "13": "<t>A nxpatxab'inte xjal tx'yan tuk'i'l tojxju' ttx'yamal,</t> <t>ex a nb'inchante tu'n mijapuna' t-xim taq'wix:</t>", "14": "<t>¡naq nche takajla tojku' tqan q'ij,</t> <t>juplikyi'j tu'n qlolj, naku'xwitloj te qonik'an!</t>", "15": "<t>Ate Dyos klolte prow exju' yajla'n</t> <t>toj kyq'ob'ju' b'inchal taq'wixil;</t>", "16": "<t>ate Dyos q'uqb'al kyk'u'ju' nche numj,</t> <t>¡ate njpunte kytziju' b'inchal taq'wixil!</t>", "17": "<pb/><t>B'a'nte' teju' xjal ntzak'unjtz tu'n Dyos;</t> <t>lalun tz'el tik'u'na ttzak'b'il Dyos nimtipumal.</t>", "18": "<t>Qama k'ixb'san, ex in tq'a'na';</t> <t>qama b'ujun tu'n tq'ob' ex tzul chewsalte.</t>", "19": "<t>Kklonjtzela tu'n kukxju' teju' xob'ajil,</t> <t>ex lay taj tu'n toktz'aq taq'wixil ti'ja.</t>", "20": "<t>Toj tq'ijlalil we'yaj kyklonjtzela tu'n twitz kamik,</t> <t>ex toj tq'ijlalil q'oj kyklonjtzela tu'n teju' k'uẍtx'e'nb'il.</t>", "21": "<t>Kklonjtzela tu'n kyeju' mya'l kyaq',</t> <t>ex lay xob'ta aj tk'ulb'ana.</t>", "22": "<t>Kjawil tze'na ti'ju' we'yaj ex yajb'il ajttzaj ti'ja,</t> <t>ex lay xob'a kyeju' tojk'ul txkup.</t>", "23": "<t>Lay tokpaja kyi'j ab'j toj tkojb'ila,</t> <t>ex che okyelju' tojk'ul txkup te tamiwa.</t>", "24": "<t>Kjawil b'enta toj tjaya,</t> <t>ex tz'aqliqe' twakyixa ajkyxi tka'yi'na.</t>", "25": "<t>Ktenb'el txqan tk'wala</t> <t>kse'n itzaj nb'ajtzaj ch'iy toj kojb'il.</t>", "26": "<t>Kuwxta ajttijina,</t> <t>kse'n jun pchoj triy tijtl b'a'nxi'x.</t>", "27": "<t>Tu'nju' twitzlalil nela' qnik' ti'j;</t> <t>b'inxpe'ya, ex b'inchanxa aku'ya, chi Elipas.</t>"}