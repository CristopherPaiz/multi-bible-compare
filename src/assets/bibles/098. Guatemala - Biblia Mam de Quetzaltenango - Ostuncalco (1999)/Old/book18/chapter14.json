{"1": "<pb/><t>Naq tchwinqlalju' ichan tal jun qya,</t> <t>ex nim yajb'il ntzaj ti'j.</t>", "2": "<t>Kse'n jun b'ech npoq'chaj ex lwiy nkub' tzqij;</t> <t>nik' kse'n jun leku'n ex nkub'naj.</t>", "3": "<t>¿Ma ti'jtzu'n ichan lu soka'ten twitza,</t> <t>ex tajb'ila tu'n toktq'o'na toj xjel?</t>", "4": "<t>Mix-a'lo'te jun</t> <t>jaku' b'ant tetz ẍtilun tu'n toju' tz'il.</t>", "5": "<t>A na'ta q'malte</t> <t>jni'toj tchwinqlalju' ichan,</t> <t>ex lay tzi'k' tib'aju' tzajni tq'o'na,</t>", "6": "<t>q'imil twitza ti'j ex tzaqpinkja;</t> <t>¡q'onkja tu'n tnik'b'ente taq'unb'en itz'xku'!</t>", "7": "<pb/><t>Inxulin jumajtlte' tze ajtkub' tx'emet,</t> <t>ex kukx che tzajetl t-xul ak'a'j.</t>", "8": "<t>B'a'ntzun qa matxi'toq tijin tlok'</t> <t>ex nq'ayjtlu' t-ẍwankyil twitz tx'otx',</t>", "9": "<t>Ajtna'nte t-ẍb'ajunil jb'al, kcha'xixel jumajtl;</t> <t>che tzajel tq'ob' kse'n jun awal.</t>", "10": "<t>Atzunte' ichan ajtkyim mixti'tl tu'me'l tu'n tklet;</t> <t>ex ajtkyim, ¿jakpomela'?</t>", "11": "<pb/><t>Kjawil b'akaxinju' a' toj ninnjab',</t> <t>exqetzu'n tnimal a' che tzqijel;</t>", "12": "<t>atzunte' ichan, lay jawe' toj muqb'il</t> <t>ex lay tzaj tna'ntib' toj twatl,</t> <t>atixku'ju' kya'j.</t>", "13": "<pb/><t>¡Naqwit chinx tewi'na toj tkawb'il kamik</t> <t>akx nik' ttx'ujila',</t> <t>exwit kub' tq'o'na jun tq'ijlalil tu'n ntzaj tna'na'!</t>", "14": "<t>¿Ma ktzulo k'anq'itl jun xjal qama kyim?</t> <t>Jaku' nyowe' tq'ijlalil wajb'eb'le' nojqelan</t> <t>tzmax aj ntzaqpaje'.</t>", "15": "<t>Atzulotza ktzajel txkon weye', extzulo kxel ntzaqwe'ne';</t> <t>ktzunlo chin tzajel tk'ujla'ntza, ana'ya ch'isalweye'.</t>", "16": "<t>Qa toktwitza kyi'j nqane' nchin b'ete' ja'lo,</t> <t>laytzun tiltza wile';</t>", "17": "<t>ktzunlo k'ik'el tna'l npajtze' tu'na</t> <t>extzulo chin t-ẍtilsa'tza toju' wile'.</t>", "18": "<pb/><t>Expena' che tzajel niq'ju' witz,</t> <t>ex che ik'elju' pik ja ta'qe'.</t>", "19": "<t>Kse'n a' nche b'aj tjqu'n ab'j</t> <t>exju' jb'al nxitiq'i'n tquqil tx'otx',</t> <t>ikytzunta' nkub' t-xitu'na ja q'uqla' tk'u'j xjal.</t>", "20": "<t>Nkub' tb'ajsa'na tejumajx, nex t-xla'ja'na ti'jxi' ttx'otx',</t> <t>ex majx nchukji tilb'ilal.</t>", "21": "<t>Qa nkanb'et ninb'ilkyeju' tk'wal, min npon tqanil te;</t> <t>qama che kub' yajt, min ntlo'n;</t>", "22": "<t>o'kxte ntna'nju' k'ixk'oj toj t-xmilal,</t> <t>aju' yajb'il toj twinqil, chi Job'.</t>"}