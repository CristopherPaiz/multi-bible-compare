{"1": "<pb/><t>Ate q'uq'b'ab'l nk'u'ju'ye' tu'n ttzaj kyq'o'ne'</t> <t>aju' tu'n tkub'kyb'inju'ye' nyole'.</t>", "2": "", "3": "<t>Tenku' kypasensiye' akx nchin yoline',</t> <t>qatzun kyajb'ile' yajxi'tl a che tze'ne'.</t>", "4": "<t>Mya tuk'i'l jun xjal ta'we' nq'oj;</t> <t>qu'mtzun matxb'aj npasense'.</t>", "5": "<t>Qama kub'kyb'i'ne',</t> <t>che kjel meyixe' tu'n xob'il.</t>", "6": "<t>Ayinxpenawe' ajtkub' nximane', majx nchin sak'puje';</t> <t>Majx nchin jaw lu'lune'.</t>", "7": "<t>¿Titiqu'n itz'qexu' b'inchal myab'a'n,</t> <t>ex nche kub' tijin, ati kyipumal?</t>", "8": "<t>Inkylo'n ajkyb'aj ch'iyu' kyk'wal exqe' kychman,</t> <t>nche b'aj anq'in tk'etz mixti'te kyb'is.</t>", "9": "<t>Mixti'te xob'el toj kyja;</t> <t>min nkub' ttz'e'ysa'n Dyos kywitz.</t>", "10": "<t>Nche puqinju' kywakyix;</t> <t>min nche ik'san.</t>", "11": "<t>Nche b'aj ch'akakanje kyk'wal kse'nqe' tal qpoj tman rit,</t>", "12": "<t>tzalajb'ilx nche' b'ixin ex nche' xlik'pun</t> <t>toju' chnab' arpa, e'tunk'al ex e'chun.</t>", "13": "<t>Toj b'anil nche anq'ina';</t> <t>ex chab'aku' nche'x toj muqb'il.</t>", "14": "<t>Inxikyma'n te Dyos: ¡Qo' tq'okja toj nak'b'il</t> <t>min qajb'ile' tu'n qb'inteye' tkawb'ila!</t>", "15": "<t>¿Alkyetzu'n Nimtipumal, tu'n qajb'en te?</t> <t>¿Titi' qkanb'a' tu'n qk'ulun twitz? chechij.</t>", "16": "<t>(Myaye'nakye' b'inchal myab'a'n tajaw kychwinqlal.</t> <t>¡Miwtjun kub' nximane' kse'nkye!)</t>", "17": "<pb/><t>¿Jtojewtlo yupj kytzaju' b'inchal myab'a'n?</t> <t>¿Jtoje e'kub'o'lj?</t> <t>¿Jtoje tzaj ttx'u'jil Dyos kyi'j ex mawt che yajti?</t>", "18": "<t>¿Jtoje che'x sputj se'n ttxa triy</t> <t>ajt-xilik'ik'in toj jun saqchanpach?</t>", "19": "<t>Aju' nq'umli qa a Dyos ntb'inchante</t> <t>tu'n kychjonte k'walb'aju' kyil kyman.</t> <t>Aku'na'te b'inchal myab'a'n</t> <t>kchjolte ex kyajtel tu'nju' til.</t>", "20": "<t>Ate kb'el tz'e'ysa'n twitz</t> <t>tu'n ttx'ujilju' nimtipumal.</t>", "21": "<t>¿Titi'tzuntl toklen kyi'ju' toj tja</t> <t>matxitoqna' kyim?</t>", "22": "<t>(¿Alkyetzun kb'antel t-xnaq'tzante Dyos,</t> <t>ju' nche okju' te toj kya'j toj xjel tu'n?)</t>", "23": "<pb/><t>Ate'kye' nche kyim,</t> <t>ati kyipumal, tzalajb'il ex nak'b'il,</t>", "24": "<t>B'a'nqe' ex b'a'n te'qe'ya'.</t>", "25": "<t>Aye'tzun junjuntl, nche anq'in toj tka'yil</t> <t>ex mixti'x nkylo'n tzalajb'il ajkykyim.</t>", "26": "<t>Atzu'nte' toj muqb'il junelnite';</t> <t>kykyaqilx nche b'ajwan kyu'n ẍchuq'.</t>", "27": "<t>B'i'nwe' wu'n titi' kyxime' wi'je'</t> <t>jni'xju' kynab'le' taq'wix.</t>", "28": "<t>Inkyxjelu'ne': ¿Jata' tja b'inchal myab'a'n</t> <t>ju' kuw tchaq'b'il? chechije'.</t>", "29": "<t>¿Na'mxtzun kyoline' kyuk'i'lju' xjal nche b'et najchaq?</t> <t>¿Ma na'mx kyb'inteju'ye' nkyma'n:</t>", "30": "<t>qa ajttzaj ttx'u'jil Dyos, ntzaj tq'o'n yajb'il</t> <t>atzunte' b'inchal myab'a'n mixti' nnik'a'?</t>", "31": "<t>Mixalote' nxipajunte tplaj aju' ntb'incha'n,</t> <t>ex mix-a'lo' nokq'onte tu'me'l t-xel te.</t>", "32": "<t>Ajtzun tmankun nxi' muqb'aj,</t> <t>kykyaqilxtzun txoli'nkyib' ajkyxi' wab'alte,</t> <t>junjun nejlqe' twitz ex junjuntl lepchqe'x ti'j,</t> <t>ex nche' xq'uqin ti'ju' muqb'il,</t> <t>expe' b'uninju' tx'otx' te.</t>", "33": "", "34": "<pb/><t>¡Mixti'xte' tajb'enju' q'uq'b'ab'l nk'u'je' kyu'ne'!</t> <t>¡Qu'n tkyaqilju' nkyma'ne' weye' chajyolil! chi Job'.</t>"}