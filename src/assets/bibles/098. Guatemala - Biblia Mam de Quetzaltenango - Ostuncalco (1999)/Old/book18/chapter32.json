{"1": "<pb/>Tej kyka'yinte oxe' ichan kukxtoq tmante Job' qa mixti' til, mixti'tlte xikyma'n te.", "2": "Atzun jun ichan Elyu tb'i, tk'wal B'arakyel aj B'us, tyajajil Ram, tzaj ttx'u'jil ti'j Job' tej tka'yinte kukxtoq tmanteju' qa mixti' tpaj twitz Dyos, ex tkyaqil nok tq'o'n te tpaj Dyos.", "3": "Ex tzaj ttx'u'jil kyi'ju' oxe' tamiw Job', tu'nju' min b'ent ttzaq'wetl kyu'n, ela'tzuntz naku'j ate Dyos ati tpaj ex mya Job'.", "4": "Kub' tyo'n Elyu ex min yolinaj tu'nju' k'walxtoq kyekywitzju' txqantl tamiw Job';", "5": "Atzunj tka'yinte mixti'tl b'ent ttzaq'wet kyu'n, min ik'xtl tu'n", "6": "aq'witzuntz yolil. <pb/><t>K'walqinxnawe', aye'tzu'nkye' tijwnaq qe'tle',</t> <t>mixtoqti' xxinma'n junwe' nyol.</t>", "7": "<t>Ex kub' nxima'ne': Yolinku'ju' twitzlalil;</t> <t>tu'ntzun kyyek'unteju' kynab'l tu'n txqan kyab'q'i.</t>", "8": "<t>Kykyaqilpenakye xjal ati kynab'l,</t> <t>qu'n tzaj tq'o'n Nimtipumal t-xew kye.</t>", "9": "<t>Mya tu'nte' nim tab'q'i jun xjal ati tnab'l,</t> <t>ex mya tu'n tijwnaqil nche kaneya'xi'xtl ti'j.</t>", "10": "<t>Qu'mtzun nxinma'ne': Chin kyb'intztzune' ja'lo,</t> <t>ikxwe' ati jte'we' nyol.</t>", "11": "<pb/><t>Makub' nb'i'ne' ex matxi' nb'iye' tu'me'l kyole'.</t> <t>Mawile' tej xkjoye' tu'me'l yol tb'anilxi'x,</t>", "12": "<t>ex mawile' mixti'x junkye'</t> <t>xb'entl ttzaq'wente b'a'nxi'x te Job'.</t>", "13": "<t>Tu'ntzun lalun kymaye' qa atixi'x kynab'le',</t> <t>aku'te Dyos kq'olte tzaq'web'lte.</t>", "14": "<t>B'ajxpena' tzaj yolina' Job' weye',</t> <t>ex lay txi' ntzaq'we'ne' te kse'nkye'.</t>", "15": "<pb/><t>Job', tzpeniqekye' oxe' xjal lu ti'j</t> <t>ex mixti'tl kyol tu'n kytzaq'wente;</t>", "16": "<t>ex naqtmaya qa mixti'we' nyol kse'nkye mache kub'nume,</t> <t>qu'n majpet kytzi.</t>", "17": "<t>Ikxwe' chin yolile' ti'ju' lu,</t> <t>ati junwe' nyol tu'n t-xinma'n teya.</t>", "18": "<t>Nim txqanwe' nyol,</t> <t>lay b'ent tkub' nyo'ntle',</t>", "19": "<t>majx nk'atjne weye' tu'n kyxinma'ne',</t> <t>kse'n ak'a'j tz'u'n nel laqj tu'n b'in qama kyejten toj.</t>", "20": "<t>Chin yolile' tu'ntzun tb'ajx nma'ne' tkyaqil,</t> <t>kxe'l nq'o'n jun tzaq'web'le' teya.</t>", "21": "<t>Lay naqwit jun kjawil nnima'ne';</t> <t>chin yolile' junelni kye kykyaqil.</t>", "22": "<t>Axxi'x min naq'liqinwe' tu'n tjaw nnima'n jun xjal;</t> <t>Â¡jaku' kub' tz'e'ysa'n nwitze' tu'n B'inchalte tkyaqil qama nb'inchaye'!</t>"}