{"1": "<pb/><t>¿Jtojlo qjen tyolinju' xjal lu?</t> <t>noqwit b'a'n t-ximante, mawitlo qo yoline'.</t>", "2": "", "3": "<t>¿Tiqu'n nqo' t-se'na' naku'j txkup</t> <t>ex matxi' qo okq'o'n te xnak?</t>", "4": "<t>¿Yajtzu'n chita qa tu'nju' kb'ajel tb'yo'n tib'a tu'n ttx'u'jila</t> <t>kb'el chq'ajlajixju' tx'otx'</t> <t>mujqa che ik'elju' pik ja ta'qe'?</t>", "5": "<t>Kb'el yupj ttxa'n ttzaju' b'inchal myab'a'n,</t> <t>ex layx k'antju' tq'aq'.</t>", "6": "<t>Kb'el yupju' tkantil;</t> <t>lay k'antju' ttzaj.</t>", "7": "<t>Kb'el b'aj tipumal ajtb'et kuw,</t> <t>ex kb'eltz'aq tojxju' t-xpatxab'.</t>", "8": "<t>Kb'eltq'o'n jun xyub'pa tojx tb'e,</t> <t>tojxtzunju' xyub'pa kb'ela' tz'aq.</t>", "9": "<t>Kb'eltq'o'n taqwil t-xe tqan,</t> <t>ex k'okyel t-xmo'ntib' tqul tqan.</t>", "10": "<t>Min q'ancha'lju' xpatxab' toj b'e</t> <t>tu'n tjaw tz'aq toj ajtik'.</t>", "11": "<t>Jaxjaku' ta' nxob'je;</t> <t>ntna'n qa njyontz atl junjun kmuj.</t>", "12": "<t>Nkub'aj tipumal tu'n we'yaj;</t> <t>matxitoq tz'ok tz'aqju' taq'wixil ti'j;</t>", "13": "<t>Tk'wal kamikte' yab'il kye tilwi tu'n,</t> <t>chab'a nb'aju' chib'j tu'n.</t>", "14": "<t>Neltiq'i'n nak'b'il te xjal toj tja</t> <t>ex inxitjwo'n twitz tajawil kamik.</t>", "15": "<t>In oktq'o'n tq'aq'ilu' tja;</t> <t>nxitqo'n q'ol kyib'aju' ti'xti' te.</t>", "16": "<t>Kse'n jun tze tzqij tlok'</t> <t>ex tzqijqe'tl tq'ob'.</t>", "17": "<t>Majx k'ik'eltna'l twitz tx'otx'</t> <t>ex lay tzaj na'tlju' tb'i.</t>", "18": "<t>K'eletz q'i'n toj spik'un ex kxel xon toj qlolj;</t> <t>k'elex xla'ja'n twitzju' tx'otx' lu.</t>", "19": "<t>Lay kyej tyajil toju' ttanam;</t> <t>mix-a'lote jun kjel anq'in toj tja.</t>", "20": "<t>Ajtzun tb'injtz tjawetzq'ij ex tkub'exq'ij kse'n xb'aja'</t> <t>che b'ajel sak'puj tu'n kyxob'il.</t>", "21": "<t>Ikytzu'n nb'aja' tchwinqlalju' b'inchal il,</t> <t>aju' xjal nel tik'u'n Dyos, chi B'ildad.</t>"}