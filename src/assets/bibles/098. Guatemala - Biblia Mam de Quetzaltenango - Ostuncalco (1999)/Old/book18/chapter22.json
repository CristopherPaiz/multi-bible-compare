{"1": "<pb/><t>¿Yajtzun chita qa aju' xjal atixi'x tnab'l,</t> <t>qa jaku' tz'ajb'en te Dyos?</t>", "2": "", "3": "<t>¿Titi' tajb'ena' ex titi' ntkanb'a'n Nimtipumal</t> <t>tu'nju' tnik'alti'ja ex mixti' tila?</t>", "4": "<t>Qa ntzak'unjtza ex nq'ontz tnab'la tu'n,</t> <t>mya tu'nwtju' nxi'x ajb'ena te,</t>", "5": "<t>Anate' tu'n nim tila</t> <t>matxi'xi'x chmet txqan tila.</t>", "6": "<t>Nneltiq'i'na tprentil ch'ex kye titz'ina, maskye minojqelan;</t> <t>nneltiq'i'na kyxb'alun ex nche kyej t-ẍb'iqb'a'na.</t>", "7": "<t>Qa ati jun nk'wajti min nxitq'o'na tk'wa';</t> <t>ex ati jun nq'aq'an min nxitq'o'na twa.</t>", "8": "<t>¡Qu'n kuwtoqa ex nima'na kyu'n xjal,</t> <t>toj twitza qa aya tajaw tx'otx'!</t>", "9": "<t>Kukx nanjkyi'ju' qya kyimni kychmil mixti'te nxi' tq'o'na kye,</t> <t>ex myab'a'n kyilwiju' meb'a tu'na.</t>", "10": "<t>Qu'mtzun tok xob'el ti'ja ja'lo,</t> <t>majx matz'oktchi ti'ja.</t>", "11": "<t>Qlolj tkyaqil, mixti'xte' q'ancha'l;</t> <t>txqan tnimal a' matxi' tz'ex yotz'b'iya tu'n.</t>", "12": "<pb/><t>Atzu' ta'te Dyos jawnixi' toj kya'j;</t> <t>tjaq' tqan te'qe'ju' che'w ate' jawnixi'x.</t>", "13": "<t>¿Tiqu'n ntma'na qa min ntka'yi'n Dyos,</t> <t>qa tu'nju' jupli muj min nb'ent tka'yinte?</t> <t>¿Se'ntaq'wi ntma'na qa min nka'yin Dyos</t> <t>qu'n nb'etinje toj tkyaqil twitz kya'j?</t>", "14": "", "15": "<t>¿Atzun tajb'iljuya tu'n t-xitljo'na b'e toj qlolj</t> <t>aju' ljo'n kyu'n b'inchal myab'a'n?</t>", "16": "<t>Lwiytzun ẍeb'aj kyim</t> <t>naku'j naqẍe'x b'lo'n tu'n tnimal a'.</t>", "17": "<t>Inxikyma'n te Dyos: ¡Qo ttzaqpinkja!</t> <t>¿Titi' kb'incha' Nimtipumal qeye'? chechij.</t>", "18": "<t>(Extzun a Dyos tzaj q'onteju' ati toj kyja.</t> <t>¡Mixwit tzaja' nna'ne' kyxim b'inchal myab'a'n!)</t>", "19": "<t>Ajkylonte tnik'alkyi'j nche tzalaj;</t> <t>aye'tzu'n mixti' kyil nche' tze'n</t>", "20": "<t>ajkyka'yite ljo'n tb'aj kyq'inumal</t> <t>b'inchal myab'a'n tu'n q'aq'.</t>", "21": "<pb/><t>B'incham jumajtltib'a tuk'i'l Dyos,</t> <t>oktzun q'inumaxel jumajtltza.</t>", "22": "<t>K'momju'ya t-xnaq'tzb'il;</t> <t>majx q'onkja tyol toj twi'ya.</t>", "23": "<t>Qama kub' tme'ssa'n tib'a, exqa matz'anjti'ja tuk'i'l Nimtipumal,</t> <t>exqa matz'el ti'njuya taq'wixil toj tjaya.</t>", "24": "<t>Expe' qama tz'okju' q'anpwaq tb'anilxi'x,</t> <t>naku'j quq teya, ex naku'j txqan ab'j toj a',</t>", "25": "<t>atzun Dyos nimtipumaltz</t> <t>k'okyel te q'anpwaq ex saqpwaq teya.</t>", "26": "<t>A k'okyelju' te ttzalajb'ila,</t> <t>ex k'okyel qe tk'u'ja ti'j.</t>", "27": "<t>Qama txitqani'na jun ti'xti' te, ktzajel b'i'na tu'n,</t> <t>ex kjapumel tyola tu'na xi'ni ttziyana' te.</t>", "28": "<t>K'elelb'a'n tkyaqilju' ktb'incha'ya;</t> <t>kqoptz'ajel spik'un toj tb'eya.</t>", "29": "<t>Qu'n inkub' tme'ssa'n Dyos njaw tnima'ntib'</t> <t>ex nkletju' me's tu'n.</t>", "30": "<t>Ate klolteya, qa mixti' tpaja,</t> <t>qa mixti' tila, chi Elipas.</t>"}