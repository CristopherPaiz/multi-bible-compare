{"1": "<pb/><t>xi' nkub' b'aje';</t> <t>ch'inxtl tb'ajwe' nchwinqlal;</t> <t>naq tu'n nxi'tlwe' toj jul.</t>", "2": "<t>Naq nche xmayinkye' xjal nk'etze';</t> <t>q'ijtl ex qonik'an nche pa'nyol nwitze'.</t>", "3": "<t>Atzuntz Nman Dyos, nyolin wi'je';</t> <t>¿alkyexixtzuntl, aya k'onil weye'?</t>", "4": "<t>Aya nchuksante kynab'l,</t> <t>lalun taja tu'n nkub'e' kyu'n.</t>", "5": "<t>Che we'yajtelkye' kyk'walju',</t> <t>naq tu'n pwaq nche kypoqona' kamiw.</t>", "6": "<t>Oje tb'inchaya tu'n kyolin taq'wix kykyaqilx wi'je'</t> <t>ex tu'n tokxkytzub'a'n toj nwitze'.</t>", "7": "<t>Matz'ok muj kyi'j nwitze' tu'n k'ixk'oj;</t> <t>ex naku'j leku'n qine'.</t>", "8": "<t>Nche jaw lab'ti b'a'n xjal ajkyka'yinte;</t> <t>ntzaj kytx'u'jil ex nchin nokkyq'o'ne' te aj il.</t>", "9": "<t>Ilxi'xti'j kyu'n qa aye'kye tnik'alkyi'j,</t> <t>exqa ẍtilun kyq'ob'.</t>", "10": "<t>Kytzajchaqe' kykyaqilxe',</t> <t>ex layxlo knet jun ati tnab'l kyxole'.</t>", "11": "<pb/><t>Xi' tb'aj tq'ijlalil nchwinqlale'</t> <t>ex min nche japunju' tb'is nk'u'je' e' nxime'.</t>", "12": "<t>Aye'tzunkye' nok kyq'o'ne' qonik'an te q'ijtl;</t> <t>¡Lu soyk'un tzun, chechije' extzun qxopin!</t>", "13": "<t>Naq kamiktlwe' nwayo'n,</t> <t>tu'n nkub' kẍeye' ktal toj qlolj.</t>", "14": "<t>¡Aye'we' nman, ntxu, ex witz'in,</t> <t>aye' ẍchuq' ex muqb'il!</t>", "15": "<t>¿Jatzun xkyaja' q'uqb'ab'l nk'u'je'?</t> <t>¿Jatzunta' b'a'n ja'lo?</t>", "16": "<t>¿Ma junxtzun kxela' wuk'i'le' toj tkawb'il kamik,</t> <t>tu'n qojlane' junx toj tx'otx'? chi Job'.</t>"}