{"1": "<pb/><t>¡Atzunlo tu'me'lju' tu'n tonit jun numjni,</t> <t>tu'n tkletju' mixti'tl tipumal!</t>", "2": "", "3": "<t>¡B'a'nte' tu'me'l tu'n tq'on nab'la</t> <t>ex tu'n t-xnaq'tzana teju' mixti' b'a'n tu'n!</t>", "4": "<t>¿Alkyetzun onilteya tu'n tyola kju'na'j?</t> <t>¿alkye saj q'mante tu'n tyolina ikju'? chij.</t>", "5": "<t>Inche lu'lunju' kyimni, ate'qe' toj ninnjab' nim t-xe,</t> <t>tu'n xob'ajil tzmax t-xexi' ninnjab'.</t>", "6": "<t>Nya miwtjun b'i'nju' muqb'il</t> <t>tkawb'il kamik tu'n Dyos.</t>", "7": "<t>Xit-slik'u'n Dyos kya'j tib'aju' mixti' ttx'o'lajil</t> <t>ex kub' tq'o'n tx'otx' jamixti'x ati.</t>", "8": "<t>Ntchmo'nju' a' toju' muj</t> <t>ex min ntzaj tz'aqju' muj tjaq' talal;</t>", "9": "<t>Inkub' tjpu'n twitz xjaw</t> <t>tu'n txqan muj;</t>", "10": "<t>kub' tq'o'n ninnjab' te nqach</t> <t>jakpomela' b'aju' spik'un exju' qxopin.</t>", "11": "<t>Ajtyolin Dyos kuw,</t> <t>majx nche lu'lun nimaq witz tu'n kyxob'il.</t>", "12": "<t>Tu'nju' tipumal kub'a' ti'ju' ninnjab';</t> <t>ex tu'n tnab'l kub'a' ti'ju' nin txkup Raab'.</t>", "13": "<t>Tu'n jun xupinx kyeja' t-ẍtilsa'n kya'j;</t> <t>kub' tb'yo'n xjutz kan tu'n tq'ob'.</t>", "14": "<t>Naqpe' ch'i'nte' lu ti'ju' taq'unb'en;</t> <t>naq jun tq'ojq'ojelte' matxi' qb'i.</t> <t>¿Alkye k'elil tnik' ti'ju' tq'ojq'ojel nimtipumal? chi Job'.</t>"}