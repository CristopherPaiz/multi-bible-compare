{"1": "<pb/>Chab'ax tjaw yolin Job', ex yasun ti'ju' q'ij titz'jlen.", "2": "", "3": "<pb/><t>¡Mixyab'a'nju' qonik'an tej tok iqan nwiye' tu'n ntxuye'!</t> <t>¡Mixwit nitz'ja'ye' tej tpon nq'ijlalile'!</t>", "4": "<t>¡Naqwit kub' qloljix toju' q'ij lu,</t> <t>exwit ik'tna'l tu'n Dyos</t> <t>ex mixwit sqixa'ju' q'ij lu!</t>", "5": "<t>¡Junwt leku'n qxopinxi'x tzaj qloljsalte,</t> <t>mujqa jun q'eqmuj kub' juptz'ante,</t> <t>mujqa jun klis tzaj xob'tzalte!</t>", "6": "<t>¡Kub'wit naju' qonik'an lu toj qlolj</t> <t>exju' q'ij miwtlo junti' okq'o'n toj tajlal xjaw!</t>", "7": "<t>¡Mixwitloti'xte jun itz'ji toju' qonik'an lu,</t> <t>mixwitloti'xte sich' te tzalajb'il lu!</t>", "8": "<t>¡Noqwit ikj kyqani ajk'a taq'wix ti'j,</t> <t>ju' ati kyipumal tib'aj Leb'yatan!</t>", "9": "<t>¡Noqwit min e'qoptz'aj che'w toju' prim lu,</t> <t>exwitlo min ulju' spik'un nayonjtz,</t> <t>exwitlo min ilwi tej ttzaj t-xe kya'j!</t>", "10": "<t>¡Tzajwit txko'n toj twi' qonik'an tej witz'jiye'</t> <t>miwtlo jun xwilju'ye' txqan yajb'il!</t>", "11": "<t>¿Tiqu'n min nkyime' ti'j ntxuye',</t> <t>mujqa nkyimwite' tej witz'jiye'?</t>", "12": "<t>¿Tiqu'n nkub'a' chle'ne' tib'aj tqan ntxuye'</t> <t>ex nch'une' ti'j?</t>", "13": "<t>Naqwit ikj nkyime' atxi'xju',</t> <t>inwtlo chin wtane' ja'lo</t> <t>inwtlo chin ojlane' toj nak'b'il,</t>", "14": "<t>kyuk'i'l nimaqkawil exqe' nuk'ul toj kawb'il</t> <t>b'incha'n kyja nimaq kywe' toj muqb'il,</t>", "15": "<t>mujqa kyuk'i'lju' nche' kawin</t> <t>nkynojsa'n tja nimaqkawb'il tu'n q'anpwaq ex saqpwaq.</t>", "16": "<t>¿Tiqu'n min nku'x mqu'ne' kse'nkye e'li'n,</t> <t>kse'nkye' k'wal nche kyim na'mxtoq kyitz'ji?</t>", "17": "<t>Toju' muqb'il nb'aja' yajte'n kye' b'inchal myab'a'n,</t> <t>ex nche ojlanju' siktniqe';</t>", "18": "<t>atzu' nkneta' nak'b'il kyu'nju' jpu'nqe',</t> <t>ex lay kyb'itlju' kyẍalb'e'n chq'ol aq'unal;</t>", "19": "<t>Junelnitzunte' kyilwi nimaq ex k'oke' atzu',</t> <t>exqe' lq'o'n majen nche tzaqpaj toj kyq'ob'ju' kyajaw.</t>", "20": "<pb/><t>¿Tiqu'ntzunlo ntjo'na' Dyos tu'n tlonteju' nyajt spik'un?</t> <t>¿Tiqu'n ati tchwinqlalju' noqnk'ayix toj ttzi,</t>", "21": "<t>aju' ntqani'n tkamik mixjun kyim,</t> <t>maskye nik'xi'x tjoyli tu'n kyetwitz jun k'uwenj e'wa'n?</t>", "22": "<t>ktzalajelte' ichan lu</t> <t>tzmaxi'j ajtpon toj muqb'il.</t>", "23": "<t>Naq ntakanjete xjal tu'n Dyos,</t> <t>jaxja matxa' mqonilete' tb'e.</t>", "24": "<pb/><t>A nwaju'ye' jiq'cha'n;</t> <t>ex a nk'wa'ju'ye' t'i'nje'n toj k'ixk'oj.</t>", "25": "<t>Tkyaqilju' ntzaj tchi wi'je'</t> <t>exju' nxob'le'ne',</t> <t>matxi' tz'oktz'aq wi'je'.</t>", "26": "<t>Mixti'x ojb'il weye';</t> <t>naqx yajb'il atinqina'ye', mixti'xte nak'b'il, chi Job'.</t>"}