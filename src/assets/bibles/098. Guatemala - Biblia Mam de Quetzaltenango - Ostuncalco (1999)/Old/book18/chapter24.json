{"1": "<pb/><t>¿Tiqu'ntzun min ntma'n Nimtipumal jun tajlal xjaw jtoj tu'n tb'inchante jun ti'xti',</t> <t>tu'nwtzunlo kyk'ayinte tamiw?</t>", "2": "<t>Inche laq'b'an nqachju' b'inchal myab'a'n,</t> <t>ex nche elq'an rit tu'n kychmet kyrit,</t>", "3": "<t>nb'jel kyxk'a'yu'n kyalu'n meb'a</t> <t>ex kyalu'n qya kyimni kychmil.</t>", "4": "<t>Inche b'je'lkypa'n prow ti'ju' b'e,</t> <t>aye'tzu'n me's xjal noq nche' ewan.</t>", "5": "<t>Aye'tzunkye' prow, naku'j tojk'ul chejqe' toj chq'ajlaj,</t> <t>ncheb'jex jyol kywa ex penexi'x nkneta',</t> <t>tojtzu'n chq'ajlaj ntzaja' kywaju' kyk'wal.</t>", "6": "<t>Inche'x jyol spiy toj kykojb'il xjal,</t> <t>mujqa nche'x sakwil toj kyawb'iju' b'inchal il,</t>", "7": "<t>Nexju' qonik'an kyu'n mixti'te' kytxo'w,</t> <t>mixti'xte' ch'i'n kutxb'ilkye teju' che'w.</t>", "8": "<t>Inche exyotz'b'i tu'n jb'al kywi'witz,</t> <t>xi'nkyklo'na'kyib' nche oklak'e kyxe pik.</t>", "9": "<pb/><t>In elkyiq'in kyneẍu' qya kyimni kychmil,</t> <t>ex nb'je'l kyiq'i'n prent kyeju' prow.</t>", "10": "<t>Ẍla'q kyi'ju' prow,</t> <t>nche' iqan triy extzun nchenaj tu'n we'yaj.</t>", "11": "<t>Inkyukcha'n ab'j cheb'l aseyt;</t> <t>nkub' kywab'e'n ub'a tu'n telset b'in</t> <t>ch'inxtzun kyelkyim tu'n k'waj.</t>", "12": "<t>Nxi'x che oq' ex nche t'i'njneju'</t> <t>naqx tu'n kykyimtl toju' nintnam,</t> <t>atzunte Dyos min ntzaj tb'i'n kyna'j Dyos.</t>", "13": "<pb/><t>Ate' junjun nelkyik'u'nju' spik'un,</t> <t>ex nche eltxalpuj ti'j toj tkyaqilju' kyb'e.</t>", "14": "<t>Prim njawe'ju' b'yolxjal b'yolte' prow,</t> <t>ajtzu'n qok yupj naq'witzuntz elq'al.</t>", "15": "<t>Intayo'n ajpajil ajqok yupj,</t> <t>ex nkub' tktxu'n twitz b'a'nxi'x,</t> <t>nkub' t-xima'n: Mix-a'lo' kka'yil weye', chij.</t>", "16": "<t>Qonik'an nokxte' leq' kyojile ja.</t> <t>Atzun q'ijtl nokx kyjpu'nkyib' kykyaqilx;</t> <t>kyajq'oju' spik'un.</t>", "17": "<t>Qxopin nela' t-spik'umal q'ij kye;</t> <t>axi'x kyajb'ilu' xob'ajil te qonik'an, chi Job'.</t>", "18": "<t>Nxi' iqa'nte' b'inchal myab'a'n tu'n a'.</t> <t>Qani'n tib'aju' kytx'otx'</t> <t>mix-a'lotlte naq'unan twitz.</t>", "19": "<t>Inkub' niwju' txun che'w tu'n q'ijal;</t> <t>ikxtzu'n nkub'aju' aj il toj muqb'il.</t>", "20": "<t>Kpena' k'ik'eltna'l tu'nku' ttxu;</t> <t>kb'ajel wan kyu'n ẍchuq',</t> <t>ex mix-a'lo' ktzajel na'ntetl.</t> <t>Kb'el tz'aqju' b'inchal myab'a'n se'n jun tze okni tx'emu'n.</t>", "21": "<t>Matz'ok mya'l kyeju' qya mixti' kyal</t> <t>ex kyeju' kyimni kychmil, mixti'x sonin kyi'j.</t>", "22": "<t>Tuk'iltzunte Dyos tipumal, nche' jaw tjub'cha'n kuwqe';</t> <t>ajtjawti'ntib', mixalotlte' kjelten.</t>", "23": "<t>Inche kyej tq'o'n Dyos tu'n kyanq'in q'uqli kyk'u'j,</t> <t>extzun nt-xq'uqi'n se'n nche b'eta'.</t>", "24": "<t>Inche jawb'entju' b'inchal il,</t> <t>ex ch'intqan nche kub'ajtl.</t> <t>Nche kub' tzqij kse'n k'ul ajtjaw xb'oqit,</t> <t>kse'n spiy ajttzaj majtz'uj.</t>", "25": "<t>Qatzun mikxa'ju' ¿alkyetzu'n kq'malte qa nchin chanyole'</t> <t>ex kyek'ulte qa naq wak'a'ne'? chi Sopar.</t>"}