{"1": "<pb/><t>Tenku' ch'i'n tpasensiya, atzun nchik'b'anx teya,</t> <t>qu'n atixwe' nyol b'a'n tu'n nmante ti'j Dyos.</t>", "2": "", "3": "<t>K'ajb'el txqan wojtzqib'le' wu'ne'</t> <t>tu'n tyek'et qa tu'me'l tu'n ch'isalweye'.</t>", "4": "<t>Axxi'x kxe'l nma'ne' teya, mya chajyolil;</t> <t>aju' wa'l twitza jun xjal tz'aqli tnab'l.</t>", "5": "<pb/><t>Ate Dyos nimtipumal ex nimxi'x tnab'l,</t> <t>ex min neltik'u'nju' mixti' til.</t>", "6": "<t>Min nkub' tnajsa'n kyilju' b'inchal il,</t> <t>aye'tzu'n prow kye kyilwiju' tu'n;</t>", "7": "<t>Kukxtkolinju' kyi'ju' xjal wa'lqe'xi'x;</t> <t>nche tkuwsa'n nimaqkawil toj kyq'uqlil,</t> <t>ex nche ten tu'n toj nimaq kyoklen.</t>", "8": "<t>Qatzun k'lo'nqe' toj xpatx'k'uxb'il</t> <t>ex nche' yajlanjtz tu'n k'ixk'oj,</t>", "9": "<t>nxityek'u'nte Dyos kyil kye b'aj kyb'incha'n</t> <t>ex se'n xa'kyq'o'nkyib' toju' nimjtib'il.</t>", "10": "<t>Nyolin kye tu'n kytzak'et</t> <t>ex tu'n tkyaj kytzaqpi'n myab'a'n.</t>", "11": "<t>Qama txi'kyb'i'n ex nche ajb'en te,</t> <t>nche ten toj tzalajb'il</t> <t>toj tkyaqilju' jni'tl kychwinqlal.</t>", "12": "<t>Qatzun min nkub' kyb'i'n,</t> <t>nche kyim ex nche'x toj muqb'il</t> <t>na'mxtoqpe' telkynik' ti'j.</t>", "13": "<t>Ntzaj kytx'u'jilju' min nche okslan te Dyos,</t> <t>maskyepe' jpu'nqe'kx min nkyqani'n o'nb'il.</t>", "14": "<t>Nche kyim toj kyku'xumal,</t> <t>ex ch'ixb'ajilx npona' b'aju' kychwinqlal.</t>", "15": "<t>Intklo'nte Dyos nyajti, toju' yajb'il;</t> <t>ex tu'nelju' k'ixk'oj noka' tnab'l.</t>", "16": "<t>Ex ikxta makleta tu'n toju' xob'ajil,</t> <t>ex nimxi'x tzaqpib'l txitq'o'n teya;</t> <t>matnojsa twi' tmesa tu'n wab'j tk'ok'jalxi'x.</t>", "17": "<t>Ti'ja njapuna' b'aj til b'inchal myab'a'n,</t> <t>ex lay b'ent tmyet tu'n toka toj jitz'b'il.</t>", "18": "<t>Ka'yinxa tu'n lalun b'lona</t> <t>tu'n lalun kub'twitza tu'n txqan pwaq.</t>", "19": "<t>Lay tz'ajb'en toklena exqa nẍch'ina</t> <t>toju' t-uxi'na ex toq'ela.</t>", "20": "<t>Lalun pon tk'u'ja ti'ju' qonik'an,</t> <t>ajkykub'naju' tnam.</t>", "21": "<t>Ka'yinxa tu'n lalun tz'anjtl ti'ja toj il,</t> <t>aya matxi' tzik'twitza toj yajb'il.</t>", "22": "<pb/><t>Tz'elku' tnik'a ti'ju' tipumal Dyos.</t> <t>Mixti' jun xnaq'tzal ikyju' kse'nte</t>", "23": "<t>Mix-a'lo' tu'n txiq'mante te ti'ti' ktb'incha',</t> <t>ex mix-a'lo' tu'n txi' q'mante</t> <t>qa taq'wixju' xtb'incha.</t>", "24": "<t>Kykyaqil xjal twitz tx'otx' nche' tzalaj kyi'ju' taq'unb'en,</t> <t>ex ikxta tzalajxa kyi'j.</t>", "25": "<t>Kykyaqil xjal b'a'n kyka'yinte</t> <t>b'a'ntzun qa najchaq ta'.</t>", "26": "<t>Nimxi'xte' Dyos, layx b'ent telqnik' te;</t> <t>ex lay b'ent qojlante tab'q'i.</t>", "27": "<t>Njaw tiq'in a' toj jun tk'b'el toj txati'n,</t> <t>ex njaw tmeltz'u'n te jb'al.</t>", "28": "<t>Toj muj netza' chitju' jb'al</t> <t>ex nkub' ten txqan a' twitz tx'otx'.</t>", "29": "<t>¿Alkye neltnik' ti'j, titiqu'n nb'eta' muj,</t> <t>ex titiqu'n nche q'ajta' q'a'nkyaq twitz kya'j?</t>", "30": "<t>Nxi' t-slik'u'nte Dyos xloq'lokya'j tib'aj ninnjab',</t> <t>ex nkyej tewa'n t-xeju' ttxuylal a'.</t>", "31": "<t>Ikytzu'n nche tk'a'chana' tnam</t> <t>ex ntzaj tq'o'n kywa nimxi'x.</t>", "32": "<t>Nkub' ttzyu'n q'ankyaq kyoj tq'ob',</t> <t>ex majx npon, janxa' tma'na'.</t>", "33": "<t>Intma'n tpakb'alil Dyos ajtjulin jb'al,</t> <t>atzu'n q'ankyaq ntma'nju' ttx'u'jil.</t>"}