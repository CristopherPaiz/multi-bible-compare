{"1": "<pb/><t>¡Noqwit ikyj tz'anj wi'je' kyoju' tq'ijlalil</t> <t>tej ntoq chin tklo'ne' Dyos!</t>", "2": "", "3": "<t>Tej ntoq tzaj ttxqo'n t-spik'u'mal wib'aje',</t> <t>ex ntoq b'ant nb'ete' toj qxopin,</t>", "4": "<t>tej k'walqinxtoqe'</t> <t>ex intoq t-xq'uqi'n Dyos njaye',</t>", "5": "<t>tej atitoqju' Nimtipumal wuk'i'le'</t> <t>ex ate'toqju' nk'wale' nk'etze';</t>", "6": "<t>tej ntoq qojli lech twitz tx'otx'</t> <t>ex intoq netz qojli aseyt toj pik;</t>", "7": "<t>tej ntoq chin kub' qeye'</t> <t>toju' b'uyjtib'il toj nintnam.</t>", "8": "<t>Nche elju' ku'xun toj nb'eye' ajwik'e' kyk'etz</t> <t>aye'tzu'n tijwnaq ntoq che kub' we'.</t>", "9": "<t>Exqepe' xjal nimaq kyoklen nqjen kyolin</t> <t>ex nxikyse'n kyq'ob' tu'n kykub' nume.</t>", "10": "<t>Chab'atoq nche yolinju' kawil;</t> <t>intoq kyej lak'e kyaq' toj kyk'o'n.</t>", "11": "<pb/><t>Ajwlonjtze' kyu'n xjal ex ajkyb'inte toj nwi'ye',</t> <t>intoq chin tzajkykuwsa'ne' ex b'a'n kyol wi'je',</t>", "12": "<t>Intoq chin oninwe' kyi'j meb'a ex prow,</t> <t>aye' xjal mix-a'lo'x onilkye.</t>", "13": "<t>Intoq q'o'n chjonteju' kub'ni b'o'lj weye';</t> <t>inxi'xtoq che tzalaju' qya kyimni kychmil tu'nju' wonb'ile'.</t>", "14": "<t>Tnik'alixi'xtoq ti'ju' nchwinqlale':</t> <t>oksa'nktoqju' tnik'alilti'j wu'ne' tkyaqil q'ij.</t>", "15": "<t>¡Witzb'aj qintoqe' kye moẍ</t> <t>ex qanb'aj qintoqe' kye kox,</t>", "16": "<t>manb'aj qintoqe' kye prow</t> <t>ex kolol kyeju' najchaq xjal!</t>", "17": "<t>intoq b'ajnpa'ne' tjaq'kytziju' b'inchal myab'a'n</t> <t>ex nel winq'i'ne' kychi' toj kytzi.</t>", "18": "<pb/><t>Intoq kub' nxima'ne': Ikylo tq'ijlalil nchwinqlalju'ye' kse'n tz'awun;</t> <t>tijwnaq qintle' ajnkyime' axtzu' toj njaye'.</t>", "19": "<t>Ikyqinju'ye' kse'n jun tze awa'n ttzi a',</t> <t>nche ak' tq'ob' tu'n ta'l che'w te qonik'an.</t>", "20": "<t>Nch'ixpuju' nspik'umale',</t> <t>ex lay b'aj wipumale', nchije'.</t>", "21": "<pb/><t>Kykyaqilxtoq nche kub' b'inweye'</t> <t>ex intoq kub'kyb'i'n kynab'l nxinq'o'ne'.</t>", "22": "<t>Ajnb'aj yoline', mix-a'lo'te ntzaj mojtzante.</t> <t>B'a'nile nche b'je'la' nyole' kye,</t>", "23": "<t>inxi'x che tzalaj ti'j,</t> <t>kse'n ajttzaj jb'al toj q'ijal.</t>", "24": "<t>Min nkyoksla'nxi'x qa nchin tze'ne' kye,</t> <t>ex majx nche ka'yintz weye' ntze'n nwitze'.</t>", "25": "<t>Intoq kub' nq'o'ne' nkawb'ile' kyib'aj</t> <t>ex nkub' nximane' titi' tu'n kyb'inchante,</t> <t>kse'n jun nimaqkawil kywitz t-xjal te q'oj.</t> <t>Intoq nq'uqb'a'ne' kyk'u'j qa nche b'isun.</t>"}