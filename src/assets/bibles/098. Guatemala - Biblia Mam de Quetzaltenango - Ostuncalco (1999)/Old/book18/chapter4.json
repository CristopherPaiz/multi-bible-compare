{"1": "<pb/><t>Axxi'x, Job', miloyab'a'n toj twitza</t> <t>tu'n tokten jun xjal yolil tuk'i'la,</t> <t>naqtzun aju' ilti'j tu'n tb'ajx q'met teya.</t>", "2": "", "3": "<t>A pena'ya xnaq'tzalkye txqan xjal</t> <t>ex nche'x tkuwsa'na mixti' kyipumal;</t>", "4": "<t>ana'ya, njaw wab'anteju' nkub' tz'aq tu'n tjawe'</t> <t>ex ntoni'nju'ya xi' tkub' tz'aq,</t>", "5": "<t>Atzu'n ja'lo tu'nju' makub' tz'aqa toj,</t> <t>nkub'numja ex matzaj tchewal ti'ja.</t>", "6": "<t>Aya jun b'a'n ajb'el te Dyos,</t> <t>jun ichan tnik'alti'j,</t> <t>¿Tiqu'ntzun min nqe tk'u'ja?</t>", "7": "<t>Ximanku'ya, na'ntza</t> <t>¿jtoje tila jun xjal kub'ajsa'n qa mixti' til?.</t>", "8": "<t>A twitzlalilju' oje wile',</t> <t>aye'ju' nkuxkawa'n b'yojwnaqi'n ex myab'a'n</t> <t>ax nkykotzi'nju' kuxni kyawa'n.</t>", "9": "<t>Ajttzaj ttx'u'jil Qman Dyos, jun jub'chanqe'x tu'n t-xew</t> <t>ex majx nche kub' tnajsa'n.</t>", "10": "<t>Maskye nche tzanin ex nche xo'jin kse'n b'alun,</t> <t>che qenb'il tzmaxi'j ajtetz q'uchi'n kywitzte tu'n Dyos.</t>", "11": "<t>Che kyimel kse'nqe' b'alun min nknetl kychi',</t> <t>aye'tzu'n kyal che b'ajex slamj.</t>", "12": "<t>Matzaj jask'u'n jun tqanil weye',</t> <t>chab'a ex penixi'x xnb'iye'.</t>", "13": "<t>Matz'ok txqan toj nwitze' qonik'an tej ẍeb'jik'wtan xjal,</t> <t>majx ẍinkub' tyoq'o'ne'.</t>", "14": "<t>Majx sok jun tchiylal wi'je';</t> <t>ex majx ẍin jaw lu'lune'</t>", "15": "<t>Matzaj xupi'n toj nwitze'</t> <t>ex majx saj salan wi'je'.</t>", "16": "<t>Wa'ltoq jun atzu',</t> <t>xinka'yine' tewin</t> <t>atzu'n ka'yin min wile'</t> <t>mix-a'loxte' nyukchi... Xitzun nb'i'ne' jun tq'ojq'ojel wi'yj, tma:</t>", "17": "<t>¿Ma jaku'tzun tz'okju' ichan tz'aqli twitz Dyos?</t> <t>¿Ma ẍnu'lxixtzunlo twitzju' ch'isalte?</t>", "18": "<t>Mipena' jun nqexi'x tk'u'j kyi'ju' ajb'el te toj kya'j.</t> <t>In pena' elyal kytzakajilju' anjl tu'n,</t>", "19": "<t>¡mitzunloyate' ichan majx numjni</t> <t>iku' se'n jun ja xoq'l t-xe jawni b'incha'n toj tz'awun,</t> <t>naq tu'n ch'i'n kb'el quqix kse'n pok' ajtkub' wab'e'n!</t>", "20": "<t>Ajtex q'ij matxitoq kub' xitj;</t> <t>kb'ajel tejumajx ex mix-a'lo' ati toklen ti'j.</t>", "21": "<t>Intaqk'uj tchwinqlal kse'n jun q'in;</t> <t>layx japun kanun ti'ju' nab'l ajtkyim.</t>"}