{"1": "<pb/><t>Matxi' wile' qa tkyaqil kb'entel tu'na,</t> <t>ex mixti' jun ti'xti' laywit b'ent.</t>", "2": "", "3": "<t>Â¿Alokyeqine' tu'n njawjeye' ti'ju' t-xima,</t> <t>tu'ntzun nela tnik'tzil qa mixti' b'a'n wu'ne'?</t> <t>Intoq chin yoline' kyi'ju' tixti' min kane toj nwitze',</t> <t>tb'anilqexi'x ex minti' npon nab'le' ti'j.</t>", "4": "<t>Matzaj tma'na weye': B'intza, qu'n wajb'ile' tu'n nyoline' tuk'ila;</t> <t>tzaq'wenqe'tza nxjele' lu, chija.</t>", "5": "<t>Tzmaxte' ja'lo, naqtoq b'i'na wu'ne',</t> <t>atzu'n ja'lo mawilku'ye' kyu'nku' nwitze'.</t>", "6": "<t>Qu'mtzun k'anjetzti'j wanmiye',</t> <t>q'uqliqine' toj quq ex toj tza'j, chi Job' te Dyos.</t>", "7": "<pb/>Tb'ajlenxi' tma'n Qman Dyos ti'xti' lu te Job', ex ikx xitma'n te Elipas: Nchin tx'u'jine' ti'ja ex kyi'ju' kab'e'tl tamiwa, qu'n min e'yoline' ax wi'je', kse'n tb'inchaju' nmajine' Job'.", "8": "Ja'lo kyiq'intztzune' wuq tman wakx ex wuq tman rit ex kukxi'ye' ka'yilte nmajine' Job', kyq'onqeku'ye' te chojb'il k'ok'sb'il tu'n tpaj kyile'. Kkub'salju' nmajine' Job' kyi'je', knk'ma'ye' tna'j Dyos ex lay nb'incha jun taq'wixe' kyi'je', tu'npe'tzun atixi'x kyile' qu'n min e'yoline' ax wi'je', kse'n tb'inchaju' nmajine' Job', chi Dyos te.", "9": "<pb/>Exi'tzun Elipas, B'ildad, ex Sopar xi'kb'inchanju' tma Qman Dyos kye, atzunte Qman Dyos tk'amju' tna'j Dyos Job'.", "10": "<pb/>Tb'ajlenxi' tnaj Dyos Job' kyi'ju' tamiw, tzaj tq'o'n Dyos jumajtlu' tq'inumal, kab'e'pe' kyintlu' tzaj tq'o'n Dyos te.", "11": "Eb'ajpontzun xb'et-salte tkyaqilju' ttzik ex titz'in kyuk'ilju' tamiw ikqexju' ojtzqi'n kywitz tu'n ojtxi', kyuk'i'ltzun kyb'incha jun nimaqwan tja, xikyq'uq'b'a'n tk'u'j ex b'aj kso'jla'n tu'n tkyaqil yajb'il tzaj tq'o'n Qman Dyos ti'j, teyile junjunkye xitq'o'n jun tajlal pwaq ex jun xmilq'ob'aj q'anpwaq.", "12": "<pb/>Tky'i'wla Qman Dyos Job' nimxi'x kyoju' mankb'il tab'q'iyil kyetwitzju' tnejel. Ten junmutx' o'lajk'al trit (14,000), ex o'lajk'al (6,000) tkamey, ex kab'k'al lajnaq (1,000) muj twakyix, ex kab'k'al lajnaq (1,000) tb'ur.", "13": "Ex tentl kyajlajoj tk'wal ex oxe' tmyal.", "14": "Oktq'o'n tb'iju' tzikb'aj, Jemima, atzu'n tkab', kesya, atzu'n toxi'n, qeren-apuk.", "15": "Mixti'tlte' qya toj tkyaqil twitz tx'otx' tb'anilqexi'x kse'nqe' tmyal Job'. Xitq'o'n kyman kyetzb'il ti'ju' tq'inumal junx kyuk'i'lju' kyxib'en.", "16": "<pb/>Tik'lenxi'tzun tkyaqil ja'lu, anq'in wuqnaq (140) ab'q'itl Job' twitz tx'otx', ex ti'jwnaqxi'xtl tej tkyim, e'tilju' tk'wal, e'tchman, e'kyk'wal tchman ex kychman ttchman."}