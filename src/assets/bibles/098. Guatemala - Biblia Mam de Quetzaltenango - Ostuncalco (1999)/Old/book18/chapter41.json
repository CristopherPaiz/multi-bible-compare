{"1": "<pb/><t>Tzun Leb'yatan, ¿ma ktzyetil tu'na tu'n jun tzuyb'il kyiẍ?</t> <t>¿Oktzun kb'entel t-ẍpetu' taq' tu'na tu'n jun ky'jaj?</t>", "2": "<t>¿Ma kk'elix jun ky'jaj tu'na toj ttxa'n</t> <t>mujqa tu'n tokx jun ch'ok k'uxb'il toj ttxa'n?</t>", "3": "<t>¿Ma oktzun kub'sal teya tu'n ttzaj laqj tk'u'ja ti'j,</t> <t>ex tu'n tkub'san teya tuk'i'l che'w yol?</t>", "4": "<t>¿Ma jaku' b'ent tu'na tu'n tmante</t> <t>tu'n tok te loq'aj tmajina toj tkyaqilju' tchiwnqlal?</t>", "5": "<t>¿Ma jaku' ẍchana tuk'i'l kse'n tuk'i'l jun pich'?</t> <t>¿Ma kb'el tk'lona kse'n jun t-saqchb'il tk'wala?</t>", "6": "<t>¿Ma ktzunlo che xjelib'tele' toj k'wik?</t> <t>¿Ma oklo kb'ajel kypuẍi'ne' tu'n txi' k'ayit?</t>", "7": "<t>¿Ma oklo k'elixju' tal t-smaja toju' ttz'umil,</t> <t>mo aju' twi' tu'n tch'uta?</t>", "8": "<t>Qama tzaq'pon tq'ob'a ti'j</t> <t>kq'ojil ti'ja aj layx tzik'tna'l tu'na,</t> <t>ex lay tb'incha jun majtla.</t>", "9": "<t>Naqpena' qama kyilju' Leb'yatan,</t> <t>alchaqxkyeku' kb'el tz'aq tu'n t-xob'il.</t>", "10": "<t>Qa a'lo' jun sok yekunte, intzaj ttx'u'jil;</t> <t>mix-a'lo' nkub'sante ti'j.</t>", "11": "<t>¿Alkye matz'okx yekunte, ma oklo k'eletz toj b'anil?</t> <t>¡Mixti'x jun toj tkyaqil twitz tx'otx'!</t>", "12": "<t>Layx qjen tu'n nyoline' tqan</t> <t>exju' tipumal nimxi'x.</t>", "13": "<t>¿Alkye k'elil q'inteju' ttz'umal ktxub'lte,</t> <t>mujqa tu'n tjlajinte ttxk'owil pin?</t>", "14": "<t>¿Alkye kb'entel tjqonte toj ttzi,</t> <t>tuk'i'lju' txqan twitzte txoli'n kyten xob'ajilqe'x?</t>", "15": "<t>Txoli'n tten ti'j tqul jpu'nile te kolb'il</t> <t>ex majx kuwqe' kse'n ab'j.</t>", "16": "<t>Mujb'a'nkyib' b'a'nxi'x jun tuk'i'l juntl,</t> <t>laype' b'ant tokx kyq'iq' kxol.</t>", "17": "<t>Mujb'a'nk kyib' b'a'nxi'x ex tzyu'mile kyib',</t> <t>mix-a'lo' b'a'ntel pa'nkye.</t>", "18": "<t>Aju' t-kẍam naku'j xloq'lokya'j;</t> <t>inche qoptz'aju' twitz kse'n q'ij ajqsqix.</t>", "19": "<t>Inetz tqan q'aq' toj ttzi</t> <t>ex netz tx'itj q'aq' toj.</t>", "20": "<t>Inetz txqan sib' toj ttxa'n,</t> <t>kse'n jun k'wil nloqlon toj q'aq'.</t>", "21": "<t>Aju' t-xew njaw k'antju' ttxalq'aq' tu'n,</t> <t>ex netz tqan taq' q'aq' toj ttzi.</t>", "22": "<t>Aju' tqul kuwxi'x</t> <t>kykyaqilx nche' xob' te.</t>", "23": "<t>Ikxpenate' txqan tchib'jil,</t> <t>kuwxi'x naku'j tzqa'jsa'n k'uxb'il.</t>", "24": "<t>Ch'uẍju' tanmi kse'n pik,</t> <t>ch'uẍ kse'n ka cheb'l wab'j.</t>", "25": "<t>Ajtjawe'; aye'ju' nimaq kyoklen</t> <t>inche jawsak'puj ex inche'x oq.</t>", "26": "<t>Aye'ju' k'uẍtx'e'nb'il, ch'ut, smaj</t> <t>ex b'o'sch'ut layx b'ent tb'yet kyu'n.</t>", "27": "<t>Iky k'uxb'ilju' te kse'n ttxa triy</t> <t>atzunju' q'ank'uxb'il kse'n q'u'chun tze.</t>", "28": "<t>Lay xob' kye smaj;</t> <t>qama txi'xon ab'j ti'j nakuj ttxa triy nela' te.</t>", "29": "<t>Qama tz'okb'yet tu'n mans ikytz'ela' naku'j jun tqan ptz'an;</t> <t>naq ntze'n ti'ju' tq'ojq'ojel tkb'el smaj.</t>", "30": "<t>Aj txi' qititin twitz tx'otx', majx nkyaj qotx' tu'n,</t> <t>naku'j ati twitzteju' txk'owil.</t>", "31": "<t>Injaw loqlonju' t-xe ninnjab' tu'n naku'j jun k'wil;</t> <t>kse'n jun k'wil nimin najb'en tu'n tb'aj smetju' k'ok'sb'il.</t>", "32": "<t>Majx nkyaj lememen a' tu'n</t> <t>saq ex ntiltz'aj kse'n txqan twi' b'alun t-txaye slub'in.</t>", "33": "<t>Mixti'x jun ikwitju' twitz tx'otx';</t> <t>tkub'lenx b'incha'n mixti'x tu'n t-xob'.</t>", "34": "<t>In twab'i'n tib' kwitzju' kuwqe'xi'x,</t> <t>a te nimaqkawil kyxolju' txqantl txkup, chi Dyos te Job'.</t>"}