{"1": "<pb/><t>¿Ma tu'me'ltzulo toj twitza Job', tu'nju' ntma'na</t> <t>qa aya tu'n t-xib'i'n tu'n Dyos?</t>", "2": "", "3": "<t>Oje txi' tma'na te Dyos: ¿Titi' toklena ti'j qama chin b'inchan ile'?</t> <t>¿Titi'tzun knkanb'a'ye' qa min ẍin b'inchan ile'? chija.</t>", "4": "<t>Kxe'l ntzaq'we'n teya</t> <t>ex kye tamiwa.</t>", "5": "<t>Ka'yinxpe'ya twitz kya'j,</t> <t>ex ka'yinxa najchaq ta'te' muj tib'aja.</t>", "6": "<t>Qama b'inchan ila, mixti'te' ntb'incha'n te Dyos;</t> <t>b'a'ntzun qa nim txqan tila,</t> <t>mixti'te' ntb'incha'na te.</t>", "7": "<t>Qatzun matb'inchaya b'a'n, mixti'xte nxitq'o'na te;</t> <t>ex mixti'te' ntb'incha'n te.</t>", "8": "<t>Kyekye xjalju' kse'n aya nk'ixb'sana' il</t> <t>mujqa najb'ena'ju' b'a'n ntb'incha'na.</t>", "9": "<pb/><t>Tjaq'ju' jitz'b'il, nche' ẍch'ina' xjal</t> <t>nkyklo'ntzun kyib'tz kyeju' ati kyipumal;</t>", "10": "<t>ex min nkyjyo'n Dyos ch'isankye,</t> <t>aju' nq'onte ipumalj kyoju' kmuj kuw,</t>", "11": "<t>aju' xnaq'tzanqe ex ntzajtq'o'n qnab'l</t> <t>kyu'nelju' txkup exqe' pich'.</t>", "12": "<t>Nche' ẍch'in, ex min nche tzaj ttzaq'we'n Dyos,</t> <t>qu'n taq'wix xjalqe' ex nkynima'n kyib'.</t>", "13": "<t>Ate' Dyos, Nimtipumal,</t> <t>min nche'x tb'i'nju' chalyol</t>", "14": "<t>Expe' ajtmanteya qa b'ajx tila'ya Dyos,</t> <t>ayonku'ya, qu'n toj tq'ob' ta' ja'lo.</t>", "15": "<t>Intma'na qa min ntzaj ttx'u'jil ex min nttz'e'ysa'n qwitz,</t> <t>qa min ntzaj tka'yi'n txqan il, chija.</t>", "16": "<t>¡Naq nel tlani'nta tyol Job',</t> <t>nim tyola mixti' tnab'l qu'n min nximana ti'j! chi Elyu.</t>"}