{"1": "<pb/><t>Tkyaqilu' txqan yol lu nojqelan tzaq'web'lte,</t> <t>myana' tu'nwt txqan qyol qoxe'l oksla'n.</t>", "2": "", "3": "<t>¿Yajtzu'n chita qa tu'nju' txqan tyola kjpetala' qtziye',</t> <t>exqa mix-a'lo' jun kb'entel ttzaq'wenteju' t-xmayb'ila?</t>", "4": "<t>Intma'na qa ttxolilti'ju' t-xnaq'tzb'ila,</t> <t>ex axa nokq'ontetib'a ẍtilun.</t>", "5": "<t>¡Noqwit yolin Dyos tu'n ttzaj tma'n teya!</t>", "6": "<t>Jaku' tzaj t-xnaq'tza'n nab'l e'wa'n teya,</t> <t>ch'uẍ tu'n telkynik'tzil.</t> <t>Jakutzun tz'eltnik'tza qa min xtz'e'ysanjtz twitza</t> <t>kse'nxju' nojqelan, tu'n Qman Dyos.</t>", "7": "<pb/><t>¿Ma jakutzun tz'el tnik'a ti'j tkyaqilju' e'wa'n tu'n Dyos</t> <t>ex tkyaqilju' tku'x toj tanmi?</t>", "8": "<t>¿Ti'xi'xti' kb'antel tu'na,</t> <t>nimxi'xna' tokxa'te' twitz kya'j?</t> <t>¿Titi'ta b'a'n tu'n, jana'lo ta'te' t-xelo?</t>", "9": "<t>nimaqxi'x kyetwitz tx'otx'</t> <t>ex nimxi'x twitz kyetwitz ninnjab'.</t>", "10": "<t>Tzulwittzun Dyos, che okxwit tjpu'n xjal ex che ttxokwit tu'n kyok toj xjel,</t> <t>¿alxi'xkye kmyolte?</t>", "11": "<t>Tojtzqi'nte alkye chalyol;</t> <t>ex tojtzqi'n myab'a'n, ¿Yajtzu'n tojtwitzta, ma min b'i'n tu'n?</t>", "12": "<t>Ajtkub'naju' toj k'ul b'ur,</t> <t>atzun q'iju' kkaneb'il toj twitzju' mixti' tnab'l.</t>", "13": "<t>B'isunku'ya tu'n tanq'ina toj ttxolil,</t> <t>ex kub'sana twitz Dyos.</t>", "14": "<t>Qa nim txqan tila, tzaqpinqe'kja;</t> <t>lan taq' anb'ila teju' taq'wixil toj tjaya.</t>", "15": "<t>Ktzalajeltzuntza ex lay xob'a,</t> <t>ex ktenb'ela toj nak'b'il;</t>", "16": "<t>K'ik'eltzun tna'l yajb'iltz tu'na;</t> <t>k'ik'eltna'l tu'na kse'n ajtik' jb'al.</t>", "17": "<t>Kqoptz'ajelxi'x tchwinqlala kyetwitzju' q'ij te wanq'ij;</t> <t>ikyk'okyela' kmoju' qxopin teya</t> <t>kse'n spik'un.</t>", "18": "<t>Kqeb'el tk'u'ja ex mixti'ku' tzik'a' tk'u'ja;</t> <t>toj tq'ob' Dyos kwtalaya toj nak'b'il.</t>", "19": "<t>Ajtkub'txaleya mix-a'lo' ksak'pulteya.</t> <t>Nim che ul qanil xtalb'il teya.</t>", "20": "<t>Aye'tzunkye' b'inchal myab'a'n, noqxgan che jyol o'nb'il;</t> <t>layx knet jatu'n kyklonteya' kyib',</t> <t>naqx kamik nayon kye, chi Sopar.</t>"}