{"1": "<pb/><t>¿Ma b'i'n tu'na jtoj tu'n kyalan tojk'ul chib'?</t> <t>¿Ma oje tila ajtalanju' ttxu msat?</t>", "2": "<t>¿Ma b'i'n tu'na toj jte' xjaw</t> <t>nche' alina'?</t>", "3": "<t>Ajkyalan nkub' kyk'oyi'n kyib',</t> <t>nnitz'jtzun kyaltz.</t>", "4": "<t>Nche kuwixtzuntz, ex ch'iy toj kojb'il,</t> <t>ex nche'xtzuntz ex mixjun nanjtztl kyi'j.</t>", "5": "<pb/><t>¿Alkye xi'tzaqpinte tojk'ul b'ur?</t> <t>¿Alkye xi'tzaqpinte tu'n tb'et?</t>", "6": "<t>Ayine' nxi' yek'unte, jatu'n tanq'ina,</t> <t>toj chq'ajlaj kyoj plan tx'otx' min ntzaj kyawal.</t>", "7": "<t>Min nkub'u' q'ajte'n toj nintnam toj twitz,</t> <t>ex min ntb'i'n ajt-ẍch'inju' ajchejil.</t>", "8": "<t>Nb'et ttxa'nile witz jyol twa,</t> <t>njyon ti'j cha'x k'ul te twa.</t>", "9": "<pb/><t>¿Ma oktzun k'ajb'elu' tojk'ul tman wakx teya toj twitza</t> <t>exqa kyejten jun qonik'an toj tja twakyixa?</t>", "10": "<t>¿Ma kb'entel tk'let tu'na ti'j yuw tu'n tkjon,</t> <t>mujqa kxe'l lpe ti'ja txijil tx'otx' toj kojb'il?</t>", "11": "<t>¿Ma kqeb'il tk'u'ja ti'j, tu'nju' kuwxi'x,</t> <t>exqa kb'entel taq'una tu'n?</t>", "12": "<t>¿Ma oktzun k'ajb'el tu'n tb'uyetju' twitz tawala toj twitza</t> <t>ex tu'n tb'uyitu' twitz ttriya toj er?</t>", "13": "<pb/><t>Matilju'ya pich' ab'estrus tb'i:</t> <t>ntzalaj nlipan tk'i' t-xik',</t> <t>naku'j kse'n t-xik' pich' siwenya,</t>", "14": "<t>nche kyej tq'o'n tjos toj tz'awun</t> <t>tu'n kymoq'ti tu'n ttantonil q'ij.</t>", "15": "<t>Min nximan ti'j qaj xkub' txeq'j toj tqan,</t> <t>ex qaj xkub' twab'e'n jun txkup.</t>", "16": "<t>Txkup kyeju' tal, nakuj mya talqe',</t> <t>min nximan qa naq nkub'naju' taq'un.</t>", "17": "<t>Min xi'nq'o'nwe' tnab'l;</t> <t>ex min xinq'o'ne' te tu'n telk'atz.</t>", "18": "<t>Ajtzun tjawe' nxi' ojqel,</t> <t>naq ntze'n kyi'j chej ex kyi'j aj chejil.</t>", "19": "<pb/><t>¿Ma atzuna xiq'onte tipumal chej,</t> <t>ma aya xiq'o'nteju' twi' txayli ti'j tqul?</t>", "20": "<t>¿Ma tu'na nlipana' kse'n jun ẍt'ikt'u'l,</t> <t>xob'ajilx ajtaq'wi xopil?</t>", "21": "<t>Nlukun toju' plan tx'otx',</t> <t>ex min nxob' ajt-xi' toj q'oj.</t>", "22": "<t>Ntze'n ti'ju' xob'ajil min njaw sak'puj,</t> <t>ex min njawxob' teju' k'uẍtx'e'nb'il,</t>", "23": "<t>Maskye nq'ajtiju' tkb'el talsmaj tu'n aj chejil</t> <t>maskye nel spoqj q'aq' ti'j ch'ut ex ti'j k'ok'e' ch'ut.</t>", "24": "<t>Tuk'i'l ttx'u'jil nkub'a'ti'ju' b'e tu'n;</t> <t>layx myet ajtq'ajti chun.</t>", "25": "<t>Tu'n tjiq'cha'n nttzaq'we'na' tq'ojq'ojel chun;</t> <t>najchaq nt-sqo'na' q'oj</t> <t>ex ntb'i'n tq'ojq'ojel wi'yj te chaq'b'il exqe' xjal nche ẍch'in.</t>", "26": "<pb/><t>¿Ma nimtzun tnab'la tu'n t-xnaq'tzanteya q'anjel tu'n tlipan,</t> <t>ex tu'nt-xi' nlipan toj tnayajkya'j?</t>", "27": "<t>¿Ma aya chaq'un teju' t'iw</t> <t>tu'n tkub' tq'o'n tpaqb'il jawlxi'x?</t>", "28": "<t>Najlite' t'iw toj pik q'ijtl ex qonik'an,</t> <t>nkub' tb'incha'n tja twi'xi' pik.</t>", "29": "<t>Tzmaxtzuntz nka'yintza'</t> <t>ex nk'utzin ti'j tchi'.</t>", "30": "<t>Chik' kywaju' tal,</t> <t>axtzuntzu' ta'qe' ja ta'qe' kyimni txkup.</t>"}