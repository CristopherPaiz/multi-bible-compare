{"1": "<pb/><t>Qu'mtzun, b'inqeku'ya nyole' Job';</t> <t>b'intzju'ya kxe'l nma'ne' teya.</t>", "2": "<t>Atitlwe' ntzaq'web'l twi' waq':</t>", "3": "<t>chin yolile' axxi'x</t> <t>majx kxel nchik'b'a'ne' nxime'.</t>", "4": "<t>A Dyos Nimtipumal b'inchanweye',</t> <t>ex q'onte nxewe'.</t>", "5": "<t>Tzaq'wentz chaqa, qama b'ant tu'na,</t> <t>b'inchamtib'a tu'n tyolina wuk'i'le'.</t>", "6": "<t>Junqo'xte' tuk'i'la twitz Dyos;</t> <t>ex tx'otx' qinwe' kse'nta.</t>", "7": "<t>Qu'mtzun lalun xob'a weye',</t> <t>lay kub' nkawi'na.</t>", "8": "<pb/><t>Naku'j tmaya xinb'i'ne'</t> <t>(aye' yolju' nb'iye' lu):</t>", "9": "<t>B'a'nqinwe' ex mixti'we' npaj,</t> <t>mixti'we' npaj ex mixti' wile'.</t>", "10": "<t>Atzunte' Dyos ntjyo'n tu'me'l tu'n npoqete',</t> <t>ex nchin noktq'o'ne' nakuj tajq'ojqine';</t>", "11": "<t>Matz'ok tq'o'n xpatx'k'uxb'il kyi'j nqane'</t> <t>ex toktwitz wi'je' se'n nchin b'ete', chija.</t>", "12": "<t>Myatzun ttxolilte' ti'ju' ntma'na lu,</t> <t>nimna'te Dyos toklen kyekywitz xjal.</t>", "13": "<t>Â¿Titiqu'n nxi' tchitpu'na te</t> <t>tu'nju' min ntzaj ttzaq'we'n tu'me'l tyola?</t>", "14": "<t>Nyolinte Dyos toj chukchaq tu'me'l,</t> <t>extzun min nelqnik' ti'j.</t>", "15": "<t>Ati maj nyolin qonik'an,</t> <t>toj jun watl mujqa toj jun witzik',</t> <t>ajkyb'ajik' wtan xjal,</t> <t>ajkytzyet tu'n watl.</t>", "16": "<t>Nyolinte Dyos kye xjal;</t> <t>nche ttzak'u'n ex nche tzaj t-xob'sa'n,</t>", "17": "<t>Tu'n kyeltpa'n kyi'ju' kyb'inchb'en myab'a'n</t> <t>ex tu'n lalun jaw kynima'n kyib'.</t>", "18": "<t>Iktzu'n nche tklo'na' te muqb'il,</t> <t>nche tklo'n te kamik.</t>", "19": "<t>Atzun junjun majtl toj yab'il ntzak'unjtza' xjal tu'n Dyos,</t> <t>majx nch'yon toj tkyaqil twinqil.</t>", "20": "<t>Mixpeti' nel b'a'n tkyaqilju' tb'anil wab'j te,</t> <t>maskye aju' ntwan kukxju'.</t>", "21": "<t>Xi'tkub'aju' tchib'jil,</t> <t>q'ancha'l qe'tl tb'aqil.</t>", "22": "<t>Xi'tpon b'aju' tchwinqlal ttzi muqb'il,</t> <t>naq atitl twitz kamik.</t>", "23": "<pb/><t>Qatzun nqaku' ta' jun anjl tk'etz,</t> <t>tu'npe jun kyxol kab'k'al lajnaq (1,000) tu'n tyolin ti'j,</t> <t>ex tu'n tmante qa nanq'in toj ttzinunal,</t>", "24": "<t>tu'n tlaqjtk'u'j ti'j ex tu'nt-xitma'n te Dyos:</t> <t>Kloma te kamik,</t> <t>matxi' knet kolpib'lte wu'ne', chiku'.</t>", "25": "<t>Kb'anixeltzun jumajtl</t> <t>kpomil jumajtl kse'n toj tku'xumal.</t>", "26": "<t>Kkub'sal twitz Dyos, ex ktzajel b'i'n;</t> <t>k'okyelku' tka'yi'n twitz Dyos tuk'i'l tzalajb'il,</t> <t>ex kb'itzal ti'ju' t-xtalb'il Dyos kywitz xjal.</t>", "27": "<t>Oktma': Machin b'inchan ile', mixya tnik'alti'ju' xnb'inchaye',</t> <t>atzunte Dyos min xkub' ttz'e'ysa'n nwitze';</t>", "28": "<t>mape' chin tkole' te kamik</t> <t>ex inx chin ka'yi'n spik'une', chiku'.</t>", "29": "<pb/><t>Ikytzu'n ntb'incha'n Dyos</t> <t>b'a'npun maj kye xjal;</t>", "30": "<t>intklo'n te kamik</t> <t>ntq'o'n anb'il te tu'n tlonte spik'un.</t>", "31": "<pb/><t>Chin tb'iku'ya b'a'nxi'x Job',</t> <t>numekuya akx nchin yoline'.</t>", "32": "<t>Qa ati jun tyola, tzaq'wentza;</t> <t>qatzun tu'me'l, kb'el nb'i'ne' b'a'nxi'x;</t>", "33": "<t>qatzun min, k'uttziya</t> <t>atzun txinxnaq'tza'na tu'n tten tnab'la, chi Elyu.</t>"}