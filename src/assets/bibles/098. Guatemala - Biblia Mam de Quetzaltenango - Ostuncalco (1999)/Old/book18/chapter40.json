{"1": "<pb/><t>Aya, tajb'iltoqa tu'n wok tq'o'na toj xjel</t> <t>ayine' Dyos, Nimwipumale',</t> <t>¿ma ilxi'xti'j tu'na tu'n ttzaq'wena? chi Dyos.</t>", "2": "", "3": "<t>¿Titi'we' kxe'l ntzaq'we'n, extzun naqch'i'n woklene'?</t> <t>Alote b'a'n tu'n nkub' numeye'.</t>", "4": "", "5": "<t>Matxi' chin yolin b'a'npun maje',</t> <t>ex mixti'tlwe' nyol, chi Job'.</t>", "6": "<t>Yolin jumajtl Dyos tuk'i'l Job'</t> <t>tojxi'x txqan q'ankyaq.</t>", "7": "<t>Ye'k'untza tipumala ja'lo,</t> <t>ex tzaq'we'nqe'tza xjel lu:</t>", "8": "<t>¿Tajb'ila tu'n tmanteya qa mya tnik'alwi'je' exqa ati wile',</t> <t>tu'nwtzunlo toka mixti' tila?</t>", "9": "<t>¿Ma kuwxi'xtzuna kse'nwe'?</t> <t>¿Ma aju' tq'ojq'ojel toj twi'ya kuw kse'nwe'?</t>", "10": "<t>Qonknatzun ti'ja tb'anilxi'x toj tajwalila,</t> <t>ktxunk ti'ja te ajwalb'il nqoptz'aj.</t>", "11": "<t>Ka'yinqe'xa kkyaqilju' njaw kynima'n kyib':</t> <t>tzaqpintzju'ya ttx'ujila ex me'ssa'nqe'ku'ya.</t>", "12": "<t>Iku', xitunqe'ku'ya tu'n twitza,</t> <t>b'ajsanqeku'ya b'inchal myab'a'n ja ta'qe'.</t>", "13": "<t>Mqunqe'ku'xa kykyaqil toj tx'otx',</t> <t>jpunqe'kxa kyxol kyimni.</t>", "14": "<t>K'elel nnik'tze',</t> <t>qa tu'nju' tkuwala kub'a' ti'j tu'na.</t>", "15": "<t>Luju' nin txkup B'eemot, nch'isaje' kse'nx aya;</t> <t>nwan k'ul kse'nkye wakx;</t>", "16": "<t>Ka'yinxpe'ya ti'j tqul kuwxi'x,</t> <t>exju' tchib'jil majx kuwqe'.</t>", "17": "<t>Exju' tje kuwxi'x kse'n k'ute,</t> <t>exqe' tb'o'tx'il tqan naku'j xmonqe'.</t>", "18": "<t>Aye'ju' tb'aqil naku'j tub'qe' q'ank'uxb'il,</t> <t>naku'j tqan k'uxb'il.</t>", "19": "<t>Aju' waq'unb'ene' tb'anil b'inchb'ente;</t> <t>naq o'kx ayine' b'inchalte b'a'n tkub' nxitine'.</t>", "20": "<t>Kwi' witz janche b'aja' ẍchan txkup,</t> <t>intzaj iq'ina' k'ul tu'n twan.</t>", "21": "<t>Inkub' paqe tjaq'ju' k'ul loto,</t> <t>inxi' ewil kxol ptz'an toj sob'on.</t>", "22": "<t>Aju' k'ul loto najb'en te t-xleku'n,</t> <t>aye'tzunju' chjaj ate' ttzi a' ti'jele.</t>", "23": "<t>Qama ch'iyju' nin a' minti' nxob';</t> <t>maskye ma japun a' tjaq' ttzi,</t> <t>minxi' toj twinqil.</t>", "24": "<t>¿Alkyetzu'n ktq'a'tib' tu'n ttzyunte ex tu'n kyetz tiq'i'n twitz,</t> <t>mujqa tu'n tex tq'o'n jun aqwil toj ttxa'n?</t>"}