{"1": "<pb/><t>Makub' njk'u'n wib'e'</t> <t>expe' tu'n lalun pon nk'u'je' kyi'j txin.</t>", "2": "<t>¿Alkyetzu'n tu'me'l t-xel ntzaj tq'o'n Nimtipumal</t> <t>tzmax toj kya'j te junjun xjal?</t>", "3": "<t>¿Ma myatzu'n ati tu'n tkub' b'o'lju'</t> <t>b'inchal myab'a'n ex aj il?</t>", "4": "<t>¿Ma mitzun jun ntka'yi'n Dyos nb'incha'ne'</t> <t>ex ma min ntka'yi'n se'n chin b'ete'?</t>", "5": "<pb/><t>Majx lu Dyos b'ajx nb'inchaye' taq'wixil</t> <t>ex b'ajx kub'a' nxima'na'ye' tu'n t-sb'et jun xjal.</t>", "6": "<t>¡Chin kub'xwit tmlo'ne' Dyos toj tqan peẍ tz'aqli,</t> <t>k'eleltzun tnik'tz qa mixti' wile'!</t>", "7": "<t>Qa matxi' chin eltxalpuje' ti'ju' tzinun b'e,</t> <t>qa matxi' pon nk'u'je' ti'j jun ti'xti',</t> <t>exqa matz'elyal jun ti'xti' wi'je',</t>", "8": "<t>junxi'tlwit wanteju' wawale'</t> <t>ex jatzwit xb'oqi'n wawale'.</t>", "9": "<pb/><t>Qama chin sb'ete' tu'n jun qya</t> <t>mujqa mapon nk'u'je' ti'j t-xu'jil nb'sine'.</t>", "10": "<t>Tz'aq'unanxwitju' nxu'jile' te juntl</t> <t>ex junxi'chaqwit ichan kub'kẍe tuk'i'l</t>", "11": "<t>Qawt mixyab'a'n nb'incha'ne';</t> <t>iltzunti'jtz tu'n ttz'e'yset nwitze'.</t>", "12": "<t>Naku'xwitloj q'aq' nb'aj txqan ti'xti' tu'n</t> <t>jaku' b'aj tkyaqilju' ati weye' tu'n.</t>", "13": "<pb/><t>Qa intoq kyqani'n nmajine' jun ti'xti' weye',</t> <t>nxinq'o'ne' kyqanb'etz kukxju'.</t>", "14": "<t>¿Se'nxixtzulo juntl tu'me'l chin pomilaye' twitz Dyos?</t> <t>¿ti'tzunlo kxel ntzaq'we'ne' ajwoke' toj xjel tu'n?</t>", "15": "<t>Junxte Dyos b'inchanqe ti'j qtxu,</t> <t>tzaj tq'o'n nchwinqlale' ex ikxkye.</t>", "16": "<t>Mixti' junmaj miwitjun xi'woninju'ye' prow,</t> <t>ex min waje' tu'n tik' we'yaj kyi'ju' qya kyimni kychmil.</t>", "17": "<t>Mixti' njunalwite' nchin wan,</t> <t>nxinq'o'nwe' twa meb'a kukxju'.</t>", "18": "<t>Kye tilwi meb'a wu'ne' kukxju', naku'j nk'wale';</t> <t>mache nkolwe' qya kyimni kychmil kukxju'.</t>", "19": "<t>Ajt-xinka'yinwe' qati jun xjal nyajti mixti' t-xb'alun,</t> <t>mujqa jun prow mixti' ttxo'w,</t>", "20": "<t>noknq'o'ne' kysmal nrite' ti'j tu'n tmoq'ti,</t> <t>ex nq'o'n chjonte weye'.</t>", "21": "<t>Mixjun xjaw wiq'i'n wib'e' kyi'j meb'a</t> <t>tu'nwtu' ati woklene' kyuk'i'l ajkawil.</t>", "22": "<t>Qatzun mya ax weye',</t> <t>che toqjxwitju' nq'ob'e';</t> <t>che elxwit q'ulpaj ti'j nsemu'le'.</t>", "23": "<t>Intoq chin xob'e' teju' tz'e'ysb'il witzb'aj tu'n Dyos;</t> <t>¡mixti' tu'me'l tu'n nwe'ye' twitz!</t>", "24": "<pb/><t>B'ajx tz'oka'xi'we' q'anpwaq wu'n</t> <t>axi'xwit q'uqb'ab'l nk'u'ju'ye'.</t>", "25": "<t>Myaxi'xtzu' ta'we' ntzalajb'il ti'ju' q'inumal</t> <t>mujqa tu'n tkanb'et txqan npwaqe'.</t>", "26": "<t>Oje wile' q'ij nk'ant</t> <t>exju' xjaw nqoptz'aj b'a'nxi'x.</t>", "27": "<t>Ex b'ajx chin k'ulunaye' toj ewaj kye</t> <t>ex b'ajx che'x nk'lu'ne' tu'n nq'ob'e'.</t>", "28": "<t>B'a'nwttzulo ttz'e'yset nwitztze'</t> <t>¡naqwit makub' wewa'ne' Dyos toj kya'j!</t>", "29": "<pb/><t>Mixjun ẍin tzalaje' ti'ju' taq'wix ntzaj ti'j wajq'oje,</t> <t>b'a'npe'tzulo qama tzaj jun k'ulb'a'n ti'j.</t>", "30": "<t>B'ajx chin qaninaye' tib'aj</t> <t>ex min ntxokwe' tkamik.</t>", "31": "<t>Qajtzun kyajb'il junjunju' najlqe' nk'etze'</t> <t>tu'n kyb'inchante myab'a'n kyi'ju' najchaq xjal,</t>", "32": "<t>Min waje' tu'n kywtan jun qonik'an najchaq xjal toj b'e.</t> <t>Nxinq'o'nwe' anb'il kye kukxju' toj njaye'.</t>", "33": "<t>B'ajx kub'a' wewa'nwe' wil kse'n nkyb'incha'n junjuntl,</t> <t>ex mya' toj ewaj ta'we' wil.</t>", "34": "<t>B'ajx tz'okxa' njpu'n wib'e'</t> <t>tu'n nxob'ele' kye xjal</t> <t>noqwit tu'n tpaju' ik'o'n qine' kyu'n toj njaye'.</t>", "35": "<pb/><t>¡Atiwt jun b'il weye'!</t> <t>tu'nku' nb'iye' nkuwseta'ju' nyole';</t> <t>awtju' Nimtipumal tzaj tzaq'wente ja'lo.</t> <t>Qanatzun ati wile', kytz'ib'anku'ye' poqb'il weye',</t>", "36": "<t>che jawil wiqa'ne' te ninb'ilweye';</t> <t>che jawix nq'o'ne' te koron toj nwi'ye'.</t>", "37": "<t>Kxe'l nq'o'nwe' tajlal tkyaqilju' nb'inchb'ene' te Dyos,</t> <t>lay chin xob'e' ajnpon lq'eye' twitz.</t>", "38": "<t>Min nxikyqani'n ntx'otx'e' taq'wix wi'je' toj kya'j,</t> <t>ex min nche oq'u' kytxolil awal.</t>", "39": "<t>Qatzun matz'el welq'a'ne' tawal jun xjal,</t> <t>mujqa matxi' che kub'nsb'u'ne' aq'unal toj kojb'il,</t>", "40": "<t>¡Ch'i'xwit che tzaj ch'iy toju' ntx'otx'e' t-xel triy,</t> <t>ex taq'wix k'ulwit te t-xel seb'ad! chi Job'. <pb/>B'ajtzun yolin Job' te kolb'iltib'.</t>"}