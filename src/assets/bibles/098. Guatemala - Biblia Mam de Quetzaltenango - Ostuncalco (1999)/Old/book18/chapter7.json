{"1": "<pb/><t>Ikyte tchwinqlal xjal tzalu twitz tx'otx'</t> <t>kse'n jun xjal q'ojil naq njapun tajb'eb'l,</t>", "2": "<t>Kse'n jun lq'o'nmajin nxi'x ka'ylaj ti'jun txleku'n,</t> <t>ex kse'n jun majin nxi'x ayon ti'j twitk'u'j.</t>", "3": "<t>Matxi chin yajti b'a'npun xjawe' ex mixti'xte',</t> <t>tkyaqil qonik'an nchin yajtiye' toj k'ixk'oj.</t>", "4": "<t>Aj nku kẍeye' mixjun nxi'te qonik'an;</t> <t>siktb'ilxte' kukx ntolojlaju'ye' ajttzaj t-xe kya'j,</t> <t>¿jtojtzulo chin jawe'ye'? nchije' nkub' nxima'ne'.</t>", "5": "<t>Matxi' che kub' b'ent ẍchuq' wi'je' ex naq nqowjtl,</t> <t>ex nxi'x pojin nk'ixb'lene'.</t>", "6": "<t>Xi'tjapun b'ajwe' toj nq'ij, mixti'x q'uqb'ab'l nk'u'je',</t> <t>ojqel tel kse'n jun twa chemuj.</t>", "7": "<t>Na'ntza Qman Dyos, naku'j jun jiq'chanju' nchwinqlale',</t> <t>ex layx chin tzalajtle'.</t>", "8": "<t>Mix-a'lo'xtl k'okyel ka'yinweye';</t> <t>naq ajntzaj tka'yi'na chin b'ajeltzuntze'.</t>", "9": "<t>Kse'nte muj nik' ex nkub'naj,</t> <t>iktzun xjalju' ajt-xi' toj muqb'il,</t> <t>layx tz'anjtztlti'j,</t> <t>lay tz'okka'yi'ntl kyu'n toj tja.</t>", "10": "", "11": "<t>Qu'mtzun lay b'ent nkyaj numeye'.</t> <t>Kxel nlanu'n nyole'</t> <t>toj tchib'lju' k'ixk'oj ex tk'ayil.</t>", "12": "<t>¿Ma nintxkupqine' xob'ajilx toj ninnjab',</t> <t>tu'nju' nxi'x xq'uqina wi'je'?</t>", "13": "<t>Ajtkub' nxima'ne' qa toj kuẍb'il chin ojlala'ye'</t> <t>exqa tu'n watl kqeb'ela' nk'u'je',</t>", "14": "<t>Intzaj tq'o'na xob'ajil toj nwatle';</t> <t>¡kyexi'x toktojnwitze' tu'na!</t>", "15": "<t>B'a'nwtlo naqwit kub'tjtz'o'na nqule';</t> <t>wajb'ile' tu'n wele' twitz tejumajx.</t>", "16": "<t>Layx wipatle'. Min wajb'ile' tu'n wanq'intle'.</t> <t>Chin tq'onkja, qu'n mixti'x tajb'enju' nchwinqlale'.</t>", "17": "<t>¿Titi'xixtzu'n toklenju' xjal, tu'nju' nxi'x b'ajx tk'u'ja ti'j?</t> <t>¿Tiqu'n nxi'x lab'tiya ti'j?</t>", "18": "<t>¿Titiqu'n majx toktwitza ti'j tkyaqil q'ij,</t> <t>ex jachq'al nok tq'o'na toj joyb'ilti'j?</t>", "19": "<t>¿Ma laytzun chin kyej tq'o'n jun kmuja</t> <t>naq tu'n tb'ilq'etku' ntzub'e'?</t>", "20": "<t>Qatzun ati wile',</t> <t>¿ti'tzu'n matxi' nb'inchaye', xq'uqil xjal?</t> <t>¿Tiqu'n ayinxixe' nchin tzaj tnik'u'na kyu'n tal t-smaja?</t> <t>¿Mujqa iqa'nqine' tu'na?</t>", "21": "<t>¿Ma laytzun kub' tnajsa'na wile'?</t> <t>¿Laytzun kub' tnajsa'na taq'wix xnb'inchaye'?</t> <t>Naqch'intl nxi'we' toj tx'otx':</t> <t>kchin tjya'ya, ex mixti' qintlwe', chi Job'.</t>"}