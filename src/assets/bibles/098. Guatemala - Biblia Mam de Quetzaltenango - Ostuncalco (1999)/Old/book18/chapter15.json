{"1": "<pb/><t>Ate' xjal ati tnab'l minxittzaq'we'n kyuk'i'l yol mixti' kyoklen</t> <t>ex min jaw tnima'ntib' kyu'n tyol naq tiqatz kyq'iq';</t>", "2": "", "3": "<t>Minti' naqxwit nyolinxi'</t> <t>ex min najb'en tyol mixwitti' toklen.</t>", "4": "<t>Atzunta min nimantla te Dyos:</t> <t>¡nkub' t-xitu'nju'ya k'u'lb'il axi'x!</t>", "5": "<t>Myab'a'n tokx toj twi'ya qu'mtzun nyolina ikju'</t> <t>ex nyolina tuk'i'l sb'ub'l.</t>", "6": "<t>Min nojqelan tu'n t-xinpoqo'na,</t> <t>tojxpena' ttziya netza'.</t>", "7": "<pb/><t>¿Mamixtzunti' jun xjal toj twitza tej titz'jiya,</t> <t>ex mamixti'qe'toqju' witz?</t>", "8": "<t>¿Ma atzuna q'ol tnab'l Dyos,</t> <t>mujqa o'kxa ajnab'lil twitz tx'otx'?</t>", "9": "<t>¿Titzu'n b'a'n tu'nju' min nb'et qu'ne'?</t> <t>¿Titi' tojtzqi'na ju' min qojtzqi'ne'?</t>", "10": "<t>¡Matxina' tzajqe' qwinqil,</t> <t>nimxi'xpena'qe' twitzlalil qu'n kyetwitz tmana!</t>", "11": "<pb/><t>¿Maminqe tk'u'ja tu'nju' ntq'uqb'a'n Dyos tk'u'ja</t> <t>ex chab'a nqo' yoline' teya?</t>", "12": "<t>¿Tiqu'n nxa'tq'o'na toj twinqila</t> <t>ex noq nsq'iluna tu'n tpaj?</t>", "13": "<t>¿Tiqu'n ntx'u'jina'ya ti'j Dyos</t> <t>ex nim txqan tyola ti'j?</t>", "14": "<t>Mixti'te jun xjal japumniti'j</t> <t>ex mixti'wt tpaj.</t>", "15": "<t>Mipena' jun q'uqlixi'x tk'u'j kyi'ju' anjl,</t> <t>myape'na' ẍtilunju' kya'j twitz.</t>", "16": "<t>¡Mitzunloyate' xjal, ntzu'wix ex ik'b'ajilx,</t> <t>naqx il nb'incha'n kse'n nk'wan a'!</t>", "17": "<pb/><t>B'inkupe'ya, kxel nma'nch'ine' teya</t> <t>aju' matxi' tzik' nwitze' ti'j,</t>", "18": "<t>aju' nkyxnaq'tza'n ajnab'lil qe'.</t> <t>Makykan kyi'ju' ijtxi' kychman,</t>", "19": "<t>Aye'j xiq'o'n tx'otx' kye</t> <t>ex min xi'kysmo'nkyib' kyuk'i'l najchaq xjal.</t>", "20": "<pb/><t>Naq ch'i'ntoj tchwinqlalju' xjal b'inchal myab'a'n,</t> <t>exju' mya'l yajb'ilxi'x nanq'ina'.</t>", "21": "<t>Nxob' kye tq'ojq'ojel nche'x tb'i'n;</t> <t>kse'n q'uqlixi'x tk'u'j, nkub' alq'a'n.</t>", "22": "<t>Layx b'ent toq toj qxopin:</t> <t>¡nayon jun xuyb'il b'iyb'ilte!</t>", "23": "<t>k'okyel te kychi' k'utz;</t> <t>b'i'n tu'n qa kb'ajel.</t>", "24": "<t>Tzul xob'el ti'j tu'n qlolj,</t> <t>tzul b'is ti'j ex kk'ulb'al,</t> <t>kse'n jun nimaqkawil ajt-xi' q'ojil.</t>", "25": "<pb/><t>Ikytzun nb'aju' ti'ju' njaw ti'ntib' ti'j Dyos</t> <t>ti'ju' nok pi's teju' nimtipumal,</t>", "26": "<t>aju' klo'n tu'n kolb'il,</t> <t>mixti'x tnab'l noktzaqpaj ti'j Dyos.</t>", "27": "<t>T-xuq'exi'x twitz ex tq'eb'exi'x.</t>", "28": "<t>Che b'elxitju' nimaqtnam janajla';</t> <t>che b'ajkjel kolb'e'n ja</t> <t>junch'yuq ttx'anqa'n jatl che kjela'.</t>", "29": "<t>Mya nimtoj kq'inumaxel,</t> <t>ex lay txi' tlok' toj tx'otx'.</t>", "30": "<t>Lay tzoqpaj toj qxopin.</t> <t>K'okyel kse'n jun awal nb'aj tz'e'y t-xul tu'n q'aq'</t> <t>mujqa nche eljub'cha'n tub'chil tu'n kyq'iq'.</t>", "31": "<t>Lalun tz'okqe tk'u'ja ti'ju' sb'ub'l toj xnakyil,</t> <t>qu'n o'kx ktkanb'a'ju'ya kb'el t-sb'u'n tib'a.</t>", "32": "<t>Kb'el tzqijte' sb'ub'l na'mxtoq tpon tq'ijlalil</t> <t>ex lay t-xulin jumajtl.</t>", "33": "<t>Ikyk'okyela' kse'n junwi' ub'a na'mxtoq tq'nax twitz ajtb'ajku'tz t'uxj,</t> <t>kse'n junwi' olib' naq nku'tz tz'aq tub'chil.</t>", "34": "<t>Lay kyej kyyajajilju min nche okslan te Dyos,</t> <t>kb'ajel pati'n kyja tb'anilqexi'x naq tu'n kyeleq'.</t>", "35": "<t>Ch'onwi'qe' tu'n taq'wixil ex nche alan k'ulb'a'n;</t> <t>naq sb'ub'l kywitz nkyq'o'n, chi Elipas.</t>"}