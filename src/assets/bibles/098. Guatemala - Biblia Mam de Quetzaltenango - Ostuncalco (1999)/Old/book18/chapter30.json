{"1": "<pb/><t>Atzu'n ja'lo nxi'x chin kub'tze'ne'</t> <t>kyu'n q'a ku'xunqe'x nwitze',</t> <t>mixpeti'x kyajb'enju' kyman</t> <t>kyuk'i'l ntx'yane' xq'uqil rit.</t>", "2": "<t>¿Tixi'xti' kyajb'enju' kyq'ob' weye'?</t> <t>naqna' nche numjkye' xjal lu.</t>", "3": "<t>Tu'n nin we'yaj ex nche yajti.</t> <t>Naq tlok' tze tzqij te'qe'k walte</t> <t>te qonik'an toj chq'ajlaj.</t>", "4": "<t>Intoq che xb'oqin k'ak'ul,</t> <t>intoq xikywan, naku'j t-xe xmasin.</t>", "5": "<t>Ik'o'n qekye' lu kyu'n xjal,</t> <t>xla'ja'nqe' kyu'n xjal kse'nqe' eleq';</t>", "6": "<t>expe' e'najan kyoj jyom,</t> <t>kyoj pik ex kyoj xaq;</t>", "7": "<t>intoq che ẍch'in toj q'u'sin,</t> <t>b'u'yi'nkyib' kyxol ch'i'x.</t>", "8": "<t>Xjal mixti'x kyajb'en, tojb'e k'walb'ajqe',</t> <t>exni xla'ja'nqe' toj tnam.</t>", "9": "<pb/><t>Atzu'n ja'lo nche' xmayin</t> <t>matxi' chin okye' te kytzeb'l.</t>", "10": "<t>Nche molmon ex nche el lq'e wi'je',</t> <t>expe' nokx kytzub'a'n toj nwitze'.</t>", "11": "<t>Tu'ntzu'n mixti' wipumale' ex me'ssa'nqine',</t> <t>mixti'x nche niman weye'.</t>", "12": "<t>Inxi'x tzajkyb'uyi'nkyib' wi'je',</t> <t>nche q'ojin wi'je', nchin kub' tz'aqe' kyu'n,</t> <t>ex kyajb'il tu'n nkub' kyb'yo'ne'.</t>", "13": "<t>Nkub' kymqo'n nb'eye', tu'n nkyime' kyu'n,</t> <t>ex mix-a'lo' nxi' myonkye.</t>", "14": "<t>Naku'j jutzliqe' toj jun t-xopajil nintapi</t> <t>nche etz tzaqpaj wi'je'.</t>", "15": "<t>Matzaj tilj xob'ajilx wib'aje';</t> <t>matxi lik'puju' woklene' nakuj kyq'iq';</t> <t>ex makub'naju' nq'inumale' kse'n muj.</t>", "16": "<t>Min wajb'iltle' tu'n wanq'ine';</t> <t>matxi' tz'ok b'is wi'je'.</t>", "17": "<t>Matxi' tz'ok k'ixk'oj toj nb'aqile';</t> <t>kukx nyajtiju'ye' junjun qonik'an.</t>", "18": "<t>Matxi' tzyet ti'j nqule' tu'n Dyos,</t> <t>ex nchin t-xtuni'ne' kuw.</t>", "19": "<t>Ma chinx t-xone' toj xoq'l,</t> <t>naku'j quq ex tza'j qine'.</t>", "20": "<pb/><t>Nchin qanin o'nb'ile' teya, Nman Dyos, ex min ntzaj tzaq'we'na,</t> <t>nchin kub'san teya ex min nchin tzaj tb'i'na.</t>", "21": "<t>Matz'oka kuw weye',</t> <t>majx ljo'n toj nq'ije' tu'na.</t>", "22": "<t>Inchin njaw tjub'cha'na tu'n kyq'iq',</t> <t>ex nchin jaw t-xt'iju'na tu'n q'ankyaq.</t>", "23": "<t>B'i'n wu'ne' a tajb'ilju'ya tu'n nkyime',</t> <t>ja che pomela' b'aj kykyaqilju' itz'qe'.</t>", "24": "<t>¿Ma b'ajxtzun txa' woni'na'ye' prow?</t> <t>ina' nklo'nwe' toju' t-ẍji'lil.</t>", "25": "<t>¿Ma b'ajxtzun chin noq'aye' ti'ju' nyajti?</t> <t>¿Ma b'ajxtzun tzaja' laqj nk'u'je' ti'ju' ati nojqelan te?</t>", "26": "<t>Wajb'il toqju'ye' tzalajb'il, yajb'iltlte' saj;</t> <t>wajb'iltoqe' spik'un, qxopintlte' sul.</t>", "27": "<t>Nxi'x punjne wanmiye', mixti'x ojb'il te;</t> <t>naqx yajb'ilte' ntzaj wi'je'.</t>", "28": "<t>B'isb'ajilxte' nchwinqlale', qu'n min nlo'ne' q'ij;</t> <t>nchin qanin o'nb'ile' kywitz kykyaqil xjal.</t>", "29": "<t>Naku'j qitz'in qib'e' kyuk'i'l ẍal,</t> <t>ex qamiw qib'e' kyuk'i'l ab'estrus.</t>", "30": "<t>Matxi' b'aj q'eqax nchib'jile',</t> <t>nq'aq'b'ix toj nwinqile' tu'n kyaq.</t>", "31": "<t>Te oq'e'n tu'n k'ixk'oj</t> <t>ẍe oka' chnab' arpa ex xux weye'.</t>"}