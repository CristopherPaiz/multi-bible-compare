{"1": "<pb/><t>¡Mixti' tu'n ttzaj qxim kyi'je' qu'n aye'kye' yolil ti'ju' tnam,</t> <t>ajtzun kykyime' mixti'tlte nab'ltzu'!</t>", "2": "", "3": "<t>Ikxna' atiwe' nnab'l,</t> <t>ex junxwe' woklen kse'nkye'.</t> <t>¿Alxixkye min b'i'n tkyaqil ja'lu tu'n?</t>", "4": "<pb/><t>B'a'ntzun qa mixti' wile' ex npaje',</t> <t>ex intoq tzaj tb'i'n Qman Dyos nkub'sb'ile' tnejel,</t> <t>nche b'ajtze'n wamiwe' wi'je'.</t>", "5": "<t>Aju' b'a'n ta' inel tik'u'nju' nyajti;</t> <t>mixti'x toklenju' xi'tex tz'aq te, nxitk'o'pi'n.</t>", "6": "<t>Ati nak'b'il toj kyja eleq';</t> <t>ex mixti' tzik'a'kyk'u'ju' nokky'ik'le'n Dyos,</t> <t>toj kywitz qa toj kyq'ob' ta'.</t>", "7": "<t>Qaninxa kye txkup mujqa kye pich':</t> <t>jaku' xnaq'tzanjtza kyu'n.</t>", "8": "<t>Ex b'a'n tu'n txitqani'na te tx'otx' ex kye kyiẍ toj ninnjab'</t> <t>tu'n ttzaj xnaq'tza'na kyu'n.</t>", "9": "<t>¿Ma ati junkye' na'mx tkane' toj twitz</t> <t>qa aku' Dyos b'inchante tkyaqil?</t>", "10": "<t>Toj tq'ob' ta' kychwinqlal</t> <t>kykyaqilju' itz'qe'.</t>", "11": "<t>Ntb'i'n ẍkyinb'aj tu'me'lju' yol,</t> <t>ikxju' kse'n qaq' ntna'n tk'ok'jal.</t>", "12": "<pb/><t>Ati kynab'lju' tijwnaq;</t> <t>tu'nju' kyab'q'i matxi' tz'ok kynab'l.</t>", "13": "<t>Atzunte Dyos ati tnab'l ex nimtipumal;</t> <t>nche kub'tnk'u'n t-xim ex nche japun tu'n.</t>", "14": "<t>Aju' makub' t-xitu'n Dyos,</t> <t>mix-a'lo kb'antel tjaw b'inchantlte;</t> <t>aju' kjpetel tu'n Dyos mix-a'lo' kb'antel ttzaqpinte.</t>", "15": "<t>Qa min ntzaj tq'o'n jb'al, tkyaqil kb'el tzqij;</t> <t>qama tzaj tq'o'n kb'ajel pune twitz tx'otx'.</t>", "16": "<t>Ati kanb'ab'l kukxju' tu'n tipumal.</t> <t>Toj tq'ob' ta'ju' inkub' sb'u'n exju' insb'un.</t>", "17": "<t>Tu'nte min nb'enta'tl kyximanju ati kynab'l</t> <t>ex tu'n tok toj kywi'ju' ajkawil.</t>", "18": "<t>Nelti'n kyoklenju' nimaqkawil</t> <t>ex nchexti'n toj jitz'jtib'il ẍb'iqlqe'.</t>", "19": "<t>Nche eltiq'i'n pale toju' kyajb'eb'l</t> <t>ex nche eltiq'i'nju' ate'k toj kyoklen.</t>", "20": "<t>Ntjpu'n kytziju' q'ol nab'l q'uqli kyk'u'jlalil</t> <t>ex neltiq'i'n kynab'lju' tijwnaq.</t>", "21": "<t>Ntb'incha'n tu'n tel kych'ixawju' nimaq kyoklen</t> <t>ex tu'n tb'aj kyipumalju' kuwqe'.</t>", "22": "<t>Nche tyek'u'nju' ti'xti' e'wa'nqexi'x</t> <t>ex nche elt-spik'cha'nju' ti'xti' min q'ancha'lqe'.</t>", "23": "<t>Nche jaw tch'isa'n nimaqtnam ex nche kub't-xitu'n,</t> <t>nche b'ajx t-sputi'n ex nche ok tb'u'yi'n.</t>", "24": "<t>Neltiq'i'n kynab'lju' nejenel tejun nintnam</t> <t>ex nche'x ttzpet-san toj jun chq'ajlaj mixti'x tb'eyil,</t>", "25": "<t>janche takanjeya' toj qxopin,</t> <t>nche ẍutujla kse'nqe' tx'ojtenel.</t>"}