{"1": "<pb/><t>Matxi' b'aj npasense' ti'ja;</t> <t>qu'mtzun kxe'l nma'ne' teya.</t>", "2": "", "3": "<t>Ink'ixb'sanju' tyola weye',</t> <t>ayintzunwe' kanli nwitze' se'n kxela' nmojtza'ne' teya.</t>", "4": "<pb/><t>B'i'na' tu'na ikxte ttenju'</t> <t>atxi'x tkub'len q'o'n xjal twitz tx'otx':</t>", "5": "<t>Lwiy nkub'ajte' ttzalajb'ilju' b'inchal myab'a'n;</t> <t>noq jun kmuj ntzalaj.</t>", "6": "<t>B'a'ntzun qa nimin twe' kse'n kya'j</t> <t>ex njapunkanun twi' tzmax toj muj,</t>", "7": "<t>kb'elnaj kse'n tz'a'lj</t> <t>ex layx kyiltlju' tamiw jakpomela'.</t>", "8": "<t>K'ik'eltna'l kse'n jun witzik' te qonik'an,</t> <t>ex mix-a'lo'x k'okyel yalsante.</t>", "9": "<t>Lay tz'ilwitl kyu'nju' najliqetoq tuk'i'l ex makyil twitz.</t>", "10": "<t>K'anjel kyanjsa'ntl tk'wal</t> <t>ju' ojetoq b'je'l talq'a'n kyeju' prow.</t>", "11": "<t>Tojkuxi'x tku'xumal kkyimela'.</t>", "12": "<t>Majx k'ok'j k'elila' taq'wixil te,</t> <t>okxi'x kb'el tnik'b'e'n;</t>", "13": "<t>kb'el tnik'b'e'n b'a'nxi'x</t> <t>ex chab'a kjulil ti'j.</t>", "14": "<t>Atzu'n aj tku'pun toj tk'u'j,</t> <t>kjawil b'ent te b'iyb'il kan.</t>", "15": "<t>Kjawitz t-xa'n jumajtlju' q'inumal b'aj tu'n;</t> <t>aku'te Dyos k'elil q'inte ti'j.</t>", "16": "<t>Intoq ttz'ub'a'n tb'iyb'il kan,</t> <t>atzunte kb'yolteju'.</t>", "17": "<t>Lay tnik'b'e txqan lech ex ta'lkab',</t> <t>nche' tolaq'in kse'n nin a'.</t>", "18": "<t>Ati tu'n tanj tanjsa'nju' ojetoq b'ajkub' tetza'n;</t> <t>lay tnik'b'e ex lay tzalaj ti'ju' tq'inumal.</t>", "19": "<t>Matz'ok wan kyi'ju' prow ex mache kyej tleb'a'n;</t> <t>mache kub'tzyu'n ja mya tb'inchb'ajqe'.</t>", "20": "<t>Mixtoqti'x nqe tk'u'j</t> <t>ex inxi'xtoq jamjonk kyi'j kykyaqil;</t>", "21": "<t>inb'aj tkyaqil tu'n.</t> <t>Qu'mtzun lay tzalaj nimtoj.</t>", "22": "<t>Tu'npe' nim txqan ati te, ninxi'x yajb'il tzul ti'j;</t> <t>kb'eltz'aq toj kyq'ob' b'inchal myab'a'n.</t>", "23": "<t>Ajtaq'wi wal tu'n tnoj b'a'nxi'x,</t> <t>tzultzun ttx'u'jil Dyostz ti'j:</t> <t>naku'j txqan jb'al ajttzaj chitj.</t>", "24": "<t>Qama tzaqpaj te jun q'ojb'il k'uxb'il,</t> <t>kb'elti'j tu'n jun smaj q'ank'uxb'il.</t>", "25": "<t>Majx k'elex jlajinju' talsmaj toj t-xmilal,</t> <t>majx k'elex xopq'iju' tk'a.</t> <t>Majx k'okyeltchi ti'j;</t>", "26": "<t>kjel take toj qlolj.</t> <t>Kb'ajel tuk'i'lxi' tkyaqilju' tja</t> <t>tu'n jun q'aq' kjawil k'ant tjunalx.</t>", "27": "<t>Kb'el yek'u'n til tu'n kya'j,</t> <t>ex kjawil we'ju' tx'otx' poqilte.</t>", "28": "<t>Aj ttzaj tilj tx'u'jil Dyos tib'aj,</t> <t>che b'elb'aju' tq'inumal.</t>", "29": "<t>Atzun oje kub' tq'o'n Dyos teju' b'inchal il;</t> <t>axtzun teju' kyajni q'o'n, chi Sopar, chi Sopar.</t>"}