{"1": "<pb/><t>Ati ttx'otx'al saqpwaq janetza'</t> <t>ex ati janb'incheta' q'anpwaq tu'n tb'ent tz'umin.</t>", "2": "<pb/><t>Toj tx'otx' njatza' ttx'otx'al k'uxb'il,</t> <t>aye'tzu'n ab'j ajkytzq'ajset, nel q'ank'uxb'il kyi'j.</t>", "3": "<t>Ma knet tb'eyil tu'n xjal toj qxopin:</t> <t>nku'x lq'e tzmax kub'l,</t> <t>atzuntzu' nela' yal tb'anil ab'j tu'n.</t>", "4": "<t>In ik'tjoyli kyu'n nche xtunin ti'j aqwil twitz pik,</t> <t>nche lukjne najchaq kyi'jxi' nimaqtnam,</t> <t>ja mixti' nik'a' jun xjal.</t>", "5": "<t>Intzaj triy toju' tx'otx' tib'ajxi',</t> <t>atzu'n tjaq'xi' naku'j q'aq' nk'ant.</t>", "6": "<t>Atzuntzu' ta'te' ab'j sapiro,</t> <t>ex nknet q'anpwaq toj tx'otx'.</t>", "7": "<t>B'ajxpena' kyila' t'iw exqe' k'utz</t> <t>qa ate' jutz'b'e tjaq' tx'otx'.</t>", "8": "<t>B'ajx che ik'a' tojk'ul txkup atzu',</t> <t>ex min nche b'etju' b'alun toj.</t>", "9": "<t>Nche jatztlku'n xjal ab'j toj pik</t> <t>ex majx nche kyej sjile kylok' tze tu'n.</t>", "10": "<t>In okx tlku'n tb'eyil kyoj pik</t> <t>ex njyet tkyaqil tlok'al k'uwenj tu'n.</t>", "11": "<t>Nb'aj tka'yi'n tkyaqil t-xiklil nin a'</t> <t>ex nche elyal tu'n tkyaqil ti'xti' e'wa'n.</t>", "12": "<t>¿Jatzunja ntzaja' nab'l?</t> <t>¿Ja tu'me'l ta'ju' k'atzil?</t>", "13": "<t>Min b'i'n tu'n xjal jte' twi' nab'l lu,</t> <t>ex min nknet tu'n twitz tx'otx'.</t>", "14": "<t>Mixti'te' tzalu, chiju' ttxuylal a',</t> <t>ex Mixti'we' woj, chiju' ninnjab'.</t>", "15": "<t>Layx jyet tu'n q'anpwaq,</t> <t>ex lay b'ent tlq'et tu'n saqpwaq.</t>", "16": "<t>Layx b'ent tchjet tu'n tb'anil q'anpwaq,</t> <t>mo tu'n tb'anil ab'j kornalina mo sapir.</t>", "17": "<t>Wi'yilxi'xte' kyetwitz q'anpwaq ex ẍtil-ab'j;</t> <t>lay b'ent tch'exb'et tuk'i'l juntl ti'xti' q'anpwaqxi'x.</t>", "18": "<t>Majx tb'anilxi'xte' nab'l kyetwitz koral,</t> <t>ex kyetwitz ẍtil-ab'j ntzaj ti'j pik ex cha'x ab'j.</t>", "19": "<t>Layx pon twi' ab'j krisolit ntzaj Etyopiy kse'n nab'l,</t> <t>ex lay b'ent tchjet tu'n q'anpwaq tz'uminxi'x.</t>", "20": "<t>¿Jatzunja ntzaja' nab'l?</t> <t>¿Jatzun ta'ya' k'atzil?</t>", "21": "<t>E'wa'n kywitzju' tojk'ul txkup,</t> <t>ex e'wa'n kywitzju' pich' twitz kya'j.</t>", "22": "<t>Inpe' kyma'n xitul ex kamik kjalu:</t> <t>Naqx nxiqb'i'nqe', chechij.</t>", "23": "<t>Atzunte Dyos tojtzqi'n tb'eyil nab'l;</t> <t>o'kxte b'ilte jakknetela',</t>", "24": "<t>qu'n in tka'yi'n tkyaqil twitz tx'otx'</t> <t>ex tkyaqilju' ati tjaq' kya'j.</t>", "25": "<t>Tej ttzaj tq'o'n Dyos tipumalju' kyq'iq'</t> <t>ex kajtq'o'n tmaqb'ilju' a',</t>", "26": "<t>tej tmante tu'n ttzaj jb'al</t> <t>ex tkyej tq'o'n tb'eyil q'ankyaq,</t>", "27": "<t>Ex til Dyosju' nab'l, tilju' tajb'eb'l</t> <t>b'aj tka'yi'n ex tma qa b'a'n.</t>", "28": "<t>Ex tma Qman Dyos kyeju' xjal kjalu:</t> <t>Ate nab'lju', nche ajb'ene' weye' ayine' Dyos Manb'aj,</t> <t>ex a k'atzilju' qama tz'el kypa'n kyib'e' ti'ju' taq'wix, chi Dyos, chi Sopar.</t>"}