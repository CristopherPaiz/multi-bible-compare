{"1": "<pb/>Kub' tq'o'n Qman Dyos tq'ob' wib'aje' toj lajoj tajlal xjaw, toj tq'ij ak'a'j ab'q'i, ex nxitiq'i'ne' toj jun witzik' toju' ttx'otx' Israel. Njapunku' junaqjo' (25) ab'q'i qxi'len q'i'ne' B'ab'ilon, ex kyajlajoj ab'q'i ttzyetlen Jerusalen. <pb/>Inkub' tq'o'ne' Qman Dyos twi' jun witz nimin twe' toju' ttx'otx' Israel, tzmaxtzuntzu' na'tz, e'xinka'yi'ne' jun tnej ja toj tnayajkya'j naku'j jun nintnam.", "2": "", "3": "Inxitiq'i'ne' Qman Dyos na'tz, ex wile' jun ichan naku'j q'ank'uxb'il. Wa'ltoq ttzi tnam, tzyu'ntoq jun tznij Sed ex jun tze te echb'il tu'n.", "4": "Ex tzaj tma'n ichan lu weye': Ka'yintza b'a'nxi'x ex b'intza; q'onk twi'ya ti'j tkyaqilju' kxe'l nyek'une' teya, qu'n matzaj q'i'na tu'n Dyos tzalu tu'n txi' nyek'u'ne' teya. Q'manxtzuntza kye aj Israel tkyaqilju' ktka'yi'ya, chij.", "5": "<pb/>Atitoq jun nintapi ti'jile tja Dyos. Te oxe' metr twe' tze te echb'il tzyu'ntoq tu'n ichan. Xi'tzun techa'n nintapi, tetoq oxe' metr twitz ex oxe' metr twe'.", "6": "Xi'tzuntz toju' qokyex toj tjawetzq'ij, jax kywi' peta'n ex kub' techa'n tqul tjpel tnam, tetoq oxe' metr twitz.", "7": "Aye'tzu'n tal ja ate' junjun plaj te qokyex, te oxe' metrchaq tnuqub' junjun ex oxe' metrchaq kywitz, kab'e' metr tk'i nik'janchaq kyxol. Ex atitlju' tjpel tk'etzu' ja te o'yb'il nka'yintz tu'me'l tja Dyos. Te oxe' metr twitz tqulju' tjpel lu.", "8": "Kub' techa'n ichan tal ja ttzi tja Dyos, te kyaje' metr toj. Ate'toq kab'e' tqan ja te jun metr kylamal.", "9": "", "10": "(Ate'toq oxe' tal ja toj junjun plaj teju' qokyex toj tjawetzq'ij, junelniqe', exqe' tqan ja ate' toj junjun plaj ex junelniqe'.)", "11": "<pb/>Ex kub' techa'n ichan tjpel jatu'n qokxa': te jwe' metr twitz, atzu'n qokyex qaq metr tk'i' nik'jan toj.", "12": "Atitoq jun b'o's tapi twitz junjunju' tal ja te nik'jan metr twitz toj junjun plaj. Te oxox metr kywitz ex oxox metr kynuqub' junjunju' tal ja.", "13": "Ex kub' techa'n tkyaqil twitzju' qokex, tzajx t-xe jun tal ja ex ponx t-xexi' tal ja twitzxi', tu'n tokx toj jun tjpel ponx toju' tjpel twitzxi', kab'lajoj (12) metr tk'i' nik'jan.", "14": "Ex kub' techa'n ja te o'yb'il: te lajoj metr. Tkub'ju' tal ja te qokex lu twi' pe'n.", "15": "Junaqjo' (25) metr tnuqub' tkyaqil, tzajx ti'jxi' tjpel ex ponx tojxi' tjpelju' ja te o'yb'il.", "16": "Ate' tokexspik'un kyoju' tal ja, ikyqe'xju' tqan ja, tuk'i'l k'uxb'il tojxi' ex ti'jileju' ja te qokyex. Ex ikxju' ja te oyb'il, ate'yile tokexspik'un ti'j tojxi'. Ate' kyilb'ilal tut kyi'ju' tqan ja.", "17": "<pb/>Yajxi'tzuntl nxitiq'i'ne' ichan twi' pe'n ti'jxi'. B'incha'nile ab'j ti'jileju' pe'n, ex b'incha'n junaq lajoj (30) tal ja ti'jile.", "18": "Xi'nixju' ab'j b'incha'n ti'jeleju' ja te qokyex, ikx twitzju' kse'n tnuqub'.", "19": "Xitecha'n ichan, tzajx ttzi tjpel kub'l ponx twitzju' tjpel ti'jxi' tjpel tojxi', kab'naqlajoj (50) metr tqan.", "20": "<pb/>Ex atitoq jun qokyex toj tb'anq'ob'ju' pe'n ti'jxi'. B'aj techa'n ichan twitz ex tnuqub'.", "21": "Ex ate'toq oxe' tal ja junjun plaj, ex ate' tqan ja ex o'yb'il junile echb'enkye kyuk'i'l toj qokyex tjawetzq'ij, te junaqjo' (25) metr tnuqub' ex kab'lajoj (12) tk'i' nik'jan twitz.", "22": "Ayeleqe'xchaq tal ja te o'yb'il, ex tokexspik'un e' tut kse'nqe' toj qokyex toj tjawetzq'ij. Ex inqo' jax kyib'aj wuq peta'n, atzu'n ja te o'yb'il xi'kyajna' tojxi'.", "23": "Ati juntl qokyex toj tjawetzq'ij ex toj tb'a'nq'ob'kya'j, twitzju' qokex ti'jxi', inpon twi' tpen tojxi'. Xitecha'n ichan, te kab'naqlajoj (50) metr kyxol kab'e' qokyex lu.", "24": "<pb/>Nxi'tzun tiq'i'ne' ichan toj tnayajkya'j, jata' jun qokyex, eb'aj techa'n tqan ja exju' ja te o'yb'il, ikx echb'enkyeju' kse'nqe' txqantl.", "25": "Ate' tokexspik'un ti'jileju' ja te qokyex kyuk'i'lju' tal ja toj, kse'nqe'xju' txqantl. Te junaqjo' (25) metr tnuqub' ex kab'lajoj tk'i' nik'jan (12.50) metr twitz tu'n tkyaqil.", "26": "Ex atitoq jun qjawex te wuq tpeta'nil, atzu'n ja te o'yb'il kyajniten tojxi'. Ex ate'toq tilb'ilal tut kyi'ju' tqan ja, jun toj junjun plaj.", "27": "Ex atitoq jun tjpelju' pe'n tojxi', toj tnayajkya'j. Xitecha'n ichan kyxolju' kab'e' tjpel toj tnayajkya'j, te kab'naqlajoj (12) metr.", "28": "<pb/>Nxi'tiq'i'ntzuntze' toju' qokyix toj tnayajkya'j tu'n tpon twi' tpen tojxi'. Kub' techa'n tjpel toj tnayajkya'j, ax echb'enteju' kse'nqe' tjpel tnejel.", "29": "Ax echb'enkye tal ja, ja te o'yb'il exqe' tqan ja, kse'nqe' txqantl. Ex ate' tokexspik'un ti'jileju' ja te qokyex, tuk'i'lxi' ja te o'yb'il, ex te junaqjo' (25) metr tnuqub', atzun kab'lajoj tk'i' nik'jan (12.50) twitz te tkyaqil.", "30": "", "31": "Atzu' ta'ju' ja te o'yb'il tu'me'lju' pe'n ti'jxi'. B'incha'nqe' tilb'ilal tut kyi'ju' tqan ja. Ati jun tal b'e te wajxaq tpeta'nil tu'n qjapun twitzju' tjpel lu.", "32": "<pb/>Inxitiq'i'ntle' twi' pe'n tojxi', toju' plaj toj tjawetzq'ij, ex kub' techa'n qokyex, kyinxju' kse'nqe' txqantl.", "33": "Ex ax echb'enkye tal ja, e'tqanja ex ja te o'yb'il, kse'nqe' txqantl. Ate' tokexspik'un ti'jileju' ja te qokyex, tuk'i'lxi' ja te o'yb'il, te junaqjo' (25) metr tnuqub' atzun kab'lajoj metr tk'i' nik'jan (12.50) twitz.", "34": "Xi' ta'ya' ja te o'yb'il tu'me'l twi' pe'n ti'jxi'. B'incha'nqe' tilb'ilal tut kyi'ju' tqanja junjun plaj. Ati tb'eyil te wajxaq tpeta'nil tu'n qjapun twitzju' tjpel.", "35": "<pb/>Nxi'tzun tiq'i'ne' ichan toju' qokyex toj tb'a'nq'ob'kya'j, ex kub' techa'n qokyex, kyinxju' kse'nqe' txqantl", "36": "ex ate' tal ja toj, e'tqanja, ja te oyb'il ex tokexspik'un ti'jile. Te junaqjo' (25) metr tnuqub'ju' ja te qokyex, atzun kab'lajoj tk'i' nik'jan (12.50) twitz.", "37": "Xi' ta'ju' ja te oyb'il tu'me'l pe'n ti'jxi'. B'incha'nqe' tilb'ilal tut kyi'ju' tqan junjun plaj. Ati tb'eyil te wajxaq tpeta'nil tu'n qjapun twitzju' tjpel lu.", "38": "<pb/>Atitoq jun tal ja ntmujb'antib' tuk'i'lju' ja te o'yb'il toju' qokex. Atzuntzu' nche txjeta' alu'mj te chojb'il k'ok'sb'il.", "39": "Ate'toq kyaje' mes toju' ja te o'yb'il toju' qokex, kakab' junjun plaj, kyib'ajtzun nche kub'a' b'yo'n alu'mj te chojb'il k'ok'sb'il ex te chojb'il tu'n tpaj il.", "40": "Ex ate'toq kab'e' mes junjun plaj ti'jxi' ja te o'yb'il toju' qokex toj tb'a'nq'ob'kya'j,", "41": "kyaje'tzun mestz ate' tk'u'ja ex kyaje' mes ti'jxi' ja te qokex: wajxaq mes tu'n tkyaqil. Kyib'ajtzun nche kub'a' b'yo'n alu'mj.", "42": "Ab'jqe' kyaje' mes kye alu'mj nche tz'e'yset, b'incha'nqe' tu'n q'ob'aj; masch'i'n oxe' kwart kynuqub' ex masch'i'n oxe' kwart kywitz; te nik'jan metr kywe', kyib'ajtzun nche kub'a' q'o'n chib'j te oyaj. Ati jun pex twitzileju' ja tojxi' te oxe' twiq'ob'j twitz, tib'ajtzun nb'ajkub'a' q'etju' oyaj arin exqe' aq'unb'il nche ajb'en tu'n kyb'yetju' alu'mj te chojb'il k'ok'sb'il.", "43": "", "44": "<pb/>Ate'toq kab'e' tal ja twi' pe'n tojxi', kyi'jxi' tjpel tojxi', jun tk'etzju' tjpel tojxi' toj qb'anq'ob', nka'yinx toj qnayaj, atzu'n juntl tk'etzu' tjpel tojxi' toqnayaj, nka'yinx toj qb'a'nq'ob'.", "45": "<pb/>Tzaj tma'n ichan weye': Aju' ja nka'yinx toj qnayaj, kyeju' pale nche ajb'en toj tja Dyos,", "46": "atzu'n ja nka'yinx toj qb'anq'ob', kye pale nche ajb'en ti'ju' q'olb'eb'l. Tyajajil Sadok qe', ex oqe'kx aj Leb'iqe' b'a'n tu'n kypon lq'e ajb'el te Qman Dyos, chij.", "47": "<pb/>Yajxi'tl kub' techa'n ichan twi' pe'n tojxi', te kab'naqlajoj (12) chaq twitz junjun plaj, junelni twitz toj kykyajel plaj. Atitoqju' q'olb'eb'l tpen tja Dyos.", "48": "Inxitiq'i'ne' ichan inxi' tiq'ine' toju' ja te o'yb'il ttzi tja Dyos ex e'kub' techa'n tqan ja te o'yb'il: Te kab'e' metr tk'i' nik'jan twitz junjun. Atzu'n tjpel te wuq metr twitz, aye'tzu'n tzuyb'ilte tjpelju' ja te o'yb'il, jun metr tk'i' nik'jan twitz junjun.", "49": "Te lajoj metr twitzju' ja te o'yb'il, atzun qaq metr tku'xa' toj, njax jun tb'eyil lajoj tpeta'nil tu'n qjapun ttzi. Atitoq jun tqan tk'etz junjun tqan ja."}