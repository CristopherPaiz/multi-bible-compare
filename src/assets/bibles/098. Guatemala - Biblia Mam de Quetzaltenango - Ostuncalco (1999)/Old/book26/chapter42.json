{"1": "<pb/>Yajxi'tzuntl inetz tiq'i'ne' ichan twi' pe'n ti'jxi', toj tb'a'nq'ob'kya'j, ex inokxtiq'ine' kyoju' txqan ja ate' toj tb'a'nq'ob'kya'j, twitzju' pe'n jpu'nti'j ex toju' ja ti'jxi' tja Dyos.", "2": "Kab'naqlajoj (50) kynuqub'ju' txqan ja toj tb'a'nq'ob'kya'j, atzun junaqjo' (25) metr kywitz.", "3": "Toj jun plaj xinikywitz tu'me'lju' pe'n tojxi', lajoj metr twitz, atzu'n jun plajtl xinikywitz tu'me'l jab'incha'na' ab'j twi' pe'n ti'jxi'. Te oxe' kol, teyile junjun kol okxni lq'e twitzju' kub'l.", "4": "Atitoq jun b'e kywitzileju' ja, jwe' metr twitz, atzun kab'naqlajoj (50) tqan, inpon tojxi'. Xi' ta'ya' kytziju' ja toj tb'a'nq'ob'kya'j.", "5": "Noqjni'chaq qe'ch'i'ntlju' ja toju' kol jawl kyekywitzju' toj nky'ajchaq, ex kyekywitzju' kub'l, qu'n teyile junjun kol okxni lq'e ch'intl kyetwitzju' kub'l.", "6": "Te oxe' kol qe' ja lu, extzun mixti' kyqan kse'nqe' ja twi' pe'n, okxni lq'e qe'ch'i'ntlju' ja kyetwitzju' toj nky'ajchaq ex kyekywitzju' kub'l.", "7": "<pb/>Junaqjo' (25) metr kynuqub'ju' txqan ja twi' pe'n ti'jxi'. Atitoq jun nintapi, junaqjo' (25) metr tnuqub', toj tkyaqil kywitzju' ja, tu'me'l pe'n ti'jxi'. Kab'naqlajoj (50) metr tnuqub'ju' b'e kywitzile jatu'n tkyaqil.", "8": "", "9": "Xi'ta' qokyex toju' pe'n ti'jxi', toj tjawetzq'ij japomna' nintapi ti'ju' pe'n ti'jxi', tu'n qokpun toju' ja toj tnejel kol. <pb/>Ex ate'toq ja toj tnayajkya'j, ttzi pe'n jpu'nti'j ex tpenju' ja toj tkub'exq'ij te tja Dyos", "10": "", "11": "ikx b'inchb'enkyeju' ex echb'enkye, ikx nuk'b'enkyeju', ati qokex ex qeletz kyoj, kse'nqe' ja toj tb'a'nq'ob'kya'j, ex ati jun b'e kywitzile.", "12": "Atitoq jun tjpel jantzyeta' b'e kywitzile ja twitz nintapi te kolb'il, tu'n qokx tu'me'l tjawetzq'ij tu'n qpon ja ta'qe' ja toj tnayajkya'j.", "13": "<pb/>Tzaj tma'n ichan weye': Xjan qekye' ja ate' ttziyileju' pe'n jpu'nti'j, toj tb'anqob'kya'j ex toj tnayajkya'j. Atzu' nche pona' pale nche pon lq'e tk'etz Qman Dyos wal kyi'ju' oyaj xjanqexi'x. Ex atzu' nche kub'a' kyq'o'n oyaj xjanqexi'x, kse'nqe' oyaj kywitz awal k'ok'e'kywitz, e'oyaj tu'n kypaj il, qu'n xjante' najb'il lu.", "14": "Aj kyokxju' pale toj tja Dyos, mixti' tu'n kyetz twipe'n ti'jxi' tuk'i'l kyxb'alun najb'en toju' kyajb'eb'l twitz Dyos, qu'n xjanju' xb'alun lu. Ati tu'n tkyaj kyq'o'n toj tja Dyos ex tu'n tok kyq'o'n juntl kyxb'alun ajkyetz jata' tnam xjal, chij.", "15": "<pb/>Tej tb'aj techa'n ichan tojxi' tja Dyos, inetz tiq'i'ne' ti'jxi' toju' tjpel toj tjawetzq'ij ex okten echalte tx'otx' ti'jile tja Dyos.", "16": "Tzaj tiq'i'n tze techb'il ex kub' techa'n plaj toj tjawetzq'ij: kab'lajnaq lajoj (250) metr.", "17": "Ex kub' techa'n toj tb'a'nq'ob'kya'j, ex kab'lajnaq lajoj (250) metr;", "18": "xitecha'ntl toj tnayajkya'j: ex kab'lajnaq lajoj (250) metr;", "19": "Ex xitecha'ntlju' plaj toj tkub'exq'ij, ex kab'lajnaq lajoj (250) metr.", "20": "B'aj techa'n toj kykyajel plaj. Ati jun nintapi ti'jileju' tx'otx' ti'j tja Dyos te kab'lajnaq lajoj (250) metr tqan junjun plaj, te aq'pub'lteju' tx'otx' xjan tuk'i'lju' tz'il."}