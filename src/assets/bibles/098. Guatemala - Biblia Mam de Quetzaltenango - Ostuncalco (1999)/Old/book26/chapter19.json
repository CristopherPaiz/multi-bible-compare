{"1": "<pb/>Ichan, b'itzanxju'ya b'itz te kyimni lu kyeju' nimaqkawil toj Israel:", "2": "<pb/><t>Jun b'alun toqju' ttxuya</t> <t>najlitoq kyxol b'alun.</t> <t>Kub' tb'incha'n tpaqb'il kyxol,</t> <t>atzuntzu' ẍetch'isaya' tal.</t>", "3": "<t>Juntzunju' kub' tch'isa'nxi'x</t> <t>mach'iy b'a'nxi'x.</t> <t>Mab'ent tu'n tkub' t-ẍilu'n tchi',</t> <t>ex nche'x tch'yo'n xjal.</t>", "4": "<t>Kyb'iju' nimaqtnam nyolinjtz ti'j;</t> <t>tzyet kyu'n xjal toj jun xpatxab',</t> <t>ex xijowowon kyu'n tu'n jun ch'ok</t> <t>tzmaxtzu' toju' tnam Ejipt.</t>", "5": "<t>Atzunj tka'yinteju' ttxu b'alun</t> <t>mixti'tlju' jaq'uqla'toq tk'u'j</t> <t>tzaj tiq'inju' juntl tal</t> <t>ex onin ti'j tu'n tch'iy b'a'nxi'x.</t>", "6": "<t>Tej ttch'iy b'a'nxi'x te jun nin b'alun,</t> <t>inxi' ex nanjtzti'j kyxol b'alun.</t> <t>Ex b'ant tu'n tkub' t-ẍilu'n tchi',</t> <t>ex intoq che'x tch'yo'n xjal.</t>", "7": "<t>Intoq che Kub' tb'yo'n xjal kyoj tja nimaqkawb'il</t> <t>ex ntoq che kub' t-xitu'n nimaqtnam;</t> <t>intoq che jawlu'lun kykyaqil xjal twitz tx'otx' te</t> <t>ajtjaw ẍch'in ex ntzanun.</t>", "8": "<t>Jawtzun kyiq'i'n kyib'ju' tnam kyoju' tnej tx'otx' tb'esin ti'j;</t> <t>kub' kyq'o'n pa xpatxab' te</t> <t>kub' tz'aqtzuntz kyu'n toj.</t>", "9": "<t>Okx kyjpu'n toj jun tja tu'n jun ch'ok</t> <t>ex xikyiq'i'n te nimaqkawil aj B'ab'ilon;</t> <t>atzuntzu' okxa' japu'n,</t> <t>tu'ntzun mix-a'lo'tl b'inteju' toj twi'</t> <t>ntzanun kyoj nimaq k'ul toj Israel.</t>", "10": "<pb/><t>Naku'j junwi' ub'aju' ttxuya</t> <t>awa'nku'x ttzi a',</t> <t>Inel twitz ex pujin b'a'nxi'x</t> <t>ntzaj b'a'nxi'x tu'n txqan a'.</t>", "11": "<t>Eb'aj kuwixju' tq'ob' b'a'nxi'x</t> <t>ex eb'jo'k te kytze nimaqkawil,</t> <t>ch'iy b'a'nxi'x</t> <t>japun tzmax toj muj.</t> <t>Q'ancha'lix b'a'nxi'x tu'nju' twe'</t> <t>ex kyu'n tq'ob' eb'ajch'iy b'a'nxi'x.</t>", "12": "<t>Jatztzun xb'oqi'n kyu'n xjal tuk'i'l kytx'u'jil</t> <t>ex kub' xon twitz tx'otx'.</t> <t>Kub' tzqij tu'n kyq'iq' ntzaj tjawetzq'ij</t> <t>ex eb'je'l tz'aqju' ub'a ti'j;</t> <t>eb'aj tzqiju' tq'ob' kuwqe'xi'x</t> <t>ex eb'jo'kx q'o'n toj q'aq'.</t>", "13": "<t>Ja'lo xi' awa'na' toj tchq'ajlaj</t> <t>toj tzqij tx'otx' ex nk'wajti.</t>", "14": "<t>Inetz jun q'aq' kyoju' tq'ob'</t> <t>nche b'aj twanju' t-xul ex twitz.</t> <t>Mixti'qe'tl tq'ob' kuwqe'</t> <t>tu'nwt kyok te kytze nimaqkawil, chiju' b'itz.</t> <pb/>(Aju' lu jun b'itz te kyimni ex k'ajb'el te b'itz te kyimni.)"}