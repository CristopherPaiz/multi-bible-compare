{"1": "<pb/>Ayine' pale Esekyel, tk'wal B'usi, jun q'ij atintoqe' ttziju' nin a' Kyeb'ar, toj B'ab'ilon kyxolju' eb'ajxq'i'n. Minab'enx jqetu' kya'j, ex wile' Dyos toj jun naku'j witzik'. Toj tjwe'yi'n q'ij tajlal tkyaji'n xjaw teju' junaq lajoj ab'q'i (30), jwe' ab'q'i t-xilen iq'i'n nimaqkawil Joakyin toj juntl tnam. Kub' tq'o'n Qman Dyos tq'ob' toj nwi'ye'.", "2": "", "3": "", "4": "Ex wile' xi'toq ttzaj jun kyq'iq' jb'al toj tb'a'nq'ob'kya'j; inetz q'aq' toj jun nin muj, kse'n xloq'lokya'j, ex ati jun spik'un nxi'x txaqun ti'jile. Ex ntz'iljne jun toj tnky'ajchaqil q'aq' kse'n k'uxb'il nqoptz'aj,", "5": "ex ate' kyaje' naku'j wnaqqe' toj tnky'ajchaq'il.", "6": "Teyile junjun ati kyaje' che ka'yin ex kyaje' kyxik';", "7": "tzinun kyi'ju' kyqan, iky kyxky'equ' kse'n kyxky'eq wakx, ex nche qoptz'aj kse'n q'ank'uxb'il tz'umin.", "8": "Expe' ti'jxi'tlu' kyaje' che ka'yin ex kyajkyaj kyxik', aye' kyaje' naku'j wnaq lu ate' kyq'ob' naku'j kyq'ob' xjal kyoj kyaje' kyplajil kyjaq'ju' kyxik'. Intoq che moje kytxa'nju' kyxik'. Ajkyxib'et min nanjtzkyi'j, nche'x b'et kywitzxi'.", "9": "", "10": "A che ka'yin kyaje' ja'lu: aju' kywitzxi' kse'n ka'yin jun ichan; atzu'n toj kyb'anq'ob' kse'n ka'yin jun b'alun; atzu'n toj kynayaj kse'n ka'yin jun tman wakx; atzunju' kytze'lkyi'j kse'n ka'yin jun t'iw.", "11": "Jawni kyq'o'n kyxik' jawtl. Kab'e' kyxik' nkymujb'ankyib', aye'tzu'n kab'e'tl najb'en te kutxb'ilte kyxmilal.", "12": "Kykyaqilx intoq che b'et kywitzxi' ex min nanjtzkyi'j. Intoq che'x toju' tu'me'l ja nche'xa' iq'i'n tu'n tipumal Dyos.", "13": "Ikytoq kyka'yinkju' kse'n ttxalq'aq' nche k'ant, mujqa kse'n tzaj ntilky'aj, nche'x ex nche tzaj kyxol; inxi'xtoq qoptz'aju' q'aq' ex intoq che el xloq'lokya'j ti'j.", "14": "Intoq che'xju' naku'j wnaqqe' ex ntoq che ultel ojqel, naku'j xloq'lokya'jqe'.", "15": "<pb/>E'xinka'yi'ne' naku'j xjalqe' lu ex wile' ati jun tul twitz tx'otx' ttxlaj junjun.", "16": "Junelniqe'ju' kyaje' tul ex tu'nju' b'inchb'enkye, intoq che qoptz'aj kse'n tb'anil ab'j. Naku'j ati juntl tul toj junjun tul.", "17": "Intoq b'ent kyxi' b'et toj alkyexku' kykyajel plaj, ex min nxikytz'u'n kywitz tojun plajtl.", "18": "Wile' ate'toq tzuyb'ilkyeju' tul kykyajel ex ate'toq witzb'aj kyi'jile.", "19": "Ajkyxib'etju' naku'j wnaq, ex nche'xb'etju' tul kyuk'i'l, ex ajkyjawju' naku'j wnaq twitz tx'otx', ex nche jawju' tul.", "20": "Intoq che'x b'etju' naku'j wnaq janche'x lmu'na' tu'n tipumal Dyos, ex intoq che jawju' tul junx kyuk'i'l, qu'n majxtoq iqi'n kyib'ju' naku'j wnaqqe' kyuk'i'lju' tul.", "21": "Ajkyjaw yukchiju' naku'j wnaqqe', ex nche jaw yukchiju' tul, ajtzun kywe', ex nche we'ju' tul; ex ajkyjawju' naku'j wnaq twitz tx'otx', ex ntoq che jawju' tul kyuk'i'l, qu'n majxtoq iqi'n kyib'ju' naku'j wnaq kyuk'i'lju' tul.", "22": "Tib'ajtzunju' kywi' atitoq naku'j kya'j, nqoptz'aj naku'j kristal.", "23": "Tjaq'tzunju' naku'j kya'j nxikyslik'u'n kyxik'ju' naku'j wnaq lu tzinun, nkymujb'a'n kyib'. Ktxu'n kyxmilal kyu'n kab'e' kyxik'.", "24": "Ex nb'iye' tq'ojq'ojel kyxik' kse'n nche b'et: kse'n tq'ojq'ojel jun nin a' matxitoq ch'iy, kse'n tq'ojq'ojel twi'ju' Nimtipumal, kse'n tq'ojq'ojel jun tnej xjal te q'oj. Ajkywe', nche kub' kyq'o'n kyxik'.", "25": "Ex tzaj jun tq'ojq'ojel tib'ajxi' naku'j kyej tib'aj kywi'.", "26": "Nka'yiye' jun q'uqb'il kse'n tb'anil ab'j sapiro tb'i tib'ajxi' naku'j kya'j, ex atitoq jun naku'j ichan tib'aju' naku'j q'uq'b'il.", "27": "Atzunju' toj tk'alb'il jawtl, wile' nqoptz'aj naku'j k'uxb'il txoli'nkti'j tu'n q'aq', atzu'n k'ub'l wile' jun naku'j q'aq'. Intoq tilky'aj ti'jile", "28": "naku'j kse'n qe'nkan ajtyek'u'ntetib' toj muj kse'n ati jb'al. Iktzu'n tyek'u'ya'tib' tajwalil Qman Dyos weye'. Atzunj nka'yinteye', nkub' mejeye' majx nkub' joqeye', nb'itzuntze' jun tq'ojq'ojel wi'yj."}