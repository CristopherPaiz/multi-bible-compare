{"1": "<pb/>Yajxi'tzuntl nb'iye' jun tq'ojq'ojel wi'yj kuwxi'x, okx ẍch'in toj nẍkyine' kjalu: ¡Luqe' tz'e'ysalte twitz nintnam che ul, q'i'nile kyq'ojb'il te xitb'il! chij.", "2": "<pb/>Wiltzuntze' qaq ichan ntoq che okx toju' qokyex jawl toj qb'anq'ob' kya'j, teyile junjun q'i'n jun tb'ujb'il toj tq'ob'. Atitoq jun ichan kyxol tok t-xb'alun sed, q'i'nqe' ttz'ib'b'il ti'j tk'alb'il tk'u'j. Eb'jo'kx ex eb'ajkub' we' tk'etzu' q'olb'eb'l q'ank'uxb'il.", "3": "Jawtzu'n tajwalil Qman Dyos jawtl kyib'aju' naku'j xjalqe' ati kyxik', ja ojetoq tena', xi'tzuntz tu'me'l qokyex toj tja Dyos. Tzaj ttxko'n Qman Dyosju' ichan tok t-xb'alun sed, q'i'nqe' taq'unb'il te tz'ib'b'il ti'j tk'alb'il,", "4": "ex xitma'n te: Kuxtxi'ya tojile nintnam Jerusalen, ex q'onka jun kyechlal kplaju' nche b'isun ex nul toj kyk'u'j tu'n kypaj tkyaqilju' ti'xti' myab'a'n nche b'inchet toju' tnam, chij.", "5": "<pb/>Ex nb'iye' nxitma'n kyeju' txqantl ichan kjalu: Che lpexe' ti'j tojileju' nintnam, ex ktzyetelx kyu'ne' toju' njaye' te k'u'lb'il, che kyb'yonku'ye' tijwnaq, e'ku'xun, e'txin, e'k'wal ex e'qya, lalun tzaj laqj kyk'u'je' kyi'j. Aye'tzu'n ati kyechel lalun che kub' kyb'yo'ne', chij kye. Tzyettzuntz kyu'n tu'n kyb'yetju' tijwnaq ate'toq twitz tja Dyos.", "6": "", "7": "<pb/>Ex xitma'ntl kye: Kukyxi'ye' toju' njaye' ex kytz'ilsame'; ex che kyb'yonqeku'ye' kywi'pe'n, chij kye. Eb'je'tztzuntz ex tzyet kyb'yet xjal kyu'n toju' nintnam.", "8": "Akxtoqtzun nche kyb'yo'n, inkyajtene' njunale'. Inkub' mejetzuntze' majx ku'pun nplaje' twitz tx'otx', ex njaw ẍch'ine' tu'n k'ixk'oj: Nman Dyos, ¿maktzajel tb'ajsa'na ttx'u'jila tib'aj Jerusalen tzmax ajkykub'aju' jte'tl itz'qe'x toj Israel?, nchije'.", "9": "<pb/>Tzajtzun ttzaq'we'n Qman Dyos weye: <pb/>Nimxi'xte' kyilju' tnam Israel ex Juda. Nim txqan b'yoj wnaq'i'n toju' tx'otx'; ex mixya tnik'alilti'ju' nb'inchanjtz toju' nintnam. Chechilo qa matxi' kyej ntzaqpi'ne' tx'otx' exqa min nka'yi'ne' titi' nkyb'incha'n.", "10": "Layx tzaj laqjwe' nk'u'j kyi'j, che okyel toj xjel wu'ne' ti'ju' kyb'inchb'aj, chij.", "11": "<pb/>Anjtzun ti'ju' ichan tok t-xb'alun sed iq'i'n taq'unb'il te tz'ib'b'il tk'etz tk'alb'il tk'u'j, ex tma: Matxi' nb'inchaju'ye' tchaq'a weye', chij."}