{"1": "<pb/>Tzaj yolin Qman Dyos weye', ex tma:", "2": "Kutxi'tla tk'etzju' witz Seyir ex yolin ti'j toj nb'iye'.", "3": "Q'manxa te: <pb/><t>A ntma'n Qman Dyos ja'lu; <pb/>chin okyele' te tajq'oja,</t> <t>witz Seyir,</t> <t>ex kb'el ntz'e'ysa'n twitza</t> <t>kjel nq'o'na ch'q'ajlaj ex xitjnitl.</t>", "4": "<t>Che kjel nxitu'ne' nimaqtnam toja,</t> <t>ex naq jun chq'ajlajtla kjel.</t> <t>K'eleltzun tnik'tza qa ayine' Dyos Manb'aj.</t>", "5": "<pb/>Oje tz'oka ajq'oj tejumajx kyi'j aj Israel, q'ojina kyi'j tej ttz'e'yset kywitz b'a'nxi'x tu'n tpaj kyil.", "6": "Oktzun xel nma'nwe' axxi'x, ayine' Dyos Manb'aj, kxel nq'o'na toj kamik, ex k'okyel lpeju' kamik ti'ja. Ati tila tu'n tkyima, ex kjyonjtzela tu'n kamik.", "7": "Naq chq'ajlajtla kjel nq'o'ne' ex xitjnitl, witz Seyir, ex lay waje' tu'n tik' jun xjal tk'etza.", "8": "Knb'incha'ye' tu'n kyb'aj noju' witz teya ex ttxa'n b'us, e' tb'ya'ya ex nimaq a', kyu'n kyimni che b'ajelkyim toj q'oj.", "9": "Kjel nq'o'na chq'ajlajtl tejumajx, ex mix-a'lo' knajal kyoju' nimaqttanama. K'eleltzun kynik'tze' qa ayine' Dyos Manb'aj.", "10": "<pb/>Tmaya: K'okyelte' tnam Israel kyuk'i'lju' kab'e' tkawb'il weye'; chin okyele' te tajaw, b'a'nqa najli Dyos atzu', chija.", "11": "Ayintzunwe', Dyos Manb'aj, kxe'l nma'ne' ayinku'ye', knb'incha'ye' ti'ja kse'nxju' ttx'u'jila, ex tq'oja ex ik'b'ilkye aj Israel tu'na. Oktzun k'elel kynik'tz ajtkub' ntz'e'ysa'ne' twitza.", "12": "Ktla'tzuntza qa b'i'ntl wu'ne' ayine' Dyos Manb'aj, tkyaqilju' tyasb'ila tmaya kyi'ju' witz toj Israel. Tmaya: Â¡Jun chq'ajlajqe', ja'lo che mankul qu'n! chija.", "13": "Xitjqo'n ttziya tyolina wi'je', ex el ttzaqpi'n taq'a wi'je'. Nb'iku'we'.", "14": "<pb/>A kxe'l nma'ne' lu, ayine' Dyos Manb'aj: Kykyaqil twitz tx'otx' che tzalajel ajtkub' nxitu'na.", "15": "Ojexi'x tzalaja tej tkub' xitetju' tx'otx' tk'am Israel te tetzb'il, ikxtzun kb'ajelju' ti'ja: kjela te jun chq'ajlaj, witz Seyir, tx'otx' Edom. Oktzun k'elel kynik'tze' qa ayine' Dyos Manb'aj, chi Dyos."}