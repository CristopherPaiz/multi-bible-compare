{"1": "<pb/>Tzaj yolin Qman Dyos weye', ex tma:", "2": "Ichan, q'manxa te nimaqkawil aj Tiro: <pb/><t>Chi Qman Dyos kjalu:</t> <t>Majaw tnima'ntib'a toj tanmiya,</t> <t>ex makub' t-xima'na qa jun dyosa</t> <t>q'uqliya toj kyq'uqb'il dyos</t> <t>npiq'chaj ninnjab' ti'jileya.</t> <t>Myana' dyosta, ichan na'ta</t> <t>toj tnab'la qa nkane toj twitza se'n jun dyos.</t>", "3": "<t>¿Ma atixi'xtzunta tnab'l kyetwitz Danyel?</t> <t>¿Matojtzqi'na tkyaqilju' ti'xti' e'wa'n?</t>", "4": "<t>Machmet txqan tq'inumala</t> <t>Tu'n tnab'la ex k'atza,</t> <t>macheb'aj noj tkajona tu'n q'anpwaq ex saqpwaq.</t>", "5": "<t>Matxi' chmet txqan tq'inumala</t> <t>tu'nju' b'a'n xk'aẍlina,</t> <t>ex majaw tnima'n tib'a tu'n q'inumal.</t>", "6": "<t>Qu'mtzun chi Qman Dyos kjalu:</t> <t>ina' kub't-xima'na qa nkaneya ti'j kse'n jun dyos,</t>", "7": "<t>che ulel wiq'i'ne' najchaq xjal ti'ja;</t> <t>aye' maj txkup xjalqe',</t> <t>che q'ojil ti'ja tuk'i'l kyk'uẍtx'e'nb'il,</t> <t>aya xa'wanku'xi'xa ex atixi'x tnab'la.</t> <t>ex kb'el xonju' toklena twitz tx'otx'.</t>", "8": "<t>Kxel mulq'i'na tzmax t-xexi' jul,</t> <t>b'yonkamik kkyimela'ya totk'u'j ninnjab'.</t>", "9": "<t>¿Ma kukx t-ximanteju'ya qa jun dyosa,</t> <t>ajtpon takpuja kywitzu' tajq'oja?</t> <t>¡Naqna' jun tal xjalta</t> <t>toj kyq'ob'ju' che b'el b'yonteya!</t>", "10": "<t>Toj kyq'ob' najchaq xjal kkyimela'ya,</t> <t>kse'n nche kyima' k'lul junxi'tl dyos.</t> <t>Ayine' Dyos Manb'aj matxi' chin yolin;</t> <t>matxi' txinma'ne' nyole', chi Dyos.</t>", "11": "<pb/>Tzaj yolin Qman Dyos weye', tma:", "12": "Ichan, b'itzanxa jun b'itz te kyimni ti'ju' nimaqkawil aj Tiro, kjalu: <pb/><t>A ntma'n Qman Dyos ja'lu: <pb/>Atoqa yek'b'ilteju' ttzinunal;</t> <t>nimtoq tnab'la ex xa'wanku'xi'xa.</t>", "13": "<t>tojtoq Eden tawal Dyos ta'ya,</t> <t>ate'k tkyaqil ch'ix tb'anil ab'j ti'ja:</t> <t>aye' rub'i, krisolit, jade,</t> <t>topasyo, kornalina, jaspe,</t> <t>sapiro, kranate ex esmeralda;</t> <t>q'anpwaq qe'toq tachb'ila ex tot-ẍkyina,</t> <t>b'incha'nqe' atxi'x tb'inchanjtza.</t>", "14": "<t>Kyej nq'o'ne' jun kyerb'in ka'yilteya,</t> <t>atitoqa twi' witz xjan weye'</t> <t>ex intoq b'eta kyxolju' che'w.</t>", "15": "<t>ttzinunal toqju' tchwinqlala</t> <t>tzajx toju' q'ij tkub'incha'na</t> <t>tzmax tej tb'inchan ila.</t>", "16": "<t>q'ojina ex chmet tila</t> <t>tej xchmet t-xk'a'ẍle'na.</t> <t>Ex nq'o'ntzuntza nwitze';</t> <t>el nxla'ja'na twi' witz weye',</t> <t>ex etzq'i'na kyxolju' che'w</t> <t>tu'n kyerb'in intoq klolteya.</t>", "17": "<t>Jaw tnima'n tib'a tu'n xa'wanku'xi'xa;</t> <t>kub'tzpet tnab'la tu'n t-xa'wanku'yila.</t> <t>Makub' nxona twitz tx'otx',</t> <t>matz'el tch'ixawa wu'ne'</t> <t>kywitzku' nimaqkawil.</t>", "18": "<t>Nim txqan il xb'aj tb'incha'na,</t> <t>majxkub' tzu'wixa toju' txk'aẍle'na,</t> <t>majx soktena tz'ilsalkye tjaya te k'u'lb'il.</t> <t>Matzun jawb'ent jun q'aq' wu'ne' toja</t> <t>tu'n tb'aja tu'n.</t> <t>Kykyaqil che ka'yilteya ja'lo,</t> <t>naq tza'jtla twitz tx'otx'.</t>", "19": "<t>Kykyaqilju' nimaqtnam ojtzqilteya</t> <t>nche jawsak'puj ajtka'yinjtza kyu'n.</t> <t>Xob'ajilx soka'ya;</t> <t>¡majx matxi' kub'najsa'na! chi Dyos.</t>", "20": "<pb/>Tzaj yolin Qman Dyos weye', tma:", "21": "Ichan, kutxi'tla Sidon ex q'manxa toj nb'iye' titi' tzul kyi'j.", "22": "Q'manxa kye: <pb/><t>Intma'n Qman Dyos kjalu: <pb/>Chin okyele' te kyajq'oje' aj Sidon,</t> <t>chin jawil nima'ne' kyxole'.</t> <t>Knyek'u'ye' qa xjan qine'</t> <t>ajtkub' ntz'e'ysa'ne' kywitze',</t> <t>k'eleltzun tnik'tziltz qa ayine' Dyos Manb'aj.</t>", "23": "<pb/><t>Ktzajel nq'o'ne' yab'il kyi'je',</t> <t>ex kqojlel chik' kyoju' kyxk'ichb'eye';</t> <t>che kyimele' najlqe'ye' toj kytaname',</t> <t>che b'yonjtzele' tu'n k'uẍtx'e'nb'il toj tkyaqil plaj.</t> <t>K'eleltzun tnik'tziltz qa ayine' Dyos Manb'aj.</t>", "24": "<pb/><t>Lay che yajtitlkye' aj Israel</t> <t>kyu'n kych'i'xal ex kyk'ixk'ojal</t> <t>ik'b'ilkye kyu'n tnam ate' kyi'jile.</t> <t>K'eleltzun kynik'tz qa ayine' Dyos Manb'aj.</t>", "25": "<pb/>Nxinma'ne' ayine' Dyos Manb'aj: ktzajel nb'u'yine' tnam Israel kyxolju' nimaqtnam jasputi'na'kyib', ex kxel nyek'une' kywitzku' nimaqtnam qa xjan qine'. Che kb'el najan aj Israel tojku' kytx'otx', ju' xinq'o'ne' te nmajine' Jakob'.", "26": "Atzuntzu' che najala' b'a'n ex mix-a'lo' yekulkye, kb'jawil kyb'incha'n kyja ex k'okyel kyawal. Ayine' chin tz'e'ysalte kywitz kykyaqilju' najlqe' nqaku' kyk'etz, aye' nche el ik'onkye aj Israel. Oktzun k'elel tnik'tziltz qa ayine' Dyos Manb'aj, janche ajb'ena' aj Israel, chi Dyos."}