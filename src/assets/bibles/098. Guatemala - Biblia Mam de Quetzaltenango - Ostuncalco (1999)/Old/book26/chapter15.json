{"1": "<pb/>Tzaj yolin Qman Dyos weye' ex tma:", "2": "<pb/><t>¿Ti'tzu'n tb'anilju' tqan lob'j ub'a</t> <t>kyetwitzju' tze nb'je'l kyi'j nimaq tze?</t>", "3": "<t>Mixti'xte' tajb'enju' tqan,</t> <t>¡tk'ixpe'wt te jun tqan sab'l tx'ajinj!</t>", "4": "<t>Naqxte si tu'n tajb'ena'.</t> <t>Ex ajtb'aj tz'e'yju' tq'ob' tu'n q'aq'</t> <t>ex ajttxalq'aq'ixju' toj nky'ajchaq,</t> <t>mixti'tl k'ajb'ela'.</t>", "5": "<t>Mixtoqpena' tiẍ tajb'en</t> <t>kse'nxtoqu' tten nejtl,</t> <t>¡mixyate' ja'lo tz'e'ynaqtl</t> <t>mixti'x tajb'en!</t>", "6": "<pb/><t>Qu'mtzun inma'ne', ayine' Dyos Manb'aj:</t> <t>Ikytzu'n kse'n tqan lob'j ub'a</t> <t>nnokxq'et toj q'aq' tu'n tk'ant,</t> <t>ikyxtzu'n che okyex nq'o'ne' xjal</t> <t>najlqe' toj Jerusalen toj q'aq'.</t>", "7": "<t>Chin okyele' ajq'oj kyi'j.</t> <t>Kb'entel kyklonte kyib' te jun q'aq',</t> <t>tu'ntzun juntl q'aq' che b'ajela'.</t> <t>Ajtzun wokye' te kyajq'oj,</t> <t>k'eleltzun kynik'tze' qa ayine' Dyos Manb'aj.</t>", "8": "<t>Kjeltenju' kytx'otx' naq jun chq'ajlajtl wu'ne',</t> <t>tu'n tpaju' min xkyb'inchaju' wajb'ile'.</t> <t>Ayine' Dyos Manb'aj nchin q'mante, chi Dyos.</t>"}