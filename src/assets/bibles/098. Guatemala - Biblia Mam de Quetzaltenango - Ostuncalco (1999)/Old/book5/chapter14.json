{"1": "<pb/>Tk'wal Qman Dyos qekye'. Lalun kyk'ixb'saye' kyxmilale', ex lalun tz'el kysk'o'ji'n kywi'ye' ajtkyim jun xjal.", "2": "Qu'n jun tnam xjansa'n qe'kye' twitz Qman Dyos Qdyos; e'jaw sk'o'ne' tu'n kyxol kykyaqilju' txqantl tnam twitz tx'otx' tu'n kyoke' te jun tnam teku'xi'x, chi Moyses kye.", "3": "<pb/>Lalun che'x kych'yo'nju'ye' txkup mya jsoq'qe'.", "4": "<pb/>Aye' txkup ja'lu b'a'n tu'n t-xi' kych'yo'ne': tman wakx, rit, tal chib',", "5": "ex tkyaqil kyyajajil msat ex toj k'ul chib'.", "6": "Qu'mtzun, b'a'n tu'n kych'yonteye' tkyaqil txkup nche kok'san ex pa'ch kytenju' kyxky'eq,", "7": "aye'tzu'n txkup ju' lay che'x kych'yo'ne', maskye nche kok'san mujqa pa'ch kyxky'eq, aye': <pb/>Kamey, twitze'l ẍiky ex twitze'l tz'utz'; ati tu'n tok kyu'ne' mya ẍtilun, maskye nche kok'san, mya pa'ch kyxky'eq.", "8": "<pb/>Exju' b'och, maskye pa'ch t-xky'eq, min nkok'san. Ati tu'n tok kyu'ne' mya ẍtilun. Lalun txi kych'yo'ne' kychib'jilju' txkup lu, expe' lalun txikytzyu'ne' kychib'jil kyimniqe'tl.", "9": "<pb/>Atzu'n kyxolju' txkup nche anq'in toj a', o'qe'kx che kxe'l kych'yo'ne' aye' ati tal kyxik' exju' ati kyxk'owil,", "10": "lalun txi' kych'yo'nju'ye' mixti' kyxik' ex mixti' kyxk'owil kuw, ati tu'n tokkyq'o'ne' tz'ilqe'.", "11": "<pb/>B'a'n tu'n kych'yonteye' kykyaqil pich' ẍtilun,", "12": "aye'tzu'n pich' nche ch'yon kyimni txkup layx tu'n kych'yonteye' kse'n k'utz, exqe' nche tzyun txkup kse'n q'anjel.", "13": "", "14": "", "15": "", "16": "", "17": "", "18": "", "19": "<pb/>Kykyaqilu' tal txkup waqaq kyqan ex ati tal kyxik' kse'nqe' a'jin, che okyel kyq'o'ne' mya ẍtilunqe'. Lalun che'x kych'yo'ne'.", "20": "Kykyaqiltzunju' pich' jsoq'qe' b'a'n tu'n kych'yonteye'.", "21": "<pb/>Lalun txikych'yo'n jun txkupe' majawkyim tu'nxtib', qu'n jun tnamqe'ye' xjansa'n twitz Qman Dyos; b'a'n tu'n t-xikyq'o'ne' teju' najchaq xjal najli kyxole', b'a'n tu'n t-xitch'yo'n. Ex b'a'n tu'n t-xikyk'a'yi'ne' teju' ajb'etu'n najchaq xjal. <pb/>Lalun kub' kytzq'ajsa'ne' tal chib' toj ta'l timi'ẍ ttxu.", "22": "<pb/>Tkyaqil ab'q'i ati tu'n tel kypa'ne' tlajoji'n tnej ti'j tkyaqilu' twitz kyawale' kjawil.", "23": "Ti'jtzunju' tlajoji'n tnej ti'j kytriye', ti'j kyb'ine', ti'j kyaseyte', ti'j tnejel tal kywakyixe' ex kyrite', kche wale' twitz Qman Dyos toju' najb'il kt-sk'a', jaktenb'ela'ju' tb'i, tu'ntzun kynq'ete' tu'n kynimane' te Qman Dyos.", "24": "Qatzun mache k'iwlanjtze' tu'n Qman Dyos, ex nim tu'n kb'etinteye' tu'n t-xi' kyiq'i'nju'ye' tlajoji'n tnej, qu'n najchaq najlqe'ye' tk'etzu' najb'il jaw t-sk'o'n Qman Dyos tu'n ttenju' tb'i atzu',", "25": "kxe'l kyk'a'yi'nju'ye' tlajoji'n tnej, atzunju' twi' kxe'l kyiq'i'ne' toju' najb'il sk'o'n tu'n Qman Dyos.", "26": "Tu'ntzunju' medi lu kylq'a'ju'ye' titi' k'ajb'el kyeye': wakx, rit, b'in mujqa alkyexku' k'wab'j tx'amjsa'n; tkyaqilju' kyajb'ile', kxe'l kywantzuntze' atzu', twitz Qman Dyos Qdyos, kb'el kytzalajsa'ne' kyuk'i'lju' toj kyjaye'.", "27": "Lalun naq che ka'yine' kyi'ju' aj Leb'i najlqe' toj kytaname', qu'n min xkyk'amkye kytx'otx' kse'nkye'.", "28": "<pb/>Atl oxox ab'q'i k'elil kypa'ne' tlajoji'n tnej ti'ju' twitz kyawale' toju' ab'q'i, kxe'l kyk'u'ntzuntze' toj ninkytaname',", "29": "ajtzun kyulu' aj Leb'i, mixti' kytx'otx', mujqa aye' najchaq xjal najlqe' kyxole', mujqa aye' meb'a exqe' qya kyimni kychmil, che wal tzmax ajkynoj b'a'nxi'x. Che b'el ky'i'wla'ntzuntze' tu'n Qman Dyos Qdyos toj tkyaqilju' kkyb'incha'ye'."}