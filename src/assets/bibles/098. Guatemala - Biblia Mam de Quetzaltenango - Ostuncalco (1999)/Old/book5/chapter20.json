{"1": "<pb/>Qama che exe' q'ojil kyi'j kyajq'oje', ex ajt-xi' kyka'yine' txqan kychej ex kykarwaj te q'oj, ex nimxi'x txqan kyxjal te q'oj kyekywitze', lalun che xob'e' kye, qu'n aku' Qman Dyos Qdyos ati kyuk'i'le', aju' etzq'inqe Ejipt.", "2": "Ajtzun tpon kmuj tu'n kxi'ye' q'ojil, kxe'lju' pale jata'qe'ju' xjal te q'oj,", "3": "kxe'l tma'ntzuntz kye: kb'intzpe'ye' aj Israel, che q'ojile' kyi'ju' kyajq'oje' ja'lo. Lalun tz'anjtzti'j kyk'u'je' ex lalun che xob'e', lalun che lu'lune' ex lalun tzaj tchi kyi'je',", "4": "qu'n atite Qman Dyos Qdyos kyuk'i'le'; ate kq'ojil kyuk'i'lju' kyajq'oje' ex che kanb'ale' tu'n.", "5": "<pb/>Che yoliltzunju' nejenel ex kkyma': Qa ati junkye' majawtb'incha'n jun tja ak'a'j ex na'mx tnajan toj, kutxi' tja, qu'n jaku' kyim toj q'oj, jaku'tzun junxi'tl tzalaj toju' tja.", "6": "Exqa ati jun matz'ok tawal ub'a, ex na'mx tnik'b'ente twitz, kutxi' tja, qu'n jaku' kyim toj q'oj, jaku'tzun junxi'tl jaw b'uyinte twitz.", "7": "Exqa ati jun b'entniti'j tu'n tmje ex na'mx tmje, kutxi' tja, qu'n jaku' kyim toj q'oj, jaku'tzun junxi'tl mje tuk'i'lju' txin atitoq tu'n tmje tuk'i'l, chechiku'.", "8": "<pb/>Yajxi'tzuntl che kxe'l jumajtlju' nejenel yolil kyuk'i'lju' xjal te q'oj, kxe'l kyma'ntzuntz: Qa ati jun nxob' exqa mixti' tipumal ntna'n, kutxi' tja, tu'n lalun che xob'tlu' tuk'i'l tu'n, chechiku'.", "9": "Ajtzun kyb'aj yolinju' nejenel, che b'elneju' nejenel kywitzju' xjal te q'oj.", "10": "<pb/>Ajkypon lq'eye' tk'etz jun nintnam tu'n kyq'ojine' ti'j, tnejel ati tu'n t-xi' kyma'ne' tu'n kytene' toj nak'b'il kyuk'i'l.", "11": "Qatzun b'a'n tu'n ttenju' nak'b'il toj kwitzju' najlqe' toju' nintnam exqa makyej tu'n kyokxe', che ajb'eltzuntz tu'n kyaq'unan te k'a'yi'n kymajin kyeye'.", "12": "Qatzun min xkytzaq'weju' nak'b'il kyuk'i'le', qa kyajb'il tu'n kyq'ojin kyi'je', kxe'l kytxoli'n kyib'e' ti'jeleju' nintnam, che okyel tzaqpajtzuntze' q'ojil kyi'j.", "13": "Che b'el tz'aq tu'n Qman Dyos Qdyos toj kyq'ob'e', che b'el kyb'yo'ntzuntze' kykyaqilju' najlqe' toj tu'n kyk'u·∫çtx'e'nb'il.", "14": "Tkyaqilju' ati toju' nintnam, e'qya, e'k'wal ex e'wakx, tkyaqil kyeye', b'a'n tu'n kytzalaje' ti'j tkyaqilju' b'a'n toj twitz Qman Dyos tu'n ktzyunteye' ti'ju' ti'xti' kye ajq'oj.", "15": "Axtzun kkyb'incha'ye' kyi'j kykyaqilju' nimaqtnam ate'qe' najchaq janajlqe'ye', ju' mixti' kyoklen kyi'ju' nimaqtnam lu.", "16": "Mixtzunti' tu'n tkyaj anq'in jun kyu'ne' kyoju' nimaqkytanamju' nimaqtnam xjal ktzajel tq'o'n Qman Dyos te kyetzb'ile',", "17": "majx che mankulju' itit kyu'ne', e' amorey, aj Kanaan, peresey, eb'ey ex jeb'us te jun chojb'il twitz Qman Dyos, kse'nxju' oje tchaq',", "18": "tu'ntzun lalun che'x xnaq'tza'ne' kyu'n kyi'ju' ti'xti' taq'wixi'x nkyb'incha'n te ninb'ilte kydyos, jaku'tzun che b'inchan iltze' twitz Qman Dyos Qdyos.", "19": "<pb/>Qatzun mache tene' nimtoj q'ojil txoli'n kyib'e' ti'j jun nintnam tu'n tkub'ti'j kyu'ne', lalun che kub' kyik'sa'ne' tqan lob'j tu'n k'uxb'il, qu'n che wale' ti'ju twitz; expe' naq tzexi'qe' toj kojb'il, ex mya xjalqe' tu'n tb'ent kyklonte kyib' toj kyq'ob'e'.", "20": "Aye'tzu'n mya tqan lob'jqe', b'a'n tu'n kykub' kyik'sa'ne' tu'n tokkytxoli'n ti'ju'ye' nintnam nche q'ojine' ti'j, tzmax ajtkub' tz'aq toj kyq'ob'e'."}