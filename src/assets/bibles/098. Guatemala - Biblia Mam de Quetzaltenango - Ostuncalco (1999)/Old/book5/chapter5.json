{"1": "<pb/>E'tzaj tb'u'yi'n Moyses tkyaqilu' tnam Israel ex xitma'n kye: <pb/>Aj Israel, kyb'inqe'tzju'ye' kawb'il ex nuk'b'il kxe'l nma'ne' kyeye' ja'lo. Kyajku' toj kywi'ye' ex kyanq'ime'.", "2": "<pb/>Kyej b'entti'j jun yol tu'n Qman Dyos quk'i'l twi' witz Oreb'.", "3": "Myanoq o'kx kyuk'i'lu' qyajilb'en tb'inchaya', qu'n ex ikx quk'i'l, ju' b'u'yi'n qib' qkyaqil ja'lo.", "4": "Tzaj yolin Qman Dyos kyuk'i'le' twi' witz kwitzku'ye' toju' q'aq'.", "5": "Ayintoqtzun qine' atinqin kxole' tuk'i'l Qman Dyos, tu'n t-xi' nma'ne' tyol Qman Dyos kyeye', qu'n intoq che xob'e' teju' q'aq', ex mixti' e jaxe' twi' witz. Tzaj tma'ntzun Qman Dyostz weye':", "6": "<pb/>Ayinweju'ye' Dyos Manb'aj inetz q'inkyeye' toj Ejipt jata'qe'toqe' te k'a'yi'nmajin.", "7": "<pb/>Lalun ten juntl kydyose' wi'jxi'ye'.", "8": "<pb/>Lalun che ten kywitzileb'e' ex lalun che kub' kyb'incha'ne' kyilb'ilalju' ate' jawl twitz kya'j, exqe' ate' kub'l twitz tx'otx', exqe' ate' toj ninnjab' tjaq' tx'otx'.", "9": "<pb/>Lalun che kub' tzipeye' kywitz ex lalun che k'ulune' kye, qu'n ayinwe' Dyos Manb'aj, inchin xky'aqline' ex inkub' ntz'e'ysa'ne' kywitzju' manb'aj tu'n tpaj kyilju' inchin el kyik'o'ne', inpon kanunx kyib'aj kyk'wal, kychman ex kyk'wal kychman,", "10": "aye'tzu'n inchin kyk'u'jla'ne' ex nche japun nchaq'b'ile' kyu'n, kye kyilwi wu'ne' exqe'ju' kyyajajil yajxi'tel.", "11": "<pb/>Lalun tz'ajb'enju' nb'iye' ti'j myab'a'n kyu'ne', qu'n alkyete matz'ajb'en tu'n ti'j myab'a'n, kb'el ntz'e'ysa'ne' twitz.", "12": "<pb/>Max kyna'nku'ye' q'ij te ojlab'l tu'n kynimane' weye', kse'nxju' oje nchaq'e' kyeye'.", "13": "Waqaq q'ij che aq'unale' ex kyb'inchame' tkyaqilu' ati tu'n kyb'inchanteye'.", "14": "Atzu'n toj twuqi'n q'ij kche ojlale' tu'n kynimane' weye'. Lalun kyb'incha jun kyaq'une' toju' q'ij lu, exqe' kyk'wale', kmyale', kymajine' ichan mujqa qya, kywakyixe', kyb'ure', kyalu'ne', exju' najchaq xjal najli toj ninkytaname', tu'ntzun kyojlane' kyuk'i'l kymajine' ichan ex qya.", "15": "Kyna'ntze' qa ikxkye' e'okye' te k'a'yi'nmajin toj Ejipt, ex e'etzwiq'i'ne' atzu' tuk'i'l nim wipumale'. Qu'mtzun japunxju' q'ij te ojlab'l kyu'ne', qu'n ayine' nchin q'mante.", "16": "<pb/>Che nima'ne' te kymane' ex kytxuye', kse'nxju' oje nchaq'e' kyeye', tu'ntzun kyanq'ine' nimtoj ex tu'n kyanq'ine' b'a'n toju' tx'otx' xinq'o'ne' kyeye'.", "17": "<pb/>Lalun che b'yon xjale'.", "18": "<pb/>Lalun che ajpajine'.", "19": "<pb/>Lalun che elq'ane'.", "20": "<pb/>Lalun jaw kychan yole' ti'j kywnaqile' naqxwit tu'n tb'o'lj kyu'ne'.", "21": "<pb/>Lalun pon kyk'u'je' ti'ju' t-xu'jil kwnaqile'. Lalun pon kyk'u'je' ti'ju' tja, ti'ju' ttx'otx', ti'ju' tmajen ichan ex qya, ti'ju' twakyix, ti'ju' tb'ur ex ti'ju' ti'xti' ati te, chi Qman Dyos.", "22": "<pb/>Aye'tzun yol ja'lu e'tma Qman Dyos tuk'i'l tq'ojq'ojel twi' kuw, toj q'aq' ex toj jun tnej muj jupli, tej b'u'yi'ntoq qib' t-xeju' witz. O'kxtzun tmaju', ex e'kub' ttz'ib'a'nju' yol lu twitz kab'e' tz'len ab'j, e'tzaj tq'o'ntzuntz weye'.", "23": "Tetzunj kyb'inteju'ye' tq'ojq'ojel wi'yj lu intoq etz toj qlolj, ex tej kyka'yinteju'ye' witz intoq jamun, e ule' yolil wuk'i'le' kykyaqile' nejenel kye junjun tnej kyyajajil aj Israel exqe'ye' tijwnaq", "24": "ex tzaj kyma'ne' weye': Axxi'x, matxi' tzaj tyek'u'nte Qman Dyos tajwalil ex tipumal, ex matxi' qb'iju'ye' tq'ojq'ojel twi' setz toj q'aq'. Matxi' tzik'qwitze' ti'j ja'lo qa nyolin Qman Dyos kyuk'i'l xjal ex min nche kyim, chechije'.", "25": "Tu'npetzunju', kymatle': ¿titiqu'n qq'aya' qib'e' tu'n qkyime'? Qu'n qama txiqb'i'n junmajtle' tq'ojq'ojel twi' Qman Dyos qo kyimele', qo b'ajele' tu'nju' q'aq' xob'ajilx lu;", "26": "qu'n, ¿alxi'xkye jun xjal matxi tb'i'n tq'ojq'ojel toj twi' Qman Dyos itz' nyolin toj tnky'ajchaqil q'aq' kse'n oje qb'iye' ex lay kyim?", "27": "Ate b'a'n kutxi'ya tk'etz ex b'inxa tkyaqilu' ktzajel tma'n Qman Dyos teya, ktzajel tma'ntzuntza qe'ye', kqb'incha'qe' titi' ktzajel tma'n teya, chechije'.", "28": "<pb/>Tetzunj intoq che yoline' wuk'i'le', tb'i Qman Dyosu' intoq kyma'ne', tzaj tma'ntzuntz weye': <pb/>Matxi' nb'iye' tkyaqil xkymaju' tnam, ex b'a'n sela' toj nwitze'.", "29": "¡Naqwitj kukx che ximanju', ex tu'n kyniman weye' ex tu'n kyjapun nchaq'b'ile' kyu'n tkyaqil q'ij, tu'ntzun kyanq'in b'a'n exqe'ju' kyk'wal!", "30": "Kutxi'ya ex q'manxa kye tu'n tanjkyi'j toju' kypach xb'alun,", "31": "atzunta kjeltena wuk'i'le' tza'lu, qu'n che kxe'l nma'ne' teya tkyaqilu' chaq'b'il, kawb'il ex e'nuk'b'il che xe'lt-xnaq'tza'na kye, tu'n kyanq'inte toju' tx'otx' kxe'l nq'o'ne' te kytx'otx', chij.", "32": "<pb/>Qu'mtzun kyanq'ime' tkyaqilu' oje tchaq' Qman Dyos kyeye' ex mixti' tu'n kyel txalpuje' ti'j.", "33": "Che lpeke' ti'ju' b'e oje kyej tyek'u'n Qman Dyos kyeye', tu'ntzun kyxi'ye' b'a'n ex tu'n kyanq'ine' nimtoj, toju' tx'otx' kxe'l tq'o'n kyeye' te kytx'otx'e', chi Moyses kye aj Israel."}