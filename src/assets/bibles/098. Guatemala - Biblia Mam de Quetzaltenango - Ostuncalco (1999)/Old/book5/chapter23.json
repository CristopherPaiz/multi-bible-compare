{"1": "<pb/>Mixti' tu'n tten jun xjal qa etzniq'i'n tb'aq' mujqa elni jon ttz'a'lb'il, toju' ttanam Qman Dyos.", "2": "<pb/>Lay tz'okx jun ttzija k'wal toju' b'uyjtib'il te Qman Dyos, expe' tzmax ajtjapun b'aj tlajoji'n wiq tyajajil.", "3": "<pb/>Mixti' tu'n kyokxju' aj Amon exqe'ju' moab' toju' b'uyjtib'il te Qman Dyos, expe' ajtjapu'n tlajoji'n kyyajajil;", "4": "qu'n tej kyik'e' toj kytx'otx' kyetzlenxi'ye' Ejipt, min tzaj kyq'o'n kyk'wa'ye' a' ex kywaye', xi'pena' kychjo'n te B'alaam tk'wal B'eor, tzajnitoq Petor toj Mesopotamya tu'n ttzaj tqani'n taq'wixil kyib'aje'.", "5": "Atzunte Qman Dyos min xitb'i'n B'alaam, qu'n ape'ju' taq'wix tu'n tqaninte ok te jun ky'i'wb'il kyeye', qu'n nche k'u'jlanjtze' tu'n.", "6": "Laluntzun tz'ok tilil kyu'ne' tu'n tten nak'b'il kyxol mujqa tu'n kyten b'a'n toj tkyaqilu' tq'ijlalil kychwinqlal.", "7": "<pb/>Aye'tzu'n aj Edom lalun che el kyik'o'ne' qu'n kywitze'l qe'ye'; ex lalun che el kyik'o'ne' aj Ejipt, qu'n e'najane' toju' kytx'otx';", "8": "ajtjapun toxi'n tnej kyyajajil, b'a'n tu'n kyokx kxolju' ttnam Qman Dyos.", "9": "<pb/>Ajkyexe' q'ojil kyi'ju' kyajq'oje', kyjk'um kyib'e' tu'n lalun che b'inchan taq'wixe'.", "10": "Qa ati junkye' makub' tz'ilix, qu'n matz'ex tk'u'j tej intoq wtan, k'elix ti'jxi'ju' najb'il jata'qe'pun ex mixti' tu'n tokx nb'aj q'ij.", "11": "Ajtzun qok qo'qax kttxja'tib' tu'n a', ajtzun tex q'ij k'okyex toju' najb'il ja tkub'a'ju' kpach.", "12": "<pb/>Ati tu'n tten jun ktz'a'lb'ile' ti'jxi' kynajb'ile'.", "13": "Ilti'j tu'n kyiq'inteye' jun tze ch'ut twi' kxol kyiq'ine', ajtzun kyxi'ye' tz'a'lil kb'elix kyb'incha'ne' jun jul tu'nju' tze jatu'n kyku'xa' tz'a'line', kyb'ajlenxi'tzun tz'a'line' kb'elix kymqu'ne'.", "14": "Qu'n nb'ette' Qman Dyos Qdyos kyuk'i'le', tu'n tkolon kyi'je' ex tu'n kykanb'ane' tu'n kyi'ju' kyajq'oje'; qu'mtzun ati tu'n tten kynajb'ile' xjan, tu'ntzun lalun tka'yi Qman Dyos jun ti'xti' taq'wix kxole', qu'n qatzun min k'elel tpa'ntib' kyi'je'.", "15": "<pb/>Qa ati jun majin lq'o'n in noq teju' tajaw, qama pon kloltib' kyuk'i'le', lalun txikyq'o'n junmajtle' teju' tnejel tajaw.", "16": "Kyq'onx anb'ile' te tu'n tkyejten najal kyuk'i'le', toju' nintnam majaw t-sk'o'n ex ja b'a'na' toj twitz, ex mix-a'lo' kxe'l yekunte.", "17": "<pb/>Mixti' jun ichan ex qya ktq'a'tib' ajpajil toju' k'u'lb'il te witzileb'i'n.", "18": "Lalun kyaje' tu'n tchjet jun tziyb'il toju' tja Qman Dyos tu'nju' pwaq kanb'an tu'n ajpaji'n, qu'n aju' lu taq'wixi'x toj twitz Qman Dyos.", "19": "<pb/>Qama txikyq'o'n ch'exe' te jun kywnaqile', lalun txikyqani'n tub'chile' kye, b'a'ntzun pwaq mujqa wab'j, mujqa ti'chaqxti'ku' matxikyq'o'ne' te kych'ex.", "20": "Teju' junxi'tl xjal kxe'l kyqanine' tub'chil ti'ju' tch'ex, atzu'n kyeju' kywnaqile' lalun txikyqani'ne'. Tu'ntzun kyky'iwlanjtze' tu'n Qman Dyos Qdyos toj tkyaqilu' kb'incha'ye' toju' tx'otx' kche najale' toj.", "21": "<pb/>Qa makytziya jun kyole' tu'n kyb'inchanteye' twitz Qman Dyos Qdyos, lwiyxi'x japun kyu'ne', qu'n ilti'j ktzajel tqani'n Qman Dyos Qdyos kyeye' ti'j ja'lu, che elil yaltzuntze' tu'n toj kyile'.", "22": "Qa min xkytziya jun kyole' tu'n kb'inchanteye' twitz Qman Dyos, lalun che b'inchan ile';", "23": "qatzun tu'n kyk'u'je' makyma jun kyyole' tu'n tjapun kyu'ne' twitz Qman Dyos Qdyos, japunx kyu'ne'.", "24": "<pb/>Qama che okxe' toju' awb'il ub'a te jun kwnaqile', b'a'n tu'n klo'n klo'ye' ub'a jni' kyajb'ile' ex o'kxu', mixti' tu'n t-xi' kyi'ne' toj chi'l.", "25": "Qatzun mache okxe' toju' tawal triy, b'a'n tu'n tjaw kxb'oqine' triy ex o'kxu', pero mixti' tu'n tjaw kyjone' tu'n semu'l."}