{"1": "<pb/>Tzaj Moyses toj chq'ajlaj te Moab' ex jax twi' witz Neb'o, toj tununju' witz Piska, ju' ati twitz Jeriko. Tzmaxtzuntzu' taja Qman Dyos tu'n t-xitka'yi'nju' tx'otx' te Kalaad ex japomna' ttx'otx' Dan,", "2": "<pb/><t>exju' ttx'otx' Neptali, Eprayin ex Manases, tkyaqilju' tx'otx' Juda pomnix ttzi ninnjab' Mediteraney,</t>", "3": "<t>exju' tx'otx' Nekeb', exju' b'ya' te Jordan exju' plan tx'otx' te Jeriko, aju' nintnam nim tut toj, ex pomnix Soar.</t>", "4": "<t>Atzunte Qman Dyos xitma'n te:</t> <pb/>A tx'otx' ja'lu xi' ntziya'ne' te Ab'raam, te Isaak ex te Jakob' tu'n t-xinq'o'ne' kyeju' kyyajajil. A tb'is nk'u'ju'ye' tu'n tka'yinteya tu'nku' twitza, maskye lay tz'okxa toj, chij te.", "5": "<pb/>Qu'mtzun kyim Moyses, tmajen Qman Dyos, toju' tx'otx' Moab', kse'nx ojetoq tma Qman Dyos te,", "6": "ex ku'x mqu'n tojun b'ya' te Moab', twitz B'et-peor toj jun najb'il jamix-a'lo'x ojtzqinte.", "7": "Tetoq qaqnaq (120) ab'q'i tej tkyim, b'a'nqe'xtoqju' twitz ex atixtoq tipumal.", "8": "<pb/>Junaq lajoj (30) q'ij e'oq' aj Israel ti'j Moyses toju' chq'ajlaj Moab', iktzu'n japuna' b'is ex oq'el ti'ju' tkamik kyu'n.", "9": "Atzunte Joswe, tk'wal Nun, tk'am tnab'l te Moyses, qu'n kub' tq'o'n Moyses tq'ob' tib'aj; eb'intzu'n aj Israel te ex kyb'incha kse'nx tchaq' Qman Dyos te Moyses.", "10": "<pb/>Mixtzunti' ten juntl sanjelal kse'n Moyses toj Israel, tu'n tyolin tuk'i'lku' Qman Dyos,", "11": "mujqa tu'nwt tb'inchante tkyaqil b'a'nq'ob'aj ex ti'xti' te lab'te'n tchaq' Qman Dyos tu'n tb'inchante toj Ejipt ti'j paraon, ex kyi'ju' nche kawin tuk'i'l ex ti'j tkyaqilju' ttx'otx',", "12": "mujqa ikywit tipumalju' ex tb'inchb'aj nimaq kyoklen kse'n tb'incha kywitz kykyaqil aj Israel."}