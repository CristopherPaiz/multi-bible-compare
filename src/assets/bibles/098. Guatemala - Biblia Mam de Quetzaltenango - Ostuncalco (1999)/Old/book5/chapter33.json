{"1": "<pb/>Ch'inxtltoq tkyim Moyses tmajin Dyos, e'kub' tk'i'wla'n aj Israel", "2": "kjalu: <pb/><t>Tzulte' Qman Dyos twi' witz Sinayi;</t> <t>tzmajx Seyir saja' tqoptz'a'na' qe.</t> <t>Tzaj qoptz'aj tzmax kywi' witz toj Paran</t> <t>lu tzul tzmax Merib'a-kades;</t> <t>iq'i'n q'aq' te kawb'il tu'n toj tb'a'nq'ob'.</t>", "3": "<t>Ntk'u'jla'nte Qman Dyos ttanam,</t> <t>nche tklo'nju' nkyxjansa'nkyib' twitz;</t> <t>nche k'ulun t-xe tqan</t> <t>ex nxikyb'i'n tchaq'b'il.</t>", "4": "<t>Tzaj tq'o'n Moyses kawb'il qe</t> <t>te jun etzb'il teju' tnam Jakob',</t>", "5": "<t>ex ten jun nimaqkawil toj Jesurun</t> <t>tej kyb'uyinte kyib'ju' nejenel te tnam,</t> <t>tej kyb'uyinte kyib'ju' junjun tnej tyajajil Israel.</t>", "6": "<pb/><t>Tma ti'j Rub'en:</t> <t>¡Tz'anq'inxwitju' Rub'en! ¡Tu'n lalun kyim,</t> <t>maskye naq jte'x kyb'aju' ichan!, chij.</t>", "7": "<t>Tma ti'j Juda:</t> <t>Taye, b'intzju'ya tojtwi' Juda;</t> <t>b'uyimqe' jumajtla kyuk'i'lju' ttanam.</t> <t>Kloma tu'n tipumala,</t> <t>onima kyeju' tajq'oj, chij.</t>", "8": "<pb/><t>Tma ti'j Leb'i:</t> <pb/>Nman Dyos, teju'ya Tunin exju' Urim; <pb/><t>teya ex teju' xjal njapun tyola tu'n,</t> <t>teju' iky'twitza ti'j toj Masa,</t> <t>tuk'i'lju' tzaj toj twitza ti'j ttziju' a' te Merib'a,</t>", "9": "<t>Aju' xiq'mante kye tman: B'ajx che wila'ye',</t> <t>atzu'n kyeju' ttzik': Min ojtzqi'nqe'ye' wu'ne',</t> <t>ex kyeju' tk'wal: Min b'i'n wu'ne' alkyeqe'ye', chij.</t> <t>Njapun tyola kyu'n,</t> <t>ex matxi' kyaq'kyib' tu'n tjapun tyola kyejni b'entti'j kyu'n.</t>", "10": "<t>Inche kyxnaq'tza'n Jakob', aju' Israel,</t> <t>kyoju' tkawb'ila ex tchaq'b'ila;</t> <t>nche kub' kyq'o'n sturak ex oyaj alu'mj twitza,</t> <t>tib'aju' q'olb'eb'l teya.</t>", "11": "<t>Taye, k'iwlanku'ya kyaq'unb'en,</t> <t>ex k'monxa kyaq'un tuk'i'l tzalajb'il.</t> <t>Toqinku'ya ktze'lkyi'ju' kyajq'oj,</t> <t>ex tu'n lalun che jawe'tlju' nche el ik'unkye, chij.</t>", "12": "<pb/><t>Tma ti'j B'enjamin:</t> <t>Toj nak'b'il nnanq'ina'ju' ntk'u'jla'n Qman Dyos;</t> <t>klonjtzelte' kukxju' tu'n Dyos nim toklen.</t> <t>¡K'anq'il tjaq'ju' kolb'il tu'n! chij.</t>", "13": "<pb/><t>Tma ti'j Jse:</t> <t>Awt Qman Dyos k'iwlante ttx'otx'</t> <t>tu'nju' tb'anil ẍmu's ntzaj twitz kya'j</t> <t>ex tu'nju' a' ati t-xe tx'otx',</t>", "14": "<t>tu'nju' tb'anil twitz awal toju' ab'q'i</t> <t>ex tb'anil twitz awal toj junjun xjaw,</t>", "15": "<t>kyu'nju' k'ul nimaq kyoklen ojtxi',</t> <t>exqe'ju' tb'anil witz ate'qe' tejumajx,</t>", "16": "<t>kyu'nju' tb'anil twitz awal twitz tx'otx'</t> <t>ex tu'n t-xtalb'ilju' najli toj ch'i'x.</t> <t>Tzulxwit tkyaqil ja'lu tib'aj Jse,</t> <t>ju' sk'onjtz kyxolju' ttzik.</t>", "17": "<t>Tb'anilte', kse'n jun tnejel tk'wal tman wakx,</t> <t>nimtipumal kse'n jun tnam wakx tx'u'j,</t> <t>ktokol kye kykyaqil tnam</t> <t>toj tkyaqil twitz tx'otx'.</t> <t>Ikyqe'tzun txqan tk'wal Eprayinju';</t> <t>ikqe'xtzun txqan tk'wal Manasesju', chij.</t>", "18": "<pb/><t>Tma ti'j Sab'ulon ex Isakar:</t> <t>Tzalajxa Sab'ulon, tu'nju' nnexa,</t> <t>atzunta Isakar, kyu'nju' tnajb'ila pach xb'alun.</t>", "19": "<t>Che kytxka' nimaqtnam twi' witz,</t> <t>atzuntzu' che b'ela' kyq'o'n chojb'il nnojqelan;</t> <t>che kanb'al ti'ju' q'inumal kyoj ninnjab'</t> <t>ex kyi'ju' k'uwenj ate'qe' ttzi ninnjab', chij.</t>", "20": "<pb/><t>Tma ti'j Gad:</t> <t>¡Nimanjtzxwitju' nxiq'onte txqan ttx'otx'!</t> <t>Nkub' paqete Gad, kse'n jun ttxu b'alun,</t> <t>ex nche kub' ttzaqu'n q'ob'aj ex wi'yj.</t>", "21": "<t>Tb'anilxi'xju' xkyaj te Gad,</t> <t>jun tx'otx' ja che tenb'ela' nejenel.</t> <t>Nejli kywitzju' tnam tej tokx,</t> <t>xitb'incha'nju' intoq tchaq'u'n Qman Dyos</t> <t>ex aq'unan toj tnik'alilti'j kyxol aj Israel, chij.</t>", "22": "<pb/><t>Tma ti'j Dan:</t> <t>Ikte Dan kse'n jun tal b'alun</t> <t>nxlik'pun tzmax B'asan, chij.</t>", "23": "<t>Tma ti'j Neptali:</t> <t>Nim tilwi Neptali tu'n Qman Dyos,</t> <t>nim txqan k'i'wb'il ntzaj tq'o'n te,</t> <t>¡teju' njab' pomnix japomna' ttxa'n toj tb'a'nq'ob'kya'j! chij.</t>", "24": "<pb/><t>Tma ti'j Aser:</t> <t>Kyexwit tilwi Aser kxolju' tk'wal Jakob',</t> <t>ex k'u'jlanjtzxwit kyu'nju' ttzik ex titz'in.</t> <t>Che ku'xwit tnub'sa'n tqan toj aseyt;</t>", "25": "<t>Che xtanunjtzxwitju' tjpel tja tu'n k'uxb'il ex tu'n q'ank'uxb'il,</t> <t>ex tenxwit tipumal kse'nju' tq'ijlalil tchwinqlal.</t>", "26": "<pb/><t>Mix-a'lo' juntl kse'n Tdyos Jesurun,</t> <t>in b'et twitz kya'j tuk'i'l nim tajwalil iqa'n tib'aj muj</t> <t>tu'n tul onilteya.</t>", "27": "<t>Ate kolb'ilju' teya aju' Dyos ati tejumajx,</t> <t>o'nina tu'nju' tipumal majx ati;</t> <t>kub' oqju' tajq'oja twitza tu'n</t> <t>ex tchaq' teya tu'n tb'aj tu'na.</t>", "28": "<t>Che anq'ilkye' aj Israel q'uqlixi'x kyk'u'j,</t> <t>che anq'ilju' kyyajajil toj nak'b'il.</t> <t>Nim triy ex tqan lob'j ub'a ktenb'il toju' kytx'otx',</t> <t>ex kb'el jb'al kukxju' tib'aju' kyawal.</t>", "29": "<t>B'a'nxta, Israel,</t> <t>¿Alkye juntl kse'n aya?</t> <t>Aku' Qman Dyos klonteya;</t> <t>ate klolteya ex onilteya,</t> <t>¡ikte' teya kse'n jun k'uẍtx'e'nb'il te kanb'ab'l!</t> <t>Ktzajel kq'o'n kyib'ju' tajq'oja toj tq'ob'a ajtkub'kyi'j,</t> <t>atzunta kb'el tnajsa'nju'ya nimjtib'il ati kyoj.</t>"}