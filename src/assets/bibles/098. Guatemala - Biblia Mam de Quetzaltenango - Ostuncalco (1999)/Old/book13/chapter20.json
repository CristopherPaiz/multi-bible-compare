{"1": "<pb/>Jumaj, tej tb'aju' q'ijal ex ttzyet jb'alil, atoq tq'ijlalilju' nche b'je'x nimaqkawil q'ojil, b'aj tnk'u'n Joab' tu'n tex kyuk'i'lju' t-xjal te q'oj ex kub' t-xitu'n kytanam aj Amon. Xi'tzuntz, okkytxoli'n ti'j Rab'a ex e'oktzaqpaj ti'j, ex majx kyej kyxitu'n. Atzunte Dab'i kyejten toj Jerusalen.", "2": "Yajxi'tzuntl eltiq'i'n Dab'i q'anpwaq koron toj twi' nimaqkawil aj Rab'a, ate'toq tb'anil ab'j ti'j ex masch'i'n oxnaq kab'lajoj (72.6) lib'r tk'i' nik'jan talal; jax q'o'ntzuntz toj twi' Dab'i. Ex nim ti'xti' twi' wi'yal etztiq'in Dab'i toju' nintnam,", "3": "ex eb'je'tz tiq'i'n xjal ate'xtoq toju' nintnam ex eb'jo'ktq'o'n aq'unal ti'j Syer, ti'j cheb'l triy ex ti'j k'uxb'il pab'l toj si. Ax tb'incha Dab'iju' kyi'j kykyaqil nimaqkytanam aj Amon, anjtzuntz kyuk'i'l kykyaqilju' t-xjal te q'oj toj Jerusalen.", "4": "<pb/>Yajxi'tzuntel ok jun q'oj kyuk'i'lju' pilistey toj Kyeser. Kub' tb'yo'n Sib'ekay aj Usa ju' Sipay kyyajajilu' xjal nimaq kywe' toju' q'oj lu, ex kub' tme'ssa'n.", "5": "Tojtzun juntl q'oj ok kyi'ju' pilistey, a Elanan, tk'wal Jayir, kub' b'yonte Lami, ju' kyitz'inkyib' tuk'i'l Kolyat aj Kat, nimxi'xtoq twe'ju' tch'ut kse'n jun tqul telar.", "6": "<pb/>Ok juntl q'oj toj Kat. Atitoq jun ichan niminxi'x twe' atzu', waqaqchaq kywi'tq'ob' ex kywi'tqan, junaq kyaje' (24) tu'n kykyaqil. Kyyajajilx toqju' xjal nimaq kywe',", "7": "e'oktik'le'n aj Israel, kub' b'yo'ntzuntz tu'n Jonatan, tk'wal Sima, ju' kyitz'inkyib' tuk'i'l Dab'i.", "8": "Tyajajiltoq Repa qe'ju' xjal nimaqxi'x kywe', ju' aj Kat, kub'kyi'j tu'n Dab'i ex kyu'n ajb'el te."}