{"1": "<pb/>Kyaje' tk'wal Isakar ten, aye': Tola, Pub'a, Jasub' ex Simron.", "2": "<pb/>Aye' tk'wal Tolaju' Usi, Repayiy, Jeryel, Jamay, Ib'sam ex Samwel, nejenelqe' kyeju' toj tja Tola ex nimaq q'ojil qe'x min nche xob' kytzajlenx kse'nxju' kyyajajil. Japun kyajlal toj kab'mutx' qaqlajk'al lajnaq (22,600) toj tq'ijlalil Dab'i.", "3": "<pb/>A Israyiy tk'wal Usi. Aye'tzu'n Mikael, Ab'diy, Joel ex Isiy, tk'wal Isarayiy qe'. Jwe' nejenel tu'n kykyaqil.", "4": "Tu'ntzu'n b'a'npuntoq kyxu'jil ex kyk'wal, nimqe' kyyajajil e'chmet ex eb'ent jte' tnej xjal te q'oj kyu'n, japun kyb'aj toj kyaje'mutx' lajk'al (36,000) ichan b'a'nqe' q'oj.", "5": "<pb/>Kykyaqilju' tnej tyajajil Isakar, japun kyajlal toj lajmutx' wuqlajk'al lajnaq (87,000) ichan, kykyaqil q'ojilqe' min nche xob', aju' kyajlal lu, kse'nxju' tz'ib'a'n toj ju' u'j jatz'ib'ana' kyb'iju' xjal.", "6": "<pb/>Aye' oxe' tk'wal B'enjamin ja'lu: B'ela, B'ekyer ex Jedyael.", "7": "<pb/>Jwe' tk'wal B'ela ten, aye': Esb'on, Usi, Usyel, Jerimot ex Iri, kykyaqil ja'lu nejenelqe' kyeju' kyyajajil kyman ex q'ojilqe' min nche xob'. Japun kyb'aju' kyyajajil toj kab'mutx' o'lajk'al junaq kyajlajoj (22,034) xjal, kse'nxju' ntma'n toju' u'j ja tz'ib'a'na' kyb'iju' kyyajajil.", "8": "<pb/>Aye' tk'wal B'ekyer: Semira, Joas, Elyeser, Elyoenay, Omri, Jerimot, Ab'iy, Anatot ex Alamet. Kykyaqil tk'wal B'ekyer qe',", "9": "ex kse'nxju' tz'ib'a'n toju' u'j jatz'ib'ana' kyb'i kyyajajil, exqe'ju' nejenel kyeju' kyyajajil kyman, japun kyajlal toj kab'mutx' lajk'al lajnaq (20,200) ichan min nche xob'.", "10": "<pb/>Ate B'ilan tk'wal Jedyael. Aye' tk'wal B'ilan ja'lu: Jewus, B'enjamin, Eud, Kyenaana, Setan, Tarsis ex Aysaar.", "11": "Kykyaqil ja'lu tyajajil Jedyael qe', ex nejenelqe' kyeju' kyyajajil kyman ex q'ojilqe' min nche xob', b'a'n che q'ojin. Kab'mutx' oxk'al (17,200) ichan.", "12": "<pb/>Aye' tk'wal Ir ju' Supam ex Upam. Atzu'n Usim tk'wal Aer.", "13": "<pb/>Aye' tk'wal Neptali: Jaseel, Wuni, Jeser ex Salum. Aye'tzun tyajajil B'ilaju'.", "14": "<pb/>Aye' tk'wal Manases e'ten tuk'i'l aj Siryo ju' tqya, aye' Asryel ex Makyir, kyman aj Kalaad.", "15": "Mje Makyir tuk'i'l jun qya kyxol kyyajajil Upam ex Supam, Maaka tb'i. Aju' tkab' tk'wal Makyir Selopad tb'i, naq tmyal qe' e'ten.", "16": "Itz'ji jun tal Maaka ju' t-xu'jil Makyir, Peres tb'i oktq'o'n. Seres tb'iju' titz'in Peres, aye'tzu'n tk'wal: Ulam ex Rekyem.", "17": "A Ulam tman B'edan. Aye'tzun tk'wal Kalaadju', tk'wal Makyir, atzu'n Makyir tk'wal Manases.", "18": "<pb/>A Amolekyet, tanab' Makyir, kytxu Is-od, Ab'yeser ex Maala.", "19": "<pb/>Aye'tzu'n Ayan, Sikyem, Likyey ex Ayam, tk'wal Semida qe'.", "20": "<pb/>Aye' tyajajil Prayin ja'lu: A Prayin tman Sutela, atzu'n Sutela tman B'ered, atzu'n B'ered tman Taat, atzu'n Taat tman Elada, atzu'n Elada tman Taat, atzu'n Taat tman Sab'ad, atzu'n Sab'ad tman Sutela. E'kub' b'yo'n Eser ex Elad, junjuntl tk'wal Prayin, kyu'n xjal najlqe'toq toju' jun tnej tx'otx' Kat, qu'n e'pon elq'al kyeju' kyalu'n.", "21": "", "22": "Atzunte Prayin, ju' kyman, oktq'o'n ti'j te b'is b'a'npun q'ij, ex e'ponju' twitze'l q'uqb'alte tk'u'j.", "23": "Yajxi'tzuntel kub' k·∫çe tuk'i'lju' t-xu'jil ex kyeju' t-xu'jil ch'onwi', itz'jitzun jun tal ex oktq'o'n tb'i B'erya, qu'n matxi'toq tzaj txqan b'is toj tja.", "24": "<pb/>Atzunte Seera, tmyal B'erya, e'jaw tb'incha'n B'et-oron ati kub'l ex B'et-oron ati jawl, ex ikxu' Usen-seera.", "25": "<pb/>Aye' tyajajil B'erya ja'lu: A B'erya tman Repa, atzu'n Repa tman Resep, atzu'n Resep tman Tela, atzu'n Tela tman Taan, atzu'n Taan tman Ladan, atzu'n Ladan tman Amyud, atzu'n Amyud tman Elisama, atzu'n Elisama tman Nun ex a Nun tman Joswe.", "26": "", "27": "", "28": "A kytx'otx' ja'lu ex kynajb'il: B'etel; Naaran, toj tjawetzq'ij; Kyeser, toj tkub'exq'ij; ex Sikyem, tzmax jata' Aya; kykyaqilju' nimaqtnam lu kyuk'i'lxi' kykojb'il.", "29": "Ate'toqju' Taanak, Mewido ex Dor kyuk'i'lxi' kykojb'il toj kyq'ob'ju' tyajajil Manases. Kyojtzu'n najb'il lu e'najana' tyajajil Jse, tk'wal Israel.", "30": "<pb/>Aye' tk'wal Aser ja'lu: Imna, Isb'a, Isb'i, B'erya ex Sera, ju' kyanab'.", "31": "<pb/>Aye' tk'wal B'erya ju' Eb'er ex Makyyel, ju' tman B'irsab'it.", "32": "A Eb'er kyman Japlet, Semer Otam ex Swa, ju' kyanab'.", "33": "<pb/>Aye' tk'wal Japlet ju' Pasak, B'imal ex Asb'at.", "34": "<pb/>Aye'tzu'n tk'wal Semer, ju' titz'in, aye' Rowa, Jewb'a ex Aram.", "35": "<pb/>Aye'tzu'n tk'wal Otam, ju' titz'in, aye' Sopa, Imna, Seles ex Amal.", "36": "Aye'tzu'n tk'wal Sopa aye' Swa, Arneper, Swal, B'eri, Imra,", "37": "B'eser, Od, Sama, Silsa, Itran ex B'eera.", "38": "<pb/>Aye' tk'wal Jeter ju' Jepune, Pispa ex Ara.", "39": "Aye'tzu'n tk'wal Ula aye' Ara, Anyel ex Risya.", "40": "<pb/>Kykyaqil ja'lu tyajajil Aserqe'. Nejenelqe' toj kyja, kyeju' xjal te q'oj kuwqe' ex min nche xob', ex kyeju' xjal nimaq kyoklen. Oxmutx' jo'k'al (26,000) ichan kse'nxu' kyajlal kyyajajil tz'ib'a'n, b'a'nqe' te q'oj."}