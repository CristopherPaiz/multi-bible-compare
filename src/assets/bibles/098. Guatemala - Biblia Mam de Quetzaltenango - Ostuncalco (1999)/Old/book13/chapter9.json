{"1": "<pb/>Ikytzu'n, kykyaqilu' aj Israel e'kyaj tz'ib'a'n toju' kyuju' nimaqkawil toj Israel. <pb/>Aye'tzu'n aj Juda exi' iq'i'n te majin toj B'ab'ilon tu'n tpaju' kyb'inchb'en myab'a'n.", "2": "<pb/>Aye' nejtl anjtzkyi'j najal toju' kytx'otx' ex toj ninkytanam aye' aj Israel, pale, aj Leb'i exqe' ajb'el toj tja Dyos.", "3": "E'kub' najanju' kyyajajil Juda, B'enjamin, Eprayin ex Manases, toj Jerusalen.", "4": "<pb/>Kyxolju' tyajajil Juda, e'ul: Utay, tk'wal Amyud, atzu'n Amyud tk'wal Omri, atzu'n Omri tk'wal Imri, atzu'n Imri tk'wal B'ani, tyajajil Paresqe', ju' tk'wal Juda.", "5": "Atzu'n kyxol tyajajil Silon: ul Asayiy, ju' tnejil tk'wal.", "6": "Atzu'n kyxol tyajajil Sera: e'ul Jewel exqe' twitze'l, junk'al kyajlajnaq lajoj (690) xjal.", "7": "<pb/>Atzu'n kyxolu' tyajajil B'enjamin: e'ul Salu, tk'wal Mesulam, atzu'n Mesulam tk'wal Odab'iy, atzu'n Odab'iy tk'wal Senwa;", "8": "ex Ib'neyiy, tk'wal Jeroam; ex Ela, tk'wal Usi, atzu'n Usi tk'wal Mikri; ex Mesulam, tk'wal Sepatiy, atzu'n Sepatiy tk'wal Rewel, atzu'n Rewel tk'wal Ib'niy.", "9": "Kab'k'al wuqnaq qaqlajoj (956) kyb'aju' twitze'l, kse'nxju' junjun wiq kyyajajil, kykyaqil nejenelqe' kyeju' kyyajajil.", "10": "<pb/>Atzu'n kyxolju' pale: aye' Jedaiy, Joyarib', Jakyin,", "11": "Asariy, tk'wal Ilkyiy, atzu'n Ilkyiy tk'wal Mesulam, atzu'n Mesulam tk'wal Sadok, atzu'n Sadok tk'wal Merayot, atzu'n Merayot tk'wal Aytub', nejenel nim toklen toju' tja Dyos;", "12": "ex Adayiy, tk'wal Jeroam, atzu'n Jeroam tk'wal Pasur, atzu'n Pasur tk'wal Malkyiy; ex Masay, tk'wal Adyel, atzu'n Adyel tk'wal Jasera, atzu'n Jasera tk'wal Mesulam, atzu'n Mesulam tk'wal Mesilemit, atzu'n Mesilemit tk'wal Imer;", "13": "exqe'tzu'n kywitze'l, kyajk'al wajxaqnaq (1,760) nejenel kyeju' kyyajajil, ichan b'a'nxi'x che aq'unan tu'n kyajb'en toj tja Dyos.", "14": "<pb/>Atzu'n tyajajil Leb'i: e'ul Semayiy, tk'wal Asub', atzu'n Asub' tk'wal Asrikam, atzu'n Asrikam tk'wal Asab'iy, kyxolju' tk'wal Merari;", "15": "exqe' B'akb'akar, Eres, Kalal ex Mataniy, tk'wal Mikaiy, atzu'n Mikaiy tk'wal Sikri, atzu'n Sikri tk'wal Asap;", "16": "ex Ab'diy, tk'wal Semaiy, atzu'n Semaiy tk'wal Kalal, atzu'n Kalal tk'wal Jedutun; ex B'erekyiy, tk'wal Asa, atzu'n Asa tk'wal Elkana, ju' najan kyoju' kojb'il kye netopatita.", "17": "<pb/>Aye'tzu'n xq'uqil ttzi tja Dyos: aye' Salum, Akub', Talmon, Ayman exqe' kywitze'l. A Salum nejenel kyeju' k'loj xjal kywitze'l kyib',", "18": "ex majx e'ten jun tq'ijlalil nimtoj xq'uqil ttzi tja nimaqkawil ati tjawetzq'ij. Kse'nxkye ojtxi' kyajilb'en e'xq'uqinteju' kyxmuj aj Leb'i.", "19": "<pb/>A Salum tk'wal Kore ex tchman Eb'yasap, exqe'tzu'n twitze'l tyajajil Koreqe', e'ok xq'uqil ttziju' ja xjan, kse'nxkye ojtxi' kyyajilb'en xq'uqilqe'toq ttziju' kyxmuj ttanam Qman Dyos.", "20": "<pb/>Tnejelxi'x a Pinees, tk'wal Eleasar, ten te nejenel kye. Â¡Awt Qman Dyos ten tuk'i'l!", "21": "<pb/>Atoq Sakariy, tk'wal Meselemiy, xq'uqil ttziju' Ja te Mujb'ab'ltib'il tuk'i'l Dyos.", "22": "<pb/>Lajnaq kab'lajoj (212) japuna' kyajlalju' xjal sk'o'nqe' tu'n kyxq'uqin ttzija, kse'nxju' kyb'i tz'ib'a'n kyoju' tnam janajlqe'toq. Aye' Dab'i tuk'i'l Samwel ju' npon tnab'l tu'n Dyos e'ok q'onkye toju' aq'untl lu, qu'n q'uqli kyk'u'jlalil.", "23": "Intoq kych'exb'e'n kyib' kyuk'i'lju' kyk'wal tu'n kyxq'uqinteju' ttzi tja Qman Dyos, ju' ja xjan.", "24": "Ate'toq xq'uqil ttzija kyoju' kyaje' plaj: toj tjawetzq'ij, toj tkub'exq'ij, toj tb'a'nq'ob'kya'j ex toj tnayajkya'j.", "25": "Aye'tzu'n kytzik ex kyitz'in ju' najlqe'toq toju' kytanam, intoq che pon onilkye, tojchaq wuq q'ij in kych'exb'e'na' kyib'.", "26": "Aye'tzu'n kyaje' xq'uqil nim kyoklen, aj Leb'iqe', majxtoq ate'qe' xq'uqilkyeju' ja exqe' k'uwenj toju' tja Dyos.", "27": "Intoq ex qonik'an kyu'n inche xq'uqi'n ti'jileju' tja Dyos, qu'n a kyoklenju' tu'n kyxq'uqinte ex tu'n kyjqonte tkyaqil prim.", "28": "Ate' junjun kyxol, atoq kyoklenju' ka'yilkye aq'unb'il intoq che ajb'en toj k'u'lb'il, atitoq tu'n kyetz kyiq'i'n ex tu'n tokx kyk'u'ntl, in jawxi' kyiq'i'n kyajlal.", "29": "Aye'tzun junjuntl atoq kyoklenju' ka'yilkyeju' txqantl aq'unb'il exqe'ju' ti'xti' xjan, kyib'ajxi'tlju' chen triy, b'in, aseyt, sturak exqe'ju' k'ok'sb'il.", "30": "Alchaqxkyeku' kyxolju' pale intoq che b'inchankyeju' k'ok'sb'il;", "31": "ex jun aj Leb'i Matatiy tb'i, tnejel tk'wal Salum ju' tyajajil Kore, majxtoq a nb'inchankyeju' wab'j muqin te oyaj.", "32": "Ex junjun kywitze'l kyeatitqe'x atoq kyoklenju' b'inchalteju' wab'j xjansa'n intoq che kub'txolb'a'n tkyaqil q'ij te ojlab'l.", "33": "Ex ate'toq aj b'itzal, nejenelqe' kyxol aj Leb'i, najlqe'toq kyoju' ja ti'jile tja Dyos, o'kxtoq kyaq'unju', qu'n majxtoq ate'qe' toju' kyajb'eb'l q'ijtl ex qonik'an.", "34": "<pb/>Aye'tzun nejenelju' kye aj Leb'i, teyile junjun wiq kyyajajil, ju' najlqe'toq toj Jerusalen.", "35": "<pb/>Najlitoq Jeyel tman Kab'aon toju' nintnam Kab'aon. Maakatoq tb'iju' t-xu'jil.", "36": "Aye' tk'wal ja'lu: A tnejelu' Ab'don; exqe' Sur, Kyis B'aal, Ner, Nadab',", "37": "Wedor, Ayo, Sakariy, ex Miklot,", "38": "ju' tman Simam. Ex ikx atzu' e'najana' kyk'etzju' kytzik ex kyitz'in toj Jerusalen.", "39": "<pb/>Ate Ner tman Kyis, atzu'n Kyis tman Sawul, atzu'n Sawul kyman Jonatan, Malkyiswa, Ab'inadab' ex Es-b'aal.", "40": "A Merib'-b'aal Tk'wal Jonatan, atzu'n Merib'-b'aal tman Mikaiy.", "41": "Aye' tk'wal Mikaiy ja'lu: Piton, Melek, Tarea ex Ajas.", "42": "A Ajas tman Jara, atzu'n Jara kyman Alemet, Asmab'et ex Simri; atzu'n Simri tman Mosa,", "43": "atzu'n Mosa tman B'ina, atzu'n B'ina tman Repaiy, atzu'n Repaiy tman Elasa, atzu'n Elasa tman Asel.", "44": "<pb/>Waqaq tk'wal Asel ten, aye': Asrikam, B'okru, Ismael, Seariy, Ab'diy ex Anan. Aye'tzun tk'wal Asel ju'."}