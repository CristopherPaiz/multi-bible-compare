{"1": "<pb/>Kub'santzun Jonas te Qman Dyos, tzmax toj tk'u'ju' kyiẍ,", "2": "tma: <pb/><t>Nkub'sane' teya Nman Dyos toju' yajb'ilweye',</t> <t>atzunta ntzaj ttzaq'we'na,</t> <t>Tzmax t-xexi' muqb'il te kamik nkub'saniye' teya,</t> <t>ex ntzaj ttzaq'we'na.</t>", "3": "<t>Nku'x t-xona tzmax t-xe ninnjab',</t> <t>ex majx nkyej mulq'aje' tjaq' tnimal a'.</t> <t>E ik'ju' nimaq ttolob' a' wib'aje' aju' tzaj tq'o'na.</t>", "4": "<t>Oje nna'ye' qa matoq chinetz tiq'i'na twitza;</t> <t>ex majxkub' nximane' qa layxtoq tz'ok nka'yi'ntlju'ye' tjaya xjan.</t>", "5": "<t>Majx nkyej mulq'aje' tjaq'ju' a';</t> <t>majx nku'x naje' t-xe ninnjab';</t> <t>b'aj tb'alq'intib'ju' k'ul ti'j nwi'ye' toj a'.</t>", "6": "<t>Nku'x mulq'aje' tzmax t-xexi' ninnjab';</t> <t>¡kub' nximane' qa majxtoq chin kjeltene' toj tejumajx!</t> <t>Atzunta Nman Dyos machin tkola teju' kamik.</t>", "7": "<t>Tej nna'nteye' ch'inxtltoq nkyime';</t> <t>tzaj nna'na, Nman Dyos;</t> <t>japun nna'j dyose' teya toju' tjaya xjan.</t>", "8": "<t>Aye'ju' kukx kyk'ulun kyeju' witzileb'</t> <t>minti' nche okslantl teya;</t>", "9": "<t>ayi'ntzuwe' tuk'i'l b'itz te aq'b'il chjonte,</t> <t>che kb'el nq'o'ne' chojb'il twitza;</t> <t>che kjapumelju' nyole' xintziya'ne' teya.</t> <t>¡O'kxna'ta Nman Dyos, nkolon!</t>", "10": "<pb/>Tchaq'tzun Qman Dyos teju' kyiẍ tu'n tjatz t-xa'n Jonas tib'aj tx'otx'."}