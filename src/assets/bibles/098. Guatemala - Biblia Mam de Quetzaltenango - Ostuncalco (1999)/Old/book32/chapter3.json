{"1": "<pb/>Tzaj yolin jumajtl Qman Dyos te Jonas, ex xitma'n te:", "2": "Kuxtxi'ya toju' nintnam Ninib'e ex pakb'anxa kye aju' kxe'l nma'ne' teya.", "3": "<pb/>Xi'tzun Jonas Ninib'e, kse'nxju' tchaq' Qman Dyos te. Nintnam toqte Ninib'e, te oxe' q'ij qb'e tu'n tb'aj qb'eti'n. Okx Jonas toju' nintnam, b'et jun q'ij q'malte tuk'i'l tq'ojq'ojel twi' kuw: Â¡Kb'el xitu'nte' Ninib'e ajtjapun kab'naq q'ij! chij.", "4": "", "5": "<pb/>Aye'tzu'n xjal toju' nintnam, nimaq kyoklen ex ch'i'n kyoklen, eb'aj okslan te Qman Dyos, etz jun tqanil kyu'n tu'n kymewayin ex okkyq'o'n kyi'j jochin te b'is.", "6": "Tetzunj tpon tqanil teju' nimaqkawil te Ninib'e, ex ikxte jawe' toju' tq'uqb'il te tkawb'il, eb'je'l tiq'i'nju' ti'j te oklenj, ex oktq'o'n ti'j jochin te b'is ex kub' qe toj tza'j.", "7": "Etztzun tq'o'n nimaqkawil jun chaq'b'il toj tkyaqilju' nintnam, kjalu: Mix-a'lo' jun tu'n twan. Ex mixti' tu'n txi' q'et kwaju' wakx ex rit.", "8": "Kyq'onk kyi'je' jochin ex che kyktxunqe'me' kyalu'ne' tu'n xb'alun jochin te yek'b'il k'ixk'oj, ex che kub'sane' twitz Qman Dyos tuk'i'l tkyaqil kyipumale'. Kytzaqpinkju'ye' taq'wix nkyb'incha'ne' ja'lo teyile junjun;", "9": "qape' jaku' kub' tnajsa'n Qman Dyos qil ex qaj nkub'ku' tk'u'j, laytzun qokyimtzu', chij.", "10": "<pb/>Tzaj tka'yi'n Qman Dyosu' ntoq kyb'incha'n xjal aj Ninib'e exqa ntoq kyej kytzaqpi'n kyb'inchb'aj taq'wix, kub't-xima'n tu'n lalun tzaj tq'o'ntlju' taq'wix kyib'aj kse'n ojetoq tma kye."}