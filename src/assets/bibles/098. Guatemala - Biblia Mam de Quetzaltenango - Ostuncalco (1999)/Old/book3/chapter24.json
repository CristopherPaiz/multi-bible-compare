{"1": "<pb/>Tzaj tma'n Qman Dyos te Moyses ikjalu:", "2": "<pb/>Q'manxa kye aj Israel tu'n ttzaj kyiq'i'n aku' aseyt olib'o, tu'n tajb'en kyeju' kandil tu'n kyk'ant kukxju'.", "3": "<pb/>A Aaron kb'inchalkye tu'ntzun kyk'ant nwitze' ajtb'aj qonik'an toju' Ja te Mujb'ab'ltib'il, ti'jxi'ju' xb'alun maqb'il teju' kax k'ub'lteju' yol kyejni b'entti'j. Jun kawb'ilte' lu majx kjelten kyeye' ex kjel kyma'ne' kye kyk'wale'.", "4": "Kb'elix tb'incha'n kytenju' kandil toju' kykb'el q'anpwaq ttx'otx'al tu'ntzun kyk'ant nwitze'.", "5": "<pb/>Q'intza tb'anil arin ex tzq'ajsama kab'lajoj (12) muqin, ch'inxmi lajoj lib'r talal junjun,", "6": "ex q'onqeku'ya tib'aju' mes q'anpwaqile tkub' nwitze', kab'e' txol te waqaqchaq wab'j junjun txol.", "7": "Ex q'onku'ya sturakxi'x tib'aj junjun txol, tu'n tajb'en teju' wab'j te jun oyaj te nab'ab'l tz'e'ysa'n te ninb'ilweye'.", "8": "Ati tu'n kykub' q'etju' lu nwitze' atl junjun q'ij te ojlab'l, te jun yol kyejni b'entti'j kyu'n aj Israel tejumajx.", "9": "Te Aaron che kxe'la' wab'j lu ex kye tyajajil, ati tu'n t-xikywan toj jun najb'il xjan, qu'n a xjanxi'xju' kyxolju' oyaj nche kub' tz'e'yset te ninb'ilweye', chi Dyos.", "10": "<pb/>Atitoq jun ichan kyxol aj Israel, aj Israel ttxu atzu'n tman aj Ejipt. Selomit tb'iju' ttxu, tmyal Dib'ri, tyajajil Dan. Jaw q'ojinju' ichan lu tuk'i'l jun aj Israelx toju' kypach, tojtzunju' lu tmaju' ichan talju' qya aj Israel jun yol taq'wix ti'j Qman Dyos. Xiq'i'ntzuntz twitz Moyses,", "11": "", "12": "ex kub' kyxq'uqi'n akx intzaj tma'n Qman Dyos titi' tu'n kyb'inchante.", "13": "Atzunte Qman Dyos tzaj tma'n te Moyses ikjalu:", "14": "<pb/>Iq'imitza xq'mante taq'wix wi'je' ti'jxi'ju' najb'il; kykyaqilju' ·∫çe b'inteju' tyol kb'el kyq'o'n kyq'ob' tib'aj twi', ex kykyaqilju' tnam che kb'el b'yonte toj ab'j.", "15": "Ex q'manxa kye aj Israel qa alkyexku' mayolin taq'wix wi'je' ayine' Dyos Manb'aj, tib'ajx kjela' tenju' til ex ati tu'n tkyim toj ab'j kyu'n kykyaqilju' tnam. Qa jun najchaq xjal mujqa aj Israel, qama tma jun taq'wix ti'ju' nb'iye', ati tu'n tkyim.", "16": "", "17": "<pb/>Alkye matz'el q'inte tchwinqlal juntl xjal, ati tu'n tkyim.", "18": "<pb/>Alkye makub' b'yonte talu'n juntl, ati tu'n t-xi' tq'o'n t-xelju' alu'mj.", "19": "<pb/>Alkye matz'oktb'incha'n taq'wix te jun twnaqil, ex ati tu'n tokb'inchet taq'wix te kse'nxju' xtb'incha:", "20": "ktoqetel tu'n tpaj toqb'en, k'eletz iq'et twitz tu'n tpaj twitz juntl, k'eletz twitzte tu'n tpaj witzteyj, ati tu'n tb'inchet ti'jku' kse'nxju' matb'incha te juntl.", "21": "<pb/>Alkye makub' b'yonte talu'n juntl, ati tu'n t-xi' tq'o'n t-xel. Alkye makub' b'yonte jun xjal, ati tu'n tkub' b'yet.", "22": "<pb/>Ax kawb'ilju' k'ajb'el kyeju' najchaq xjal ex kye aj Israel. Ayine' Dyos Manb'aj nchin q'mante, chi Dyos.", "23": "<pb/>B'ajxtzun tma'n Moysestz kye aj Israel, aye'tzunkye etzkyiq'i'nju' q'mante taq'wix ti'j Dyos toju' najb'il jate'qe'toq, kub' kyb'yo'ntzuntz atzu' toj ab'j. Kyb'incha aj Israel kse'nxju' tchaq' Qman Dyos te Moyses."}