{"1": "<pb/>Tzaj tma'n Qman Dyos te Moyses tu'n t-xitma'n kye aj Israel kjalu: <pb/>Ayinwe' Dyos Manb'aj.", "2": "", "3": "<pb/>Lalun txikyb'incha'nju'ye' nkyb'incha'n aj Ejipt jaẍe najana'ye'. <pb/>Lalun che'x lpeye' ti'ju' nkyb'incha'n aj Kanaan toju' tx'otx' ja che kxe'la' wiq'i'ne', lalun che oklpeye' kyi'ju' kykawb'il.", "4": "<pb/>Che japunxju' nnuk'b'ile' kyu'ne'; kyb'inchanqe'xe' nkawb'ile'; che anq'ine' kse'nxju' nkyma'n. Ayine' Dyos Manb'aj.", "5": "<pb/>Kyb'inchanqe'xe' nkawb'ile' ex nnuk'b'ile'. K'anq'ilte' xjal mache japun tu'n. Qu'n ayine' Dyos Manb'aj.", "6": "<pb/>Mixti' tu'n tkub' kẍe jun ichan tuk'i'l jun qya twitze'lx. Qu'n ayine' Dyos Manb'aj inchin q'mante.", "7": "<pb/>Lalun tz'el kyiq'i'n tch'ixaw kymane' tu'nwt kykub'kẍeye' tuk'i'l kytxuye'; lalun kyb'inchaye' tuk'i'l qu'n kytxuna'ye'.", "8": "<pb/>Ex lalun tz'el kyiq'i'n tch'ixaw kymane' tu'nwt kykub'kẍeye' tuk'i'l junju' juntl t-xu'jil.", "9": "<pb/>Lalun che kub' kẍeye' tuk'i'l kyanab'e', qa o'kx kymane' junx tuk'i'l mujqa o'kx kytxuye'; qa itz'ji tuja mujqa ttzija k'wal, lalun che kub' kẍeye' tuk'i'l.", "10": "<pb/>Lalun che elsan ch'xawe' tuk'i'l kychmane' txin, tmyal kyk'wale' mujqa tal kymyale', lalun che kub' kẍeye' tuk'i'l.", "11": "<pb/>Lalun che kub' kẍeye' tuk'i'l talju' t-xu'jil kymane', qu'n kyanab'e'. Lalun kub' kyajine'.", "12": "<pb/>Lalun che kub' kẍeye' tuk'i'l tanab' kymane', qu'n ax tchk'el kymanju'ye'.", "13": "<pb/>Lalun che kub' kẍeye' tuk'i'l titz'in kytxuye', qu'n ax tchk'el kytxuju'ye'.", "14": "<pb/>Lalun tz'el kyiq'i'n tch'ixaw kytiye' tu'nwt kykub'kẍeye' tuk'i'l t-xu'jil, qu'n kytiyxe' t-xu'jil.", "15": "<pb/>Lalun che kub' kẍeye' tuk'i'l kylib'e', qu'n t-xu'jilna' kyk'wale'.", "16": "<pb/>Lalun tz'el kyiq'i'ne' tch'ixaw kytzikye' tu'nwt kykub'kẍeye' tuk'i'lju' t-xu'jil.", "17": "<pb/>Lalun che kub' kẍeye' tuk'i'l jun qya tojx kyjakyib'e' tuk'i'l, ex tuk'i'l jun tal, mujqa jun tchman, qa tmyal tal mujqa tal tal. Qu'n taq'wixi'xte' tu'n kyb'inchanteye' lu.", "18": "<pb/>Lalun kub'kyxu'jila'ne' titz'in kyxu'jile', ex lalun che kub' kẍeye' tuk'i'l itz'ku'xju' kyxu'jile', tu'ntzun lalun tzaj q'oj kyxol.", "19": "<pb/>Lalun che kub' kẍeye' tuk'i'l jun qya toju' tq'ijlalil ajtkb'u'l ttx'ajin.", "20": "<pb/>Lalun che kub' kẍeye' tuk'i'l t-xu'jil kywnaqile' tu'n lalun che tz'ilixe' tu'n tpaj.", "21": "<pb/>Lalun txikyq'o'n junju'ye' kyk'wale' te oyaj teju' dyos Molok. Lalun kyb'inchaye' taq'wix lu ti'ju' nb'iye'. Qu'n ayine' Dyos Manb'aj.", "22": "<pb/>Lalun che kub' kẍeye' tuk'i'l jun ichan kse'n tuk'i'l jun qya. Qu'n mixyab'a'nte' lu qama b'inchet.", "23": "<pb/>Lalun che kub' kẍeye' tuk'i'l jun txkup, tu'n lalun che kyaje' tz'il tu'n tpaj. Ex ikxqe' qya lalun txikyq'o'nkyib' te jun txkup. Qu'n mixyab'a'nte' lu.", "24": "<pb/>Lalun kytz'ilsa kyib'e' tu'n junju' ti'xti' lu, qu'n kyu'nju' lu matxi' kytz'ilsa kyib'ju' tnam che eletz wu'ne' toju' kytanam kywitze',", "25": "ex kyej tz'ilixju' kytx'otx'; xi'tzun nxjelu'ne' kye ti'ju' kyb'inchb'aj, ex eb'je'tz xon tu'nju' tx'otx' janajlqe'toq.", "26": "Aye'tzunkye' aj Israel, exqe' najchaq xjal najliqe' kyxole', kyb'inchanqe'xe' nkawb'ile' exqe' nnuk'b'ile', lalun kyb'incha junju'ye' ti'xti' taq'wixi'x lu,", "27": "qu'n kykyaqilju' taq'wix lu makyb'inchaju' ẍenajanteju' tx'otx' nejl kywitze', ex makyej tz'ilixju' tx'otx' kyu'n.", "28": "¡Laywit che etz xla'ja'ne' tu'nju' tx'otx' tu'n kpaju' tz'il lu, kse'n eb'je'tza' t-xla'ja'nju' xjal e'najan atzu' nejl kywitze'.!", "29": "Alkyexku' mab'inchanteju' ti'xti' taq'wixi'x lu, k'elex iq'et kyxolju' ttanam.", "30": "Qu'mtzun kyb'inchanxju'ye' nchaq'b'ile' ex lalun che kub' tz'aqe' kyoju' taq'wixi'x intoq che eb'inchanjtz na'mxtoq kypone', ex lalun kytz'ilsa kyib'e' toj. Qu'n ayine' Dyos Manb'aj, chi Dyos."}