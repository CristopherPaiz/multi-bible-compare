{"1": "<pb/>Tzaj tma'n Qman Dyos te Moyses ikjalu: <pb/>Q'manxa te Aaron ex kyeju' tyajajil tu'n tten kyxob'il kyi'ju' ti'xti' xjan intzaj kyq'o'n aj Israel weye', tu'ntzun lalun kub' kyaju'nju' nb'iye' xjan. Ayine' Dyos Manb'aj.", "2": "", "3": "<pb/>Kxe'l qex ja'lo, alkyexku' jun kyyajajil tz'ilsa'ntib' mache kub' tq'o'nju' ti'xti' xjanqe' nwitze' ju' intzaj kyiq'i'n aj Israel weye', ati tu'n tel toklen nwitze'. Ayine' Dyos Manb'aj.", "4": "<pb/>Qa ati jun tyajajil Aaron yab' tu'n xlemtx'a'k mujqa in qojl ij twi' ttz'a'lb'il, lalun txi' twanju' ti'xti' xjan tzmaxi'j aj t-ẍtilset. <pb/>Alkye matxi ttzyu'n jun ti'xti' tz'il tu'n jun kyimni mujqa matxi ttzyu'n jun yab' tu'n ij inel qojl twi' ttz'a'lb'il,", "5": "mujqa aju' matz'ilix tu'nju' xittzyu'n jun txkup nqititinje mujqa matz'oktmko'n jun ichan tz'il tu'n alkyexku' tz'il,", "6": "kjelten tz'il tzmaxi'j ajqok yupj, ex mixti' tu'n twanteju' ti'xti' xjanqe' qa na'mxtoq ttxjontetib' tu'n a'.", "7": "Kẍtilsetelxi' ajxi' tku'x q'ij, b'a'ntzun twantz kyi'ju' ti'xti' xjanqe', qu'n ana' twaju'.", "8": "Mixti' tu'n tch'yonte tchib'jil jun txkup kyimnitl mujqa jun alu'mj b'ajni tzaqu'n tu'n jun tojk'ul txkup, tu'ntzun lalun ttz'ilsatib' tu'n. Ayine' Dyos Manb'aj inchin q'mante.", "9": "<pb/>Q'manxa kye tu'n tjapunju' nchaq'b'ile' kyu'n tu'ntzun lalun kyejten il kyib'aj tu'n tpaj qa min xxi' kyb'incha'n, laytzun che kyimtz. Ayine' Dyos Manb'aj, ẍin xjansankye.", "10": "<pb/>Mixalokyex jun mya pale tu'n twanteju' xjansa'n. <pb/>Qa jun tulaju' pale mujqa jun tmajin, mixti' tu'n t-xi' twanju' xjansa'n.", "11": "<pb/>Qama tloq'ju' pale jun tmajin tu'n tmedi, aju' tmajin lq'o'n b'a'n tu'n twanteju' wab'j xjansa'n. Ex b'a'n tu'n kywanju' itz'jniqe' toj tja pale ti'ju' twa.", "12": "<pb/>Qa mjeb'niju' tmyal pale tuk'i'l jun ichan mya pale, mixti'tl tu'n twan kyi'ju' oyaj inxi' kyeju' pale.", "13": "Qatzun kyimnitl tchmil mujqa kub'ni tpa'ntib' tuk'i'l tchmil, qa mixti' tal, ex matz'anjtzti'j toj tja tman kse'nx na'mxtoq tmje, b'a'n tu'n twan ti'ju' twa tman. Aye'tzu'n mya paleqe' mixti' tu'n kywante.", "14": "<pb/>Qa ati jun matxi twanju' wab'j xjan ex min b'in tu'n qa xjan, ati tu'n t-xi' tq'o'n t-xe'lju' xb'aj twanteju' pale tuk'i'l jun tjwe'yi'n tnejtl;", "15": "lalun kyaq'ju' pale anb'il tu'n tkub' kytxa'ju'n aj Israel ti'xti' xjan nche kub' q'o'n nwitze',", "16": "tu'ntzun lalun kyejten taq'wix kyib'aj tu'n tpaj qama txi' kywanju' wab'j xjan. Ayine' Dyos Manb'aj ẍin xjansankye, chi Dyos.", "17": "<pb/>Tzaj tma'n Qman Dyos te Moyses tu'n t-xitma'n kye Aaron kyuky'i'lju' tk'wal ex kye kykyaqil aj Israel kjalu: <pb/>Qa ati jun aj Israel mujqa jun te najchaq xjal najliqe' kyxole', makub' tq'o'n jun alu'mj te chojb'il k'ok'sb'il nwitze', qa tu'n tjapun jun yol tziya'ntl mujqa jun oyaj tu'n tk'u'j,", "18": "", "19": "ati tu'n tkub' tq'o'n jun tman mixti' ttzakajil tu'ntzun tk'met te. Qa jun tman wakx, jun qpoj tman rit mujqa jun tman chib',", "20": "naq o'kx mya jun alu'mj ati ttzakajil, qu'n lay k'met te.", "21": "<pb/>Alkyexku' makub' tq'o'n jun chojb'il te b'inchjtib'il nwitze', qa tu'n tjapun jun yol tziya'ntl mujqa jun oyaj tu'n tk'u'j, ati tu'n kykub' tq'o'n tma wakx mujqa ttxu rit mixti' kytzakajil tu'ntzun kyk'met te.", "22": "Lalun che tzaj kyq'o'ne' alu'mj weye' moẍqe', k'ixb'niqe', koxqe', tx'a'k kyi'j, ẍal kyi'j mujqa b'je'tzni poq'li kyi'j, ex lalun che tzaj kyq'o'ne' weye' te oyaj tz'e'ysa'n tib'aj q'olb'eb'l.", "23": "Qa te jun oyaj tu'n kyk'u'je', b'a'n tu'n kyq'onteye' jun tman wakx mujqa jun tma rit mya junelniqe' tqan, qatzun tu'n tjapun jun yol tziya'ntl lay k'met kyeye'.", "24": "Ex mixti' tu'n kytzaj kyq'o'ne' alu'mj weye' k'ixb'niqe' kyb'aq', b'ajni tx'no'n, etzni xb'oqi'n mujqa elni jon. Lalun kyb'incha'juye' lu toj kytx'otx'e'.", "25": "Ex mixti' tu'n kyk'monteye' alu'mj ikju' te jun najchaq xjal tu'n ttzaj kyq'o'ne' weye', qu'n tzkaj alu'mjqe' ex lay che k'met kyeye', chi Dyos.", "26": "<pb/>Tzaj tma'n Qman Dyos te Moyses ikjalu:", "27": "<pb/>Ajtitz'ji jun qpoj tman wakx, jun qpoj tman rit mujqa jun qpoj tman chib', ati tu'n tkyejten wuq q'ij tk'etzju' ttxu, tojtzunju' twajxaqi'n q'ij b'a'n tu'n tk'met tu'n tkub' tz'e'yset te oyaj weye'.", "28": "<pb/>Lalun kub' kyb'yo'ne' jun ttxu wakx mujqa ttxu rit tuk'i'lxi' tal toj jun q'ijx.", "29": "<pb/>Ajttzaj kyq'o'ne' jun oyaj te aq'b'il chjonte weye', kyb'inchame' toj tu'me'l tu'ntzun nk'monteye'.", "30": "Expe' kych'yonxe' ax q'iju' ex lalun kyej kyq'o'ntle' te jun q'ijtl. Ayine' Dyos Manb'aj nchin q'mante.", "31": "<pb/>Kyb'inchanqe'xju'ye' nchaq'b'ile'; che japunx kyu'ne'. Ayine' Dyos Manb'aj.", "32": "<pb/>Lalun kub' kytxa'ju'ne' nb'iye' xjan, tu'ntzun wokye' xjan kyeye'. Ayine' Dyos Manb'aj, matxi che nxjansaye'", "33": "ex oje che etz wiq'i'ne' toj Ejipt tu'n kyk'ulune' weye'. Ayine' Dyos Manb'aj, chi Dyos."}