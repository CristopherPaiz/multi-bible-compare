{"1": "<pb/>Tzaj tma'n Qman Dyos te Moyses tu'n t-xitma'n kye aj Israel ikjalu: <pb/>Ajtok jun qya ch'onwi' ex q'aju' tal sitz'ji, kjel tz'ilix wuq q'ij, kse'nxju' aj tkb'u'lju' ttx'ajin.", "2": "", "3": "Ati tu'n tok techelju' k'wal ti'j tchib'jil tb'ajlenxi' wajxaq q'ij titz'jlen.", "4": "Atzunju' txub'aj kxel tljo'n junaq oxlajoj (33) q'ijtl tu'n t-ẍtilsantetib' teju' chik'. Mixti' tu'n tokttzyu'n jun ti'xti' xjan mujqa tu'n tokx toju' ja xjan qa na'mxtoq tjapun tq'ijlalil tu'n t-ẍtilsantetib'.", "5": "Qatzun txinju' tal sitz'ji, kb'elten o'lajoj q'ij tz'il kse'nxju' tq'ijlalil ajtkb'u'l ttx'ajin, ex ati tu'n t-ẍtilsantetib' oxnaq qaq (66) q'ijtl.", "6": "<pb/>Ajtzun tjapunju' tq'ijlalil te ẍtilsab'l, b'a'ntzun tu'n jun q'a mujqa tu'n txin, ktzajel tiq'i'n txub'aj jun qpoj tman rit te jun ab'q'i tu'n tkub' q'et te chojb'il k'ok'sb'il ttziju' Ja te Mujb'ab'ltib'il, ex ktzajel tiq'i'n jun tal paloms mujqa jun xlak'uk' te chojb'il tu'n tpaj il. Che kxe'l tq'o'n teju' pale,", "7": "atzunju' pale che kb'eltq'o'n nwitze' tu'n ttzaj tqani'n najsb'il weye' ti'ju' qya; kjel tentzun qyatz ẍtilun teju' chik' inel ti'j, chi Dyos te Moyses. <pb/>Aye'tzun chik'b'ab'l ja'lu ti'j titz'jlen jun q'a mujqa jun txin.", "8": "Qatzun mixti' xkanunju' txub'aj tu'n ttzaj tiq'i'n jun qpoj tman rit, b'a'n tu'n ttzaj tiq'i'n kab'e' tal xlak'uk' mujqa kab'e' tal paloms, jun tu'n tkub' q'et te chojb'il k'ok'sb'il, atzu'n juntl te chojb'il tu'n tpaj il; kxeltzun tqani'n pale najsb'il te Qman Dyos ti'ju' qya, kjel tentzun qyatz ẍtilun."}