{"1": "<pb/>Tzaj tma'n Qman Dyos te Moyses", "2": "tu'n t-xitma'n kye Aaron kyuk'i'lju' tk'wal ex kye kykyaqil aj Israel qa matxitoq che tzaj tq'o'nju' chaq'b'il ikjalu:", "3": "<pb/>Alkyexku' jun aj Israel makub' tb'yo'n jun tman wakx, jun tman rit mujqa jun ttxu chib' toju' najb'il mujqa ti'jxi',", "4": "exqa min saj tiq'i'n ttziju' Ja te Mujb'ab'ltib'il tu'n tkub' tq'o'n te jun oyaj weye' twitzju' njaye' xjan, atitzun tiltz tu'nju' matz'el chik' tu'n, qu'mtzun k'elex iq'et kyxolju' twnaqil.", "5": "K'ajb'elju' lu kyu'ne' aj Israel tu'n kytzaj kyiq'i'ne' alu'mj inche kub' kyb'yo'ne' toj kojb'il nwitze', ex tu'n t-xi' kyiqi'ne' teju' pale ttziju' Ja te Mujb'ab'ltib'il, tu'ntzun tkub' tq'o'n pale te chojb'il kyu'nele' te b'inchjtib'il.", "6": "Kxel twitxk'a'n paleju' chik' tib'aju' q'olb'eb'l weye' ttziju' Ja te Mujb'ab'ltib'il, ex kttz'e'ysa'ju' unt te k'ok'sb'il tb'anil nwitze'.", "7": "Ex mixti'tl tu'n tkub' kyq'o'ne' chojb'il kyeju' tajaw il lu, ju' e k'ulune' kye ex e'txalpuje' kyu'n. Jun kawb'ilte' lu majx kjelten kyeye', k'ajb'el kyeye' ex kye kyk'wale' toj wiqi'n.", "8": "<pb/>Ex alkyexku' aj Israel mujqa najchaq xjal najli kyxole' qama kub' tq'o'n jun chojb'il k'ok'sb'il mujqa alkyexku' juntl chojb'il,", "9": "exqa min xxi' tiq'i'n ttziju' Ja te Mujb'ab'ltib'il tu'n tkub' tq'o'n nwitze', ati tu'n tex iq'et kyxolju' ttanam.", "10": "<pb/>Kchin q'ojile' kyi'j kykyaqil aj Israel mujqa najchaq xjal najli kyxole' qama ch'yon chik', alkyexku' tu'me'l matxa' tch'yo'n, k'elex wiq'i'ne' toj ttanam.", "11": "Qu'n kykyaqilju' txkup' itz'qe' tu'nju' kychk'el ati, ex oje txi' nq'o'ne' kyeye' tu'n tpon kyiq'i'ne' tib'aj q'olb'eb'l te chojb'il tu'n tklet kychwinqlale', qu'n tu'nju' chik' in kolpeta' tchwinqlal xjal.", "12": "<pb/>Qu'mtzun inma'ne' kyeye' aj Israel, mix-a'lo' junkye' ex mix-a'lo' jun najchaq xjal najli kyxole' tu'n tch'yon chik'.", "13": "Alkyexku' jun aj Israel mujqa najchaq xjal najli kyxole' matzyet jun txkup tu'n mujqa pich'ju' b'a'n tu'n kych'yet, ati tu'n tel tqo'n tchk'elju' xtzyet tu'n ex tu'n tmqunte toj tx'otx',", "14": "qu'n tu'nju' chik' inche anq'ina' kykyaqilju' itz'qe'. Qu'mtzun in xa' nma'ne' kyeye' tu'n lalun txi' kych'yo'nju'ye' chik', qu'n a chwinqlalju' kye kykyaqilju' itz'qe', alkyexku' matxi ch'yonte k'elex xla'jet kyxolju' ttanam.", "15": "<pb/>Alkyexku' jun aj Israel mujqa najchaq xjal matxi ch'yonte tchib'jil jun txkup kyimnitl mujqa b'ajni tzaqu'n tu'n jun tojk'ul txkup, ati tu'n ttx'jonteju' t-xb'alun ex tu'n ttxjontetib' tu'n a', ex kjelten tz'il tzmaxi'j ajqok yupj. Yajxi'tzuntel kjelten ·∫çtilun.", "16": "Qatzun min xttx'aju' t-xb'alun ex min xb'aj ttxjo'ntib', kjelten toj il, chi Dyos."}