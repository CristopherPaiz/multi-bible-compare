{"1": "<pb/>Tzaj tma'n Qman Dyos te Moyses ikjalu: <pb/>Q'manxa kye pale tyjajil Aaron tu'n lalun kytz'ilsa kyib' tu'ntpaj jun kywitze'l kyimnitl,", "2": "o'kx tu'n tok kymko'n jun kyimniju' qa kytxu, kyman, kyk'wal, kymyal, kytzik", "3": "mujqa kyanab' na'mx tmje najlix kyuk'i'l, qu'n na'mxna' tmje; maskye makytz'ilsa kyib' tu'n kpaju' lu.", "4": "Atzu'n qa jun kyimni kywitze'l mjeb'nil, mixti' tu'n tok kymko'n.", "5": "<pb/>Mixti' tu'n tel kyjon kywi', tu'n tel kyjso'n kyxmatzi, ex mixti' tu'n kyk'ixb'sante kyib',", "6": "naq o'kx tu'n tb'aj kyxjansa'n kyib' nwitze' ayine' Dyos Manb'aj ex mixti' tu'n tkub' kytxa'ju'n nb'iye', qu'n aye' che kb'el q'onteju' oyaj tz'e'ysa'n exju' wab'j nwitze'; qu'mtzun ati tu'n kyten xjansa'nqe'.", "7": "<pb/>Ex mixti' tu'n kymje tuk'i'l jun qya ajpajil, tuk'i'l jun qya b'ajni yaju'n, mujqa tuk'i'l jun qya kub'ni tpa'ntib' tuk'i'l tchmil, qu'n xjansa'nqe' nwitze'.", "8": "Pa'nqemila ti'j tkyaqil, qu'n aye' che kb'el q'onte wab'j nwitze'. Ex che okyel xjan teya, qu'n ayine' Dyos Manb'aj, xjan qine' ex ayine' inchin xjansankye.", "9": "<pb/>Qama tz'el twi' ajpajil tmyal jun pale, tch'ixaw tman sel tiq'i'n ex ati tu'n tkub' tz'e'yset itz'x.", "10": "<pb/>Matxi' tk'amju' kynejel pale toklen tu'n tok toksa'nju' t-xb'alun xjansa'n, qu'n matxi' jax q'etju' aseyt te xjansb'il toj twi'. Qu'mtzun mixti' tu'n ttenju' twi' chitpu'n ex mixti' tu'n t-xi' tlaqu'n t-xb'alun tu'n tpaj b'is;", "11": "ex mixti' tu'n tokx jata' jun kyimni: maskye tman mujqa ttxu, tu'n lalun ttz'ilsatib'.", "12": "Mixti' tu'n tetz toju' njaye' xjan ex mixti' tu'n ttz'ilsante, qu'n oje kub' q'et aseyt te xjansb'il toj twi' tu'n tajb'en weye', ayine' Dyos Manb'aj.", "13": "<pb/>A t-xu'jilju' ktzajel tiq'i'n aju' na'mx txi' tzyu'n tu'n jun ichan.", "14": "Mixti' tu'n tmje tuk'i'l jun qya kyimni tchmil, kub'ni tpa'ntib' tuk'i'l tchmil, kub'ni yaju'n tu'n ichan, mujqa twi' ajpajil; a te k'okyelju' te t-xu'jil jun txin twitze'lx b'ajx txa' tzyu'n tu'n jun ichan,", "15": "tu'ntzun lalun kub' b'aju' tyajajil kyxolju' twnaqil; qu'n oje nxjansaye', ayine' Dyos Manb'aj, chi Dyos.", "16": "<pb/>Tzaj tma'n Qman Dyos te Moyses ikjalu: <pb/>Q'manxa te Aaron qa okxe'l qex ja'lo, lay txi' q'et anb'il te junju' tyajajil ati ttzakajil tu'n tkub' tq'o'nju' oyaj wab'j nwitze'.", "17": "", "18": "Qu'n axxi'x, mix a'lo' jun ati ttzakajil tu'nwt tkub' tq'o'nju' lu: qa moẍ, kox, tzkaj ttxa'n mujqa t-ẍkyin,", "19": "qa toqjni tqan mujqa tq'ob',", "20": "qa k'o'lti'j, tal b'o's twe', muj kyi'j twitz, ati ẍal ti'j mujqa b'je'tzni poq'li ti'j, mujqa tzkajqe'ju' tb'aq'.", "21": "Mix a'lo' jun tyajajilju' pale Aaron, ati ttzakajil tu'nwt kykub' tq'o'nju' oyaj nwitze' ju' inche tz'e'yset; myab'a'n tu'n kykub' tq'o'nju' oyaj wab'j nwitze' ayine' Dyos Manb'aj.", "22": "B'a'n tu'n twanteju' oyaj lu, ex kyi'ju' xjanqe' ex xjanqe'xi'x,", "23": "atzu'n ti'jxi'ju' xb'alun te aq'pub'l mixti' tu'n tokx ex mixti' tu'n tpon lq'e tk'etzju' q'olb'eb'l, tu'n lalun ttz'ilsa toklenju' njaye' xjan tu'n ttzakajil. Ayine' Dyos Manb'aj nchin xjansante, chi Dyos.", "24": "<pb/>Aye'xtzun yol ja'lu xitma'n Moyses te Aaron, kye tk'wal ex kye kykyaqil aj Israel."}