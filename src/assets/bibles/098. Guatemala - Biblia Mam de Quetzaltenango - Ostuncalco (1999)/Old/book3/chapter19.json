{"1": "<pb/>Tzaj tma'n Qman Dyos te Moyses tu'n t-xitma'n kye aj Israel kjalu: <pb/>Kyxjansam kyib'e', qu'n xjan qinwe', ayine' Dyos Manb'aj.", "2": "", "3": "<pb/>Teyle junjunkye' che nimane' te kymane' ex te kytxuye'. <pb/>Ex kynimanku'ye' q'ij te ojlab'l. Qu'n ayine' Dyos Manb'aj nchin q'mante.", "4": "<pb/>Lalun che'xe' k'ulul te witzleb', ex lalun kub' kyb'incha'n kydyose' k'uxb'il ttx'otx'al, qu'n ayinwe' Dyos Manb'aj.", "5": "<pb/>Ajtkub' kyq'o'ne' chojb'il te b'inchjtib'il nwitze' ayine' Dyos Manb'aj, kyb'inchame' b'a'nxi'x tu'n nk'monteye'.", "6": "Ati tu'n t-xi' ch'yetju' alu'mj ax q'iju' ajtkub' kyq'o'ne', ex b'a'n t-xi' ch'yet toj tkab' q'ij, qatzun makyej ch'i'ntl te toxi'n q'ij, ati tu'n tkub' tz'e'yset.", "7": "Qatzun matxi kych'yo'ne' oyaj toj toxi'n q'ij, k'elel wik'o'ne' ex lay nk'ame';", "8": "alkye matxi ch'yonte, kjelten il tib'aj ex k'elex iq'et kyxolju' ttanam tu'nju' makub' ttxa'ju'nju' xjansa'ntl nwitze'.", "9": "<pb/>Ajtpon tq'ijlalil tu'n tjaw twitz awal, lalun majx tek' b'jawju' twitz kyawale' toj kytx'otx'e' ex lalun che'xe' sakwilteju' triy xkyaj tz'aqi.", "10": "Ex lalun che'xe' sakwilteju' ub'a toj tqanb'en ex lalun jawkysk'o'ne' naq inche kub' tz'aq; kyq'onkje' kyeju' prow ex kye najchaq xjal. Ayine' Dyos Manb'aj nchin q'mante.", "11": "<pb/>Lalun che elq'ane'. Lalun che chanyole' ex lalun b'ajkub' kysb'u'n kyib'e'.", "12": "<pb/>Lalun tz'ajb'enju' nb'iye' kyu'ne' tu'n ttziyet jun kyole' lay japun, qu'n naq ate'kye' txa'julteju' nb'iye'. Ayine' Dyos Manb'aj.", "13": "<pb/>Lalun che jaw tzaqpaje' ti'j kywnaqile' ex lalun tz'el kyiq'i'ne' ati te. Lalun txi' kychjo'ne' twitk'u'j aq'unal tojxi' juntl q'ij.", "14": "<pb/>Lalun che yoline' taq'wix ti'ju' xjal chkyin. <pb/>Lalun kub' kyq'o'n xpatxab'e' toj tb'eju' moẍ. Kyyek'ume' ninb'ilweye', qu'n ayine' Dyos Manb'aj.", "15": "<pb/>Lalun kub' kyq'o'ne' tz'e'ysb'il witzb'aj mya toj tnik'alilti'j: mya tu'nwtu' prow lay tz'e'yset twitz, ex mya tu'nwtu' nim toklen lay tz'e'yset twitz. Che lpekye' ti'ju' tnik'alilti'j ajtkub' tz'e'ysb'il kywitz xjal.", "16": "<pb/>Lalun che jk'un yole' kyxol kyxjalile'. <pb/>Lalun kyaq'kyib'e' tu'n tkub' b'yetju' kywnaqile'. Ayine' Dyos Manb'aj nchin q'mante.", "17": "<pb/>Lalun majx kux kyawa'n kyq'oje kyi'j kytzikye' toj kyanmiye'. <pb/>Kytzak'unxe' kywnaqile' qa ati til, tu'ntzun lalun che ele' junx tuk'i'l toju' til.", "18": "<pb/>Lalun kyaq' tu'me'l t-xele' ex lalun ku'x kyk'u'n kyq'oje kyi'j kywnaqile', kyk'u'jlame' kywnaqile' kse'nx aye'ye'. Ayine' Dyos Manb'aj nchin q'mante.", "19": "<pb/>Kyb'inchanqe'xe' nkawb'ile'. <pb/>Lalun kyaje' tu'n kyẍchanju' kywakyixe' tuk'i'l alkyexku' juntl txkup. <pb/>Lalun tz'ok kyawa'n b'a'npun tyajajil kyijaje' toj kyawb'ile'. <pb/>Lalun tz'ok kyq'o'n jun kyxb'alune' b'incha'n tu'n chukchaq q'in.", "20": "<pb/>Qa ati jun makub' kẍe tuk'i'l jun qya majin k'a'yi'n exqa tetoq juntl ichan, na'mxtoqtzun t-xi' lq'o'n ex na'mxtoq ttzaqpet, ati tu'n tchjonte te kykab'il, ex lay che kub' b'yet, qu'n mya tzaqpi'nju' qya lu.", "21": "Ati tu'n ttzaj tiq'i'n ichan jun tman rit nwitze' te chojb'il tu'n tten b'a'n wuk'i'le', ati tu'n t-xi' tiq'i'n ttziju' Ja te Mujb'ab'ltib'il.", "22": "<pb/>Tu'ntzunju' tman rit lu te chojb'il tu'n tten b'a'n wuk'i'le', ktzajel tqani'n pale weye' tu'n tkub' najset tilu' ichan lu, ex kb'el nnajsa'ne' til xtb'incha.", "23": "<pb/>Ajkyokxe' toju' tx'otx', qa makux kyawa'ne' tze tqan lob'j, lalun tz'el kyt'uxi'n oxe' ab'q'iye' twitz te kylo'ye'.", "24": "Atzu'n toj tkyaji'n ab'q'i kykyaqilju' twitz lob'j kxjansetel nwitze' toj jun ninq'ij,", "25": "tojtzu'n tjwe'yi'n ab'q'i b'a'n kylo'nteye' kywitz. Kkyq'a'tzun kye tzetz kywitz. Ayine' Dyos Manb'aj nchin q'mante.", "26": "<pb/>Lalun txi' kych'yo'n chib'je' tuk'i'lxi' chik'. <pb/>Lalun che ajpkab'ine' ex lalun tz'ok kyq'o'n kyib'e' q'malte titi' tzul.", "27": "<pb/>Lalun tz'el kyjon kywi'ye' sewun, ex lalun tz'el kyjone' ttxa'n kyxmatziye'.", "28": "<pb/>Lalun tz'ok kyky'ixb'sa'n kyib'e' tu'n tpaj jun kyimni. Lalun tz'ok kyq'o'n tilb'ilale' ti'j kychib'jile'. Ayine' Dyos Manb'aj nchin q'mante.", "29": "<pb/>Lalun che'x kyq'o'ne' kymyale' toj ajpaji'n. Lalun kub' tzuwixju' tx'otx' kyu'ne' tu'n txqan il taq'wixi'x.", "30": "<pb/>Kynimanku'ye' q'ij te ojlab'l weye', tenx tchiylal njaye' xjan kyeye'. Ayine' Dyos Manb'aj.", "31": "<pb/>Lalun che'xe' jyol kyi'je' kyuk'i'l spritist ex ajpkab'. Lalun kytz'ilsa kyib'e' tu'nju' joyb'ilkyi'je'. Qu'n ayine' Dyos Manb'aj.", "32": "<pb/>Che q'olb'enqe'ye' ex che nimane' kye tijwnaq. Tenx nchiylale' kyeye'. Qu'n ayine' Dyos Manb'aj.", "33": "<pb/>Lalun kub' kyyaju'ne' najchaq xjal najli kyxole'.", "34": "<pb/>Kyq'onke' kse'n jun kywnaqile'; kyk'u'jlame', qu'n ikxju' kse'n aye'ye'. Expena' ikxkye' e'okye' te najchaq xjal toj Ejipt. Ayine' Dyos Manb'aj nchin q'mante.", "35": "<pb/>Lalun che sb'une' kyi'j echb'il tx'otx', peẍ ex juntl malb'il.", "36": "Ati tu'n kyajb'en echb'il kyu'ne', e'peẍ ex juntl malb'il tz'aqliqe'. Qu'n Ayine' Dyos Manb'aj, inetz q'inkyeye' toj Ejipt.", "37": "<pb/>Qu'mtzun kyb'inchanqe'xe' nkawb'ile' ex nnuk'b'ile'; che japunx kyu'ne'. Ayine' Dyos Manb'aj, chi Qman Dyos."}