{"1": "<pb/><t>Kyb'intze' ja'lo, e'kawil ex nejenel kyxol aj Israel,</t> <t>Â¿ma mitzun jun nojqelan kyeye'</t> <t>tu'n telkynik'e' ti'ju' tnik'alilti'j?</t>", "2": "<t>Atzunkye', nelkyik'u'nju'ye' b'a'n, ex nkyk'ujla'ne' myab'a'n;</t> <t>nel kyi'ne' ttz'umalju' ntaname'</t> <t>ex majx nkyej sji'lixju' tb'aqil kyu'ne'.</t>", "3": "<t>Nche'x kwanju'ye' ntaname' itz';</t> <t>inel ktzaqu'nju'ye' tchib'jil ex nkub' ktoqi'nju'ye' tb'aqil;</t> <t>iknela'ju' kyeye' kse'n chib'j nku'x toj k'wil.</t>", "4": "<t>Kpomil jun q'ij che txkole' ti'j Qman Dyos,</t> <t>ex lay che tzaj tzaq'we'ne' tu'n.</t> <t>Toju' tq'ijlalil lu kb'el tewa'ntib' kwitze'</t> <t>tu'n tpaju' il matxi' kb'inchaye'.</t>", "5": "<pb/><t>Myab'a'n b'e ljo'n tu'nju' ntaname'</t> <t>tu'n kpaju' nche sb'un sanjelal,</t> <t>nxi' kpakb'a'n nak'b'il kyeju' nxi' q'o'n kwa kyu'n</t> <t>qatzun min nxi' q'o'n kye nkma'n qa tzul q'oj.</t> <t>Atzunte Qman Dyos ntma'n kyeju' sanjelal kjalu:</t>", "6": "<t>Lay kyk'amtlkye' tqanil</t> <t>toj naku'j witzik' te qonik'an</t> <t>ex lalun kmatle' ti'ju' tzul toj qlolj.</t> <t>K'elexte' q'ij kyeju' sanjelal lu,</t> <t>ex kb'el qloljixju' q'ij kye.</t>", "7": "<t>K'elil kych'ixawju' sanjelal lu exqe'ju' jyolkyi'j xjal.</t> <t>Lay tz'eltl ktzi kykyaqil</t> <t>qu'n lay che tzaj tzaq'we'ntl tu'n Qman Dyos.</t>", "8": "<t>Ayintzunwe' nojniqine' tu'n t-xew Qman Dyos,</t> <t>ntzaj tq'o'n wipumale', tnik'alilti'j ex tu'n michin xob'aye',</t> <t>tu'n txi' npajune' kpi'sal aj Israel exju' kyil kplajku'.</t>", "9": "<pb/><t>Kyb'intzju'ye' lu ja'lo, aye'ye' kawil ex nejenel toj Israel,</t> <t>aye'ye' nelkyik'u'nju'ye' tnik'alilti'j</t> <t>ex inel kypa'n kyib'e' ti'ju' ttxolilti'j,</t>", "10": "<t>njaw kyb'incha'ne' nintnam Jerusalen, tkub' twi' witz Syon,</t> <t>tib'aj tq'uqlil b'yojxjali'n ex tib'aj mya tnik'alilti'j.</t>", "11": "<t>Nkyq'a' sb'u'kyib'ju' ajkawil toj nintnam tu'n pwaq,</t> <t>exqe' pale naqx tu'n pwaq nche xnaq'tzana',</t> <t>aye'tzuntlju' sanjelal majx chjo'nqe' ajkymante jun tqanil,</t> <t>extzun nkma'n qa ati Qman Dyos kyuk'i'l. Qu'mtzun nkma'n:</t> <t>Atite Qman quk'i'le';</t> <t>mixti'te jun taq'wixil tzul qi'je'.</t>", "12": "<t>Qu'mtzun tu'n kpaje',</t> <t>kjelu' Jerusalen, nintnam twi' witz Syon</t> <t>naku'j q'uwaj,</t> <t>naqx tik'lentl kjelten,</t> <t>ex kb'el k'ulixu' witz jata' tja Qman Dyos.</t>"}