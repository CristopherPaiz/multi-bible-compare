{"1": "<pb/><t>¡Qab'anx kwitzju' xjal, naqpe' toj kwitzik'</t> <t>nche' ximan tu'n kb'inchante myab'a'n,</t> <t>ajtzun qsqix nkb'incha'n</t> <t>qu'n tojna' kq'ob' ta'ju' oklenj!</t>", "2": "<t>Inxi'x che jamjon ti'j tx'otx', ex nkub' kyetza'n;</t> <t>inxi'x che jamjon ti'j ja, ex nel kyelq'a'n.</t> <t>Nche' yaju'n kye xjal, ex kyeju' toj kyja,</t> <t>kyeju' tajaw exqe'ju' nche etzan.</t>", "3": "<t>Qu'mtzun ntma'n Qman Dyos:</t> <t>Ex ikxwe' atiwe' nxim kyi'je'.</t> <t>Ktzajel nq'o'ne' jun yajb'il kyib'aje',</t> <t>ja lay b'enta' kyklete',</t> <t>ex lalun che b'etle' tuk'i'l nimjtib'il</t> <t>qu'n yajb'ilte' tq'ijlalil lu.</t>", "4": "<t>Toju' q'ij lu che b'itzanjtzel</t> <t>b'itz kyeye' toj tq'ojq'ojel b'is. Chilo kq'manjtzel kyeye':</t> <t>Majx matxi' qo' kub' xitune';</t> <t>matxi' kub' xitu'n qtaname', teku' Qman Dyos,</t> <t>junxi'tl tajaw ex mix-a'lo' jun xmyonte;</t> <t>matxi' b'ajx aq'pu'n qtx'otx'e'</t> <t>kxolju' ajq'oj ẍekanb'an qi'je'.</t>", "5": "<t>Qu'mtzun mixti' kyoklene' kxolju' ttanam Qman Dyos.</t>", "6": "<t>¡Lalun che ule' q'mal tqanil tu'n Dyos qeye'! —chechij—.</t> <t>¡Lay tzul kanunte' taq'wixil qi'j!</t>", "7": "<t>¿Ma atitzun qanb'en tib'aju' tnam Jakob'?</t> <t>¿Matxi'tzun b'aj tpasensi Qman Dyos qi'j?</t> <t>¿Ma iktzun ntb'incha'n Qman Dyosju'?</t> <t>¿Ma mitzunjunti' njapunju' tyol</t> <t>teju' nb'et toj tnik'alilti'j?</t>", "8": "<t>Matxi' che okmiltz'ujkye' ti'ju' ntaname'.</t> <t>Inel kyelq'a'ne' kyi'ju' nanjtzkyi'j toj q'oj twi' wi'yal</t> <t>chechiloye' qa matxi' che klete'.</t>", "9": "<t>Mache ex kxla'jane' qya</t> <t>tojku' ktanam,</t> <t>atzu'n kyeju' kyal</t> <t>matz'elkyiq'i'nju'ye' oklenj xini nq'o'ne' kye.</t>", "10": "<t>Che we'ktze' ex kljom kb'eye',</t> <t>mya ojb'ilte najb'il lu;</t> <t>tu'nju' myab'a'n ati toj,</t> <t>kb'el xitu'n jumajx.</t>", "11": "<t>Qa ati jun majaw t-xima'n chajyolil, exqa matma:</t> <t>Kxe'l q'onte tk'wa'ya b'in ex q'e'n tu'n Qman Dyos,</t> <t>atzun sanjelalju' lu chq'o'n teju' tnam lu.</t>", "12": "<t>Che ktzajel nb'u'yi'ne' ttnam Jakob';</t> <t>ex che kxe'l wiq'i'ne' jte'tl aj Israel ate'x.</t> <t>Che okyel nb'uyi'ne' junx kse'nqe' rit toj ch'laj,</t> <t>kse'nqe' rit toj k'ik'leb'l,</t> <t>ex che kxe'l b'i'n naku'j txqan kb'aj,</t>", "13": "<t>Ate Qman Dyos kb'el nej yek'ulte kb'e,</t> <t>aye'tzunkye che okyel lpe ti'j</t> <t>ex atzu' che elixa' ttzi tjpel nintnam.</t> <t>Kb'el neju' kynimaqkawil kwitz, aju' Qman Dyos.</t>"}