{"1": "<pb/><t>Kyb'intzpe'ju'ye' lu ex kyq'onk kywi'ye' ti'j,</t> <t>e'tnam ex kykyaqile' najlqe'ye' toj tkyaqil twitz tx'otx',</t>", "2": "<t>nimaqxjal exqe' xjal mixti' b'a'n kyu'n,</t> <t>e' q'inun ex e'prow.</t>", "3": "<t>Kchin yolile' tuk'i'l nab'l</t> <t>che kxe'lnchik'b'a'ne' nimaq nab'l;</t>", "4": "<t>k'okyel nq'o'n nwi'ye' kyi'ju' q'unb'en tuk'i'l nab'l, <pb/>ex kxe'l nchik'b'a'ne' tkub' toj nnab'le' tuk'i'l chnab' arpa.</t>", "5": "<pb/><t>¿Titi' chin xob'ila'ye'</t> <t>ajkyul kanunju' tq'ijlalil ch'uẍ,</t> <t>ajtok txoli'n wi'je'</t> <t>tu'nju' taq'wix nkyb'incha'n wajq'oje?</t>", "6": "<t>Q'uqlokkye kyk'u'j ti'ju' kyq'inumal</t> <t>in kla'ji'n kyib' ti'j tkyaqilu' ati kye,</t>", "7": "<t>mixna' a'lo'te' jun okwit kletil tu'nxtib'</t> <t>exwit tu'n txi' tchjo'n te Qman Dyos tu'n tkletu' tchwinqlal.</t>", "8": "<t>¡Mixti'te jun xjal okwit kb'entel tlq'et tchwinqlal tu'n tpwaq,</t>", "9": "<t>tu'nwt tanq'in tejumajx ex tu'nwt tklet teju' kamik!</t>", "10": "<t>B'i'na' qu'n qa qkyaqil qokyimel,</t> <t>b'a'ntzun ati tnab'l mujqa xnak,</t> <t>atzu'n kyq'inumal kjelten te juntl.</t>", "11": "<t>B'a'n qama kyej kyq'o'n kyb'i ti'ju' kytx'otx';</t> <t>toj muqb'il che tenb'ela'kye'</t> <t>¡Atzuntzu' che tenb'ela' tejumajx!.</t>", "12": "<pb/><t>Lay tz'anq'inte' xjal tejumajx, b'a'nqa nimaq q'inun;</t> <t>ikyx nkyima' kse'nqe' txkup.</t>", "13": "<pb/><t>Ikytzun nche b'aja' xjalju' inok qe kyk'u'j kyi'jx;</t> <t>exqe' njaw kynima'n kyib' kyib'xkyib'.</t>", "14": "<t>Naku'j ritqe', a kamik k'iklel kyi'j</t> <t>ex xi'kyxitiq'i'n toj muqb'il.</t> <t>Ajtzun ttzaj t-xe kya'j,</t> <t>Che kanb'alju' b'a'n xjal kyib'aj;</t> <t>chab'a' kb'ajel kyipumal</t> <t>ex aju' muqb'il k'okyel te kyja.</t>", "15": "<t>Atzunte Qman Dyos kklol weye' te tipumal kamik,</t> <t>qu'n chin xe'l tiq'i'ne' tuk'i'l.</t>", "16": "<pb/><t>Lalun tzaj tb'isa qa a'lo jun majaw q'inumax</t> <t>exqa matxi' jawtb'incha'n tja achb'ajilxi'x,</t>", "17": "<t>qu'n mixti'te kxe'l tiq'i'n ajtkyim,</t> <t>ex lay che'x tiq'i'n achb'il ati te toj muqb'il.</t>", "18": "<t>Maskye ma'xi'x tz'achin twitz tx'otx',</t> <t>exqa nima'nxi'x kyu'n xjal tu'nju' tq'inumal,</t>", "19": "<t>kpomilte' tq'ijlalil tu'n tkyim,</t> <t>ex lay til jumajtlu' spik'un.</t>", "20": "<pb/><t>Lay tz'anq'inte' xjal tejumajx, b'a'nqa nimaq q'inun;</t> <t>ikx nkyima' kse'nqe' txkup. Chiju' b'itzal.</t>"}