{"1": "<pb/><t>Nman Dyos, b'intzju'ya nqanb'e'tze' toj tu'me'l,</t> <t>b'intzju'ya nkub'sb'ile',</t> <t>chin tb'itza,</t> <t>qu'n min nchin chanyole'.</t>", "2": "<pb/><t>¡Aya q'malte qa ktz'e'ysetel nwitze',</t> <t>qu'n tojtzqi'nju'ya japumni twitza!</t>", "3": "<t>Chik'li twitza aju' xim toj wanmiye';</t> <t>in ka'yina wi'je' te qonik'an;</t> <t>matzik' twitza wi'je' kse'n tu'n q'aq',</t> <t>ex min xknet taq'wixil woje' tu'na.</t> <t>B'ajx txa' nma'n jun ti'xti'ye' myab'a'n,</t>", "4": "<t>kse'n nkyb'incha'n txqantl;</t> <t>matxi' tz'el npa'nwib'e' kyi'ju' jyol q'oj,</t> <t>kse'nxju' tchaq'b'ila.</t>", "5": "<t>B'ajx tz'ela' npa'nwib'e' ti'j tb'eyila;</t> <t>qu'n wa'lqine' toj wokslab'le'.</t>", "6": "<pb/><t>Nman Dyos, twitza in jawa' tq'ojq'ojel nwi'ye',</t> <t>qu'n inchin tzaj ttzaq'we'na;</t> <t>chin tb'itza, ex b'intzju'ya nyole'.</t>", "7": "<t>Q'ontza jun yek'b'il chik'li ti'ju' tk'u'jlalila,</t> <t>qu'n inche tklo'na q'uqlok kyk'u'j ti'ja,</t> <t>kyeju' kyajq'oj.</t>", "8": "<t>Chin t-xq'uqima kse'n tyuẍil twitza;</t> <t>chin tkloma tjaq'ju' t-xlekumal t-xik'a.</t>", "9": "<t>Kyeju' b'inchal myab'a'n nche oktzaqpaj wi'je',</t> <t>¡kyeju' wajq'oje txoli'nkyib' wi'je' tu'n nkub' kyb'yo'ne'!</t>", "10": "<t>Mixti' xtalb'il kyuk'i'l, ajkyyolin inkynima'n kyib';</t>", "11": "<t>nqaku' lepchqe'ka' wi'je'</t> <t>nche ayon alkye kmuj tu'n nkub' tz'aqe' kyu'n.</t>", "12": "<t>Naku'j b'alunqe', inxi'x che elje ti'j kychi'</t> <t>nche okxjutze toj kyewb'il</t> <t>tu'ntzun nb'aje' kyu'n.</t>", "13": "<pb/><t>Taye, iq'i'nktz tib'a, ¡ex we'ka kywitz!</t> <t>¡B'inchama tu'n kykub' meje twitza!</t> <t>Chin tkloma twitzju' b'inchal myab'a'n tu'n tk'uẍtx'e'nb'ila;</t>", "14": "<t>Nman Dyos, chin tkloma tuk'i'l tipumala toj kyq'ob';</t> <t>¡najsanqeku'ya twitz tx'otx',</t> <t>ana' kyetzb'ilju' toju' chwinqlal ja'lo!</t> <t>Q'oma anb'il kye tu'n kyjaw q'inumax,</t> <t>che wanku' kyk'walj tzmaxi'j ajkyel link'aj,</t> <t>expe' tu'n tkyajtentl kyeju' kychman.</t>", "15": "<t>Ayintzunwe', okxi'x qeb'ilwe' nk'u'j</t> <t>ajtok nka'yi'nku'ye' twitza,</t> <t>¡ajttzaj nna'n wib'e' twitza!, chiju' b'itzal.</t>"}