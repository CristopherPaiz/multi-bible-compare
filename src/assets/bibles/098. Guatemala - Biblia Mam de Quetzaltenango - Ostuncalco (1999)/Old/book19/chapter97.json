{"1": "<pb/><t>¡Ate Qman Dyos nimaqkawil!</t> <t>¡Qu'mtzun tzalajx tkyaqilju' tx'otx'!</t> <t>¡Che tzalajxju' swejtx'otx' toj ninnjab'!</t>", "2": "<t>Txoli'n ti'j tu'n muj jupin;</t> <t>tzyu'n tq'uqb'il kyu'n tnik'alilti'j ex tz'aqli;</t>", "3": "<t>nejliju' q'aq' twitz</t> <t>ex nche ttz'e'ysa'n tajq'oj txoli'nkyib' ti'j.</t>", "4": "<t>In qoptz'aj twitz tx'otx' kyu'n txloq'lojkya'j;</t> <t>¡inlu'lunju' tx'otx' aj kyxitka'yi'n!</t>", "5": "<t>Inche kub'niwju' witz kse'n ser</t> <t>twitz Qman Dyos, ju' tajaw tkyaqil tx'otx'.</t>", "6": "<t>Nyolinju' kya'j ti'ju' tkawb'il;</t> <t>kykyaqilju' tnam nnok kyka'yi'n tajwalil.</t>", "7": "<t>Inkub'kyi'ju' nche k'ulun kywitz witzileb',</t> <t>aye' nkynima'n kyib' kyi'j.</t> <t>¡Kykyaqilju' dyos che kb'el tzipe twitz!</t>", "8": "<pb/><t>Nman Dyos,</t> <t>inxi'x che tzalaju' Syon exqe' nimaqtnam toj Juda</t> <t>kyi'ju' tchaq'b'ila;</t>", "9": "<t>qu'n atiya Nman Dyos te toj kya'j,</t> <t>tib'aj tkyaqil twitz tx'otx'</t> <t>ex nim toklena kywitz kykyaqilju' dyos.</t>", "10": "<pb/><t>Inche tk'u'jla'nte Qman Dyos xjal in elkyik'u'n myab'a'n;</t> <t>intklo'n kychwinqlalju' wa'lqe' toj kyokslab'l;</t> <t>inche tklo'n tu'n lalun che kub' tz'aq toj kyq'ob'ju' b'inchal myab'a'n.</t>", "11": "<t>In qoptz'aj spik'un teju' b'a'n xjal;</t> <t>kyekye tnik'alkyi'ju' tzalajb'il.</t>", "12": "<pb/><t>¡Che tzalajxe' ti'j Qman Dyos, aye'ye' b'a'n xjal qe'ye',</t> <t>ex kynimanktzju'ye' tb'i xjan! Chiju' b'itzal.</t>"}