{"1": "<pb/><t>Oje yolinte Qman Dyos nim toklen kyib'aj txqantl dyos;</t> <t>oje txokon kyeju' xjal najlqe' twitz tx'otx'</t> <t>toj tjawetzq'ij ex tkub'exq'ij.</t>", "2": "<t>In qoptz'ajte' Qman Dyos tzmax Syon,</t> <t>ju' nintnam tb'anilxi'x ka'yin.</t>", "3": "<t>Tzulte' Qman Dyos, mya toj ewaj:</t> <t>nejli jun q'aq' xitul twitz;</t> <t>atzu'n ti'jile jun nin kyq'iq' tk'i' q'ankyaq.</t>", "4": "<t>Ntxokon Qman Dyos tzmax jawl teju' kya'j ex te tx'otx'</t> <t>tu'n kyka'yinteju' xitb'il tib'aju' ttanam:</t>", "5": "<pb/><t>Kyb'uyinqe'tze' kykyaqilju' njapun nyole' kyu'n,</t> <t>aye' oje kyej b'entti'j kyyol wuk'i'le'</t> <t>tej tkub' kyq'o'n chojb'il nwitze'. Chij</t>", "6": "<t>Atzu'n kya'j nyek'u'nte qa a Qman Dyos ajkawil tz'aqli.</t>", "7": "<pb/><t>B'intza Israel, ntanam;</t> <t>tkyaqilju' ti'xti' kb'ajxel nma'ne' tplaja.</t> <t>¡Ayinwe' Dyos Manb'aj!</t>", "8": "<t>Min ntzak'u'na tu'n kpaju' chojb'il ex chojb'il k'ok'sb'il</t> <t>nche kub' tq'o'na weye' kukxju'.</t>", "9": "<t>Min nche'x nqanine' tal tman twakyixa</t> <t>ex tman tchib'a ate' toj tch'laja,</t>", "10": "<t>qu'n weqewe' tkyaqilju' tojk'ul txkup,</t> <t>exqe' ate'qe' kywi'witz;</t>", "11": "<t>Weqe'weye' pich' ate' toj nimaq k'ul</t> <t>ex kykyaqilju' txkup ate' toj kojb'il.</t>", "12": "<t>Naqwit nchin q'aq'ane', lay txi' nma'nwe' teya,</t> <t>qu'n wewe' tx'otx' ex tkyaqilju' ati twitz.</t>", "13": "<t>¿Ma ntzun nk'a'cha'nwe' wib' ti'j tchib'jil tman wakx,</t> <t>mujqa in nk'wa'ne' tchk'el tman chib'?</t>", "14": "<t>¡Aye'wt toyaju'ya aye' tb'itza te aq'b'il chjonte weye', ayine' Dyos Manb'aj;</t> <t>japunxju' tyola tzaj ttziya'na weye'!</t>", "15": "<t>Chin ttxkoma kse'n atiya toj b'is ex yajb'il;</t> <t>knkla'ya, kchin jawil tnima'ntzuntza. Chi Qman Dyos.</t>", "16": "<pb/><t>Atzu'n teju' xjal b'inchal myab'a'n, chi Qman Dyos:</t> <t>¿Titi' toklena tu'n tyolina kyi'ju' nkawb'ile'</t> <t>ex tu'n tyolina ti'ju' yol kyejni b'entti'j wu'ne',</t>", "17": "<t>qu'n mina'jon ntq'a' kawi tib'a weye'</t> <t>ex naq inik' tolju' nyole' ti'twi'ya?</t>", "18": "<t>Majx kye tilwiju' eleq' tu'na;</t> <t>¡kyexi'x kytene' kyuk'i'lju' ajpajil!</t>", "19": "<t>Minti' ntjk'u'n taq'a,</t> <t>kyi'ju' xlab'yol ex chajyolil.</t>", "20": "<t>Injaw ti'n yola ti'j ttzika mujqa titz'ina;</t> <t>¡ti'jku' ttzika mujqa titz'ina nxa' tlanu'n tyola!</t>", "21": "<t>Matxi' tb'inchaya tkyaqil ja'lu, ex mixti'xi' txi' nma'ne' teya;</t> <t>toj tnab'la qa junqinxe' tuk'i'la.</t> <t>Kxel nchik'b'a'nwe' tilas tplajku'ya</t> <t>¡kb'el ntz'e'ysa'n twitza ja'lo!</t>", "22": "<pb/><t>Kyb'intzju'ye' lu, aye'ye' in ik'tna'l Dyos kyu'ne',</t> <t>qu'n jaku' o'kx aj woktene' pẍulkyeye'</t> <t>ex mix-a'lo' jun tzul klolkyeye':</t>", "23": "<t>alkyete nq'on chjonte weye', inchin tnima'ne'.</t> <t>¡In nklo'nweju'ye' ati toj nb'eye'! Chi Qman Dyos, chiju' b'itzal.</t>"}