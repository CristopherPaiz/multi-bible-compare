{"1": "<pb/><t>Nman Dyos,</t> <t>tzaq'wentzju'ya nna'j Dyose',</t>", "2": "<t>qu'n aye' chalyol ex b'inchal myab'a'n</t> <t>inche yolin taq'wix wi'je' tuk'i'l chajyolil</t>", "3": "<t>Nim txqan kyjk'ujyolil tuk'i'l tx'a'lti'jk'u'jb'aj wi'je';</t> <t>¡inche q'ojink wi'je' extzun mixti' wile' kye!</t>", "4": "<t>Inche okmiltz'uj wi'je' te t-xelju' nk'u'jlalile' kyi'j;</t> <t>ayintzunwe' nchin na'n Dyose'.</t>", "5": "<t>Taq'wix xkyb'incha weye', tu'nju' b'a'n xnb'inchaye' kye,</t> <t>nchinel kyik'o'ne' te t-xelju' nk'u'jlalile' kyi'j.</t>", "6": "<pb/><t>Q'onk jun xjala aj ilxi'x te ajkawil kyib'aj,</t> <t>ex axwitju' yolil kyi'j poqonkye;</t>", "7": "<t>che elxwit yal toj kyil ajkyok toj xjel;</t> <t>tu'nxwitju' kyyol te kolb'ilkye che'xa' toj q'aq'.</t>", "8": "<t>¡Noqwit jte' q'ijxju' kychwinqlal</t> <t>junxi'tlwit kyejten tib'aju' kyq'inumal!</t>", "9": "<t>¡Che kyajxwitju' kyk'wal meb'a</t> <t>ex che kyajxwitju' kyxu'jil mixti' kychmil!</t>", "10": "<t>¡Naqxwit che b'etenje kyk'wal mol najchaq!</t> <t>¡Kyajxwitju' kyja naq tik'lentl!</t>", "11": "<t>Awtju' q'ol ch'ex medi</t> <t>txi'q'inte tkyaqilju' ati kye.</t> <t>Junxi'tlwit xjal</t> <t>txi' elq'anteju' twitz kyaq'unb'en.</t>", "12": "<t>Mixwit alo'x tzaj q'aq'an tk'u'j kyi'j</t> <t>ex kyi'ju' kyk'wal meb'aqe'.</t>", "13": "<t>Kyejxwitju' kyja mutztelaq,</t> <t>kub'xwit naju' kyb'i tejumajx.</t>", "14": "<t>Tzajxwit tna'n Qman Dyos myab'a'n xkyb'inchaju' kyman</t> <t>mixwit tzik'a' tna'l kyilju' kytxu tu'n;</t>", "15": "<t>kukxwit ttzaj na'n kyilju' tu'n Qman Dyos</t> <t>mixwit che tzaj na'ntl twitz tx'otx'.</t>", "16": "<pb/><t>Qu'n mixti'x saj q'aq'an kyk'u'j</t> <t>kyi'ju' prow ex kyi'ju' me's ex nche b'isun</t> <t>matz'ok kyljo'n toj kyq'ij ex mache kub' kyb'yo'n.</t>", "17": "<t>Anatzu' soka' kyxon kyk'u'j ti'ju' taq'wixil, ¡tzajxwittzun q'o'n taq'wixil kyib'aj!</t> <t>Matz'el kyik'o'nju' ky'i'wb'il, ¡mixwittzun che tzaja' ky'i'wla'n!</t>", "18": "<t>Che ktxet-xwit tu'n myab'a'n kse'n jun xb'alun;</t> <t>tz'exwit meq'eq'en toj kywinqil;</t> <t>naku'j tu'n aseyt mujqa a'.</t>", "19": "<t>¡tz'okxwit te kutxb'ilkye</t> <t>ex k'alb'il kyk'u'j!</t>", "20": "<t>¡Awttzun tz'e'ysb'il kywitz wajq'oju'ye' tzaj tq'o'n Qman Dyos</t> <t>ex kyeju' nche jk'un yol wi'je'!</t>", "21": "<pb/><t>Atzunta Nman Dyos,</t> <t>b'a'nxwit wilwiye' tu'na tu'n tnimanjtzju' tb'iya.</t> <t>¡Chin tkloma, noqx tu'nju' tk'u'jlalila!</t>", "22": "<t>Prowqine' ex nchin yajtiye',</t> <t>matxb'aj k'ixb'i wanmiye',</t>", "23": "<t>xi' nkub'aje' kse'n leku'n,</t> <t>¡inchinx iqane' tu'n kyq'iq' kse'n jun ẍt'ikt'u'l!</t>", "24": "<t>Inche lu'lun nch'ekye' tu'n min nchin wane';</t> <t>matxi' tz'okwi'je' tu'nju' min nchin wane'.</t>", "25": "<t>¡Matxi' chin okye' te kytzeb'e'tz xjal!</t> <t>¡Inche jaw xpak'lin ajntzaj kyka'yi'ne'!</t>", "26": "<pb/><t>Chin tonima Nman Dyos;</t> <t>¡chin tkloma tu'nju' tk'u'jlalila!</t>", "27": "<t>Nman Dyos, tz'elxwit kynik',</t> <t>qa tu'n tq'ob'a xb'incheta' ja'lu.</t>", "28": "<t>B'a'n qama chin b'aj kyyasu'ne',</t> <t>naqqa nchin tky'i'wla'nta.</t> <t>Che kub'xwit ch'ixwi</t> <t>ayintzunwe' chin tzalajele'.</t>", "29": "<t>¡Tz'elxwit kych'ixawju' wajq'oje!</t> <t>¡Che kub'xwit ẍkyaqax tu'n kych'ixaw!</t>", "30": "<pb/><t>Kchin q'ol chjonteye' kukxju' te Qman Dyos;</t> <t>¡kjawil wajwali'ne' kyxol tnam xjal!</t>", "31": "<t>Qu'n inok yolil kyi'ju' prow</t> <t>ex nche tklo'n kyeju' poqolkye. Chiju' b'itzal.</t>"}