{"1": "<pb/><t>Nman Dyos, onintzju'ya nimaqkawil,</t> <t>tu'n tb'ent tkawin kse'nta, ex tojxi'x tnik'alti'j,</t>", "2": "<pb/><t>tu'ntzun tkawin toj tu'me'l ex toj tnik'alilti'j</t> <t>tib'aju' ttanama ex kyib'aju' prow.</t>", "3": "<t>Tzajxwit kyiq'i'n nimaq k'ul exqe' witz</t> <t>nak'b'il ex tnik'alilti'j teju' tnam.</t>", "4": "<t>¡Kawinxwitju' nimaqkawil toj tnik'alilti'j kyib'aj prow!</t> <t>¡Che tkolxwit kyk'walju' ati nnojqelan kye</t> <t>ex che kub'xwit tnajsa'nju' ate'k yajulkye xjal!</t>", "5": "<pb/><t>¡Tenxwit tchiylala teju' nimaqkawil kukxju';</t> <t>atixku'ju' q'ij ex xjaw!</t>", "6": "<t>¡Tz'okxwit kse'n jb'al ex ẍmu's</t> <t>intak'sa'nju' tx'otx' ex k'ul!</t>", "7": "<t>¡Tenxixtlwit nak'b'il ex tnik'alilti'j</t> <t>toju' tq'ijlalil tkawb'il,</t> <t>atixku'ju' xjaw!</t>", "8": "<t>¡Kawinxwit tib'aj tkyaqil twitz tx'otx',</t> <t>tzyet-x ttzi nin a' Ewprates tu'n tpon tzmax mankb'il ttxa'n tx'otx'!</t>", "9": "<pb/><t>¡Kyaq'xwit kyib'ju' tajq'oj najlqe' toj chq'ajlaj tuk'i'l,</t> <t>ex tu'n tkub' kyme'ssa'nkyib' twitz!</t>", "10": "<t>¡Tzajxwit iq'i'n oyaj ex chojb'il kawb'il te</t> <t>kyu'n nimaqkawil toj Tarsis ex kyoju' tnej tx'otx' toj ninnjab'.</t> <t>ex kyu'n nimaqkawil toj Sab'a ex toj Seb'a!</t>", "11": "<t>¡Che kub'xwit meje kykyaqilju' nimaqkawil twitz!</t> <t>¡Che ajb'enxwit kykyaqilju' nimaqtnam te!</t>", "12": "<t>Qu'n ate kklolteju' prow inkub'san</t> <t>exju' ati nnojqelan te ex mix-a'lo' onilte.</t>", "13": "<t>Ktzajel q'aq'an tk'u'j kyi'ju' me'sqe'</t> <t>ex che tkla'ju' prow.</t>", "14": "<t>Kche tkla' toju' jitz'jtib'il ex toj b'yojxjali'n,</t> <t>qu'n nim toklenju' kychwinqlal te.</t>", "15": "<pb/><t>¡Tz'anq'inxwitju' nimaqkawil!</t> <t>¡Txi'wt q'o'nju' q'anpwaq toj Sab'a te!</t> <t>¡Kukxwit tok kub'sb'ilju' ti'j twitz Dyos!</t> <t>¡Tzajxwit ky'i'wla'n kukxju'!</t>", "16": "<t>¡Tenxwit nim triy toju' tx'otx'</t> <t>ex chmet-xwit kywi'witz!</t> <t>¡Witzanxwit kse'n tze Lib'ano</t> <t>ex tenxwit txqan kyspiyil kse'n k'ul toj kojb'il!</t>", "17": "<t>¡Tenxwit tb'iju' nimaqkawil tejumajx;</t> <t>tenxwitju' ninb'ilte kse'n q'ij!</t> <t>¡Kykyaqilxwitju' nimaqtnam twitz tx'otx'</t> <t>che k'monte ky'i'wb'il noqx tu'nel!</t> <t>¡Kykyaqilxwitju' nimaqtnam che q'mante, tzalajb'ilxta!</t>", "18": "<pb/><t>Nimanjtzxwitju' Qman Dyos, kydyos aj Israel,</t> <t>o'kxte nb'inchankye ti'xti' tb'anilqexi'x;</t>", "19": "<t>Nimanjtzxwitju' tb'i tb'anilxi'x tejumajx.</t> <t>¡Tkyaqilxwit twitz tx'otx' kub' noj tu'n tajwalil!</t> <t>¡Ikxwitju'! Chiju' b'itzal.</t>", "20": "<pb/><t>Atzu' nb'aja' tna'j Dyos Dab'i, tk'wal Jese, tzalu.</t>"}