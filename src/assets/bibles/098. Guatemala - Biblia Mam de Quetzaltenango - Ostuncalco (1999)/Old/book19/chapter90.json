{"1": "<pb/><t>Nman Dyos, matxi' tz'oka te kolb'ilqeye'</t> <t>toj tkyaqil tab'q'iyil.</t>", "2": "<t>Atxi'x na'mxtoq kyb'aj b'entju' witz</t> <t>ex na'mxtoq tb'entju' tx'otx' ex tkyaqilju' ati twitz,</t> <t>atxi'x toju' tq'ijlalil ojtxi'xi'x</t> <t>ex toju' tq'ijlalil tzul,</t> <t>axteju'ya Dyos.</t>", "3": "<t>In nanjkyi'ju' xjal toj quq tu'na</t> <t>ajtmanteya kjalu: Kutanj kyi'je' toj quq aye'ye' xjal. Chija.</t>", "4": "<pb/><t>Axxi'x, iky kab'k'al lajnaq (1,000) ab'q'iju' teya,</t> <t>kse'n q'ij ewi.</t> <t>¡Ikyqe'ju' kse'n jte' kmoj xq'uqb'il toj qonik'an!</t>", "5": "<t>Inche'x b'alalan tu'na naku'j tu'n tnimal a',</t> <t>ex inik' kyna'l naku'j jun witzik';</t>", "6": "<t>ikyqe'ju' kse'n k'ul inche b'echin te prim,</t> <t>ajtzun tok qale nche kub' tzqij ex nche kyim.</t>", "7": "<pb/><t>Axxi'x, inqo b'aje' tu'nju' ttx'u'jila,</t> <t>¡inqo' kyej chukjiye' tu'n!</t>", "8": "<t>Q'ancha'l qexi'xju' qile'</t> <t>ex qb'inchb'ene' myab'a'n twitza.</t>", "9": "<pb/><t>Axxi'x, tkyaqilju' qchwinqlale'</t> <t>kb'ajel tu'n ttx'u'jila;</t> <t>naq jun jiq'chanx nche ik'a'ju' qab'q'iye'.</t>", "10": "<t>Oxnaq lajoj (70) ab'q'iju' qchwinqlale' njapun;</t> <t>qatzun majx kuwqo'ye' njapun toj kyajnaq;</t> <t>atzu'n qama qo tene' nimtoj</t> <t>naqx yajb'il ex aq'untl ntzaj tq'o'n qeye'.</t> <t>¡Lwiyxi'x nche b'jik'ju' ab'q'i, ikxu' kse'n ayo'ye'!</t>", "11": "<pb/><t>¿Alxi'xkye ojtzqilte tipumal ttx'u'jila?</t> <t>¿Alkye ojtzqilteju' tq'oja?</t>", "12": "<t>Qo' t-xnaq'tzama tu'n qximane' ti'ju' qchwinqlale' ch'i'ntoj,</t> <t>tu'ntzun qanq'ine' tuk'i'l nab'l.</t>", "13": "<pb/><t>¡Nman Dyos, kutanjtz ti'ja quk'i'le'!</t> <t>¿Jtojtzun tzula?</t> <t>¡q'aq'antz tk'u'ja qi'je' ayo'ye' tmajena!</t>", "14": "<t>Qo' tnajsama tu'n tk'u'jlalila ajtjawu'l q'ij,</t> <t>tu'ntzun qb'itzane' toj tzalajb'il toj tkyaqilju' qchwinqlale'.</t>", "15": "<t>Q'ontz b'a'npun ab'q'iya te tzalajb'il qeye'</t> <t>kse'nqe' ab'q'i te yajb'il matxi' tzik'x qu'ne'.</t>", "16": "<t>¡B'inchama tu'n kyka'yinteju' tmajena kyuk'i'lju' kyyajajil</t> <t>ju' tb'inchb'ena ex tajwalila!</t>", "17": "<pb/><t>Awtju' t-xtalb'ila Nman Dyos,</t> <t>kub'ten qib'aj.</t> <t>¡B'a'nwt tz'ela' qaq'une' twitza!</t> <t>¡Iku', b'inchama tu'n telb'a'nju' qaq'une'! Chiju' b'itzal.</t>"}