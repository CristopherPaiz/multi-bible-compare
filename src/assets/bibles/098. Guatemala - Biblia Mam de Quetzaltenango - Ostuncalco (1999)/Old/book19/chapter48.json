{"1": "<pb/><t>¡Nimte Qman Dyos toklen!</t> <t>¡O'kxte' Qman Dyos b'a'n tu'n tjaw qnima'n</t> <t>toju' ninttanam ex twi' witz xjan!</t>", "2": "<pb/><t>¡Tb'anilxi'xju' witz Syon, tu'nju' nimin twe',</t> <t>ati toj tnayajkya'j! <pb/>¡A kytzalajb'il xjalju' toj tkyaqil twitz tx'otx'!</t> <t>¡A ninttanam nimaqkawilju' nim toklen!</t>", "3": "<pb/><t>Atite Qman Dyos kyoju' ja te kawb'il toj Jerusalen;</t> <t>matxi' tyek'utib' Qman Dyos kse'n jun kolb'il kuwsa'n.</t>", "4": "<t>Qu'n b'aj kyb'u'yi'n kyib'u' nimaqkawil</t> <t>ex junx kyb'ajtzaj tilj ti'j;</t>", "5": "<t>tetzunj kyka'yinteju' nintnam eb'jaw lab'ti,</t> <t>tzaj xob'il kyi'j ex e'kub' oq.</t>", "6": "<t>Majx oktchi kyi'j:</t> <t>intoq kxq'ipla'n kyib' tu'n k'ixk'oj, kse'n jun qya yo'lok tch'yon wnaq ti'j;</t>", "7": "<t>kse'n kyq'iq' ntzaj tjawetzq'ij, nche b'aj kub't-xitu'n b'ark te Tarsis.</t>", "8": "<pb/><t>Matxi' qil kyu'nku' qwitz</t> <t>toj ninttanam Qman Dyos,</t> <t>ju' Dyos Manb'aj nimtipumal,</t> <t>kse'nxu' oje b'aj tzaj q'ma'n qe:</t> <t>¡Kjel tkuwsa'nte Qman Dyos Jerusalen tejumajx!</t>", "9": "<pb/><t>Nman Dyos,</t> <t>nqo' ximane' toju' tjaya</t> <t>ti'ju' tk'u'jlalila nimxi'x.</t>", "10": "<t>Nman Dyos,</t> <t>injaw nima'na toj tkyaqil twitz tx'otx'</t> <t>kse'nxu' toklen tb'iya.</t> <t>In kawina tojxi'x tu'me'l tuk'i'l tipumala.</t>", "11": "<pb/><t>¡Tzalajxwitu' witz Syon!</t> <t>¡Che xlik'punxwitu' nimaqtnam toj Juda tu'n kytzalajb'il</t> <t>tu'nju' tkawb'ila tz'aqlixi'x!</t>", "12": "<pb/><t>Che b'ete' ti'jile tnam Syon</t> <t>ex kyajlanxe' jte' kyb'aju' ja nimaq kywe' te ka'yb'il;</t>", "13": "<t>kyka'yinxi'xpe'ju'ye' ninttapiyil exqe' tja ninkawb'il,</t> <t>tu'ntzun txi' kyoli'ne'</t> <t>kyeju' che b'ju'l itz'j yajxi'tl</t>", "14": "<t>qa ikyte Qman Dyosju' tejumajx.</t> <t>¡Ate ẍaqlulqe tejumajx! Chiju' b'itzal.</t>"}