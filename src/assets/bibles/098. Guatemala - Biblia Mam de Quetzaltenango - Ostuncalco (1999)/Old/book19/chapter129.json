{"1": "<pb/><t>Nim yajb'il matxi' chin nik'a'ye'</t> <t>atxi'x toj nku'xumale'</t> <t>—ma ax Israel mujqa mya—,</t>", "2": "<t>Nim yajb'il matxi' chin nik'a'ye'</t> <t>atxi'xj toj nku'xumale',</t> <t>ex min nkub'wi'je' kyu'n.</t>", "3": "<t>Matxi' b'aj kyk'ixb'sa'n tze'lwi'je' tu'n sjikyb'enweye',</t> <t>ex majx machin b'aj lanq'uje' kyu'n,</t>", "4": "<t>atzunte Qman Dyos tnik'alti'j,</t> <t>machin tkole' toj kyq'ob'ju' b'inchal myab'a'n.</t>", "5": "<pb/><t>¡Tz'elxwit kych'ixawju' ajq'oj ti'j Syon</t> <t>ex che kub'xwit oq!</t>", "6": "<t>¡Che okxwit kse'n k'ul intzaj ch'iy twi' ja,</t> <t>na'mxtoqpe' kyjaw xb'oqi'n ajkytzqij!</t>", "7": "<t>Mixti'x tajb'enju' k'ul na'j</t> <t>teju' ch'umal triy;</t>", "8": "<t>exqepe' nche b'jik' kyk'etz lay kma:</t> <t>¡Ky'iwla'nxi'x tu'n Qman Dyos! chechiwt. <pb/>In qqani'nqe' b'a'n kyib'aje' toj tb'i Qman Dyos, chiju' b'itzal.</t>"}