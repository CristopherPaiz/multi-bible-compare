{"1": "<pb/><t>Tzajxwit b'i'na tu'n Qman Dyos aj ttena toj yajb'il;</t> <t>awt Qman Dyos ja k'uluna' Jakob' klonteya.</t>", "2": "<t>Tzajxwit t-sma'n jun onilteya ex klolteya</t> <t>tzmax toju' ja xjan twi' Syon.</t>", "3": "<t>Tzajxwit tna'n tkyaqilju' toyaja</t> <t>ex tk'amxwit toj tzalajb'il tkyaqilu' nkub' tq'o'na te chojb'il k'ok'sb'il.</t>", "4": "<t>Tzajxwit ttzaq'we'n tkyaqilju' tb'is tk'u'ja</t> <t>ex che japunxwit tkyaqilju' t-xima.</t>", "5": "<t>Kb'eltzun qik'sa'nju' q'ij ajtkanb'ana,</t> <t>che jawil qyob'a'nju' t-sut tnam twitz kya'j</t> <t>toj tb'i Qman Dyos.</t> <t>¡Che tzajxwit tq'o'n Qman Dyos tkyaqilju' tqanb'etza!</t>", "6": "<pb/><t>Matxi' tz'el nnik'e' b'a'nxi'x qa ktzajel tq'o'nte Qman Dyos</t> <t>tu'n tkanb'anju' nimaqkawil jaw t-sk'o'n;</t> <t>qa ktzajel ttzaq'we'n tzmax toju' kya'j xjan,</t> <t>ktzajel tq'o'n nimaq kanb'ab'l te tu'nju' tipumal.</t>", "7": "<t>Ate' junjun q'uqlok kyk'u'j kyi'j kykarwaj te q'oj,</t> <t>ex junjuntl kyi'j kychej;</t> <t>atzunqe atzu' q'uqloka' qk'u'j ti'j Qman Dyos.</t>", "8": "<t>Inche kub' tz'umj kye kych'eky ex nche kub' tz'aq,</t> <t>ayo'tzunqe wa'lqo'xi'x ex minti' nqo'kub' tz'aq.</t>", "9": "<pb/><t>Nman Dyos, ¡q'ontzju'ya kanb'ab'l teju' nimaqkawil!</t> <t>¡Qo' ttzaq'wetza ajqtxokone' teya!, chiju' b'itzal.</t>"}