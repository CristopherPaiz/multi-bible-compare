{"1": "<pb/><t>Aye'ye' nimaq kyoklene', <pb/>¿ma ax, ma nkyb'incha'ne' tz'e'ysb'il witzb'aj tojxi'x tu'me'l</t> <t>ex manche kawine' tojxi'x ttxolilti'j?</t>", "2": "<pb/><t>Minti', inpena' che kawine' tuk'i'l kyxime' myab'a'n;</t> <t>nb'aj qojli chik' kyu'ne' toj tkyaqilju' tx'otx'.</t>", "3": "<pb/><t>Majx nche tzajb'entju' b'inchal taq'wix exqe' chalyol</t> <t>toj t-xmilalju' kytxu.</t>", "4": "<t>Ikyqe' kse'n kan wotz, ati kyb'i'yb'il</t> <t>ikyqe' kse'n jun kan ati tb'iyb'il</t> <t>naq nkub' t-ẍkyinsa'n tib'.</t>", "5": "<pb/><t>Min tajb'il tu'n t-xitb'i'n tchinab'ju' mansil kan</t> <t>ju' nxitq'ajtza'n tu'n tmanset.<f>[1]</f></t>", "6": "<pb/><t>Taye, ¡q'uchimitzju'ya kywitzte!</t> <t>Nman Dyos, ¡q'uchimitza kykaju' b'alun na'j!</t>", "7": "<t>Che kub'xwit naj kse'n a' ajtik' qojli,</t> <t>che kub'xwit tzqij kse'n k'ul toj b'e.<f>[2]</f></t>", "8": "<t>Che kub'xwit yulj kse'n xqortxa'n tu'n atz'an,</t> <t>¡kse'n jun k'wal min tkno'n tq'ij!,</t>", "9": "<t>mixwitti' kynab'en ti'j ajkytzyet tu'n q'aq' kse'n ch'i'x ajkytz'e'y;</t> <t>che jawxwit xb'oqi'n tuk'i'l tx'u'jilj, kse'n cha'x k'ul.</t>", "10": "<pb/><t>Ktzalajelju' xjal tnik'alti'j ajtok tu'me'l t-xel tu'n;</t> <t>¡ajtb'aj twab'e'n tchk'elju' b'inchal myab'a'n!</t>", "11": "<t>Kq'manjtzeltzuntz.</t> <t>¡Tb'anilxi'xte' qa tnik'alqi'j!</t> <t>¡Qu'n ati jun Dyos nkawin tib'aj tkyaqil twitz tx'otx'! Chiku' kq'umjeb'el. Chiju' b'itzal.</t>"}