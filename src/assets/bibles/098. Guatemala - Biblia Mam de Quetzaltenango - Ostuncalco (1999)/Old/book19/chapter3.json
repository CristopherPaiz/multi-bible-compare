{"1": "<pb/><t>Nimu' wajq'oje, Nman Dyos,</t> <t>nimqe' matxi' che b'jo'k miltz'uj wi'je',</t>", "2": "<t>¡nim xjal inq'mante wi'je':</t> <t>Mixti'tlte' kolb'ilte tu'n Dyos! chechij.</t>", "3": "<pb/><t>Atzunta Taye,</t> <t>aya klol weye' b'a'nxi'x,</t> <t>nim woklene' tu'na,</t> <t>aya in kuwsante wanmiye'.</t>", "4": "<pb/><t>Njaw tq'ojq'ojel nwi'ye' tu'n nqanin o'nb'ile' te Qman Dyos</t> <t>ex nchin tzaj ttzaq'we'ne' tzmajx twi' witz xjan.</t>", "5": "<t>Ajnkub' kẍeye' ex ajwik'wtane', ex ajttzaj nna'n wib'e',</t> <t>ate Qman Dyos xq'uqilweye'.</t>", "6": "<t>Min nchin xob'e' kyeju' tnam xjal</t> <t>txoli'nkyib' wi'je' tu'n kyok tzaqpaj wi'je'.</t>", "7": "<pb/><t>¡Iq'i'nktz tib'a Taye!</t> <t>¡Chin tkloma, Nman Dyos!</t> <t>Poq'ima kywitzju' wajq'oje;</t> <t>¡q'uchimitza kywitzte b'inchal myab'a'n!</t>", "8": "<t>Aya Nman Dyos inkolon;</t> <t>¡ky'iwlanku'ya ttanama! chiju' b'itzal.</t>"}