{"1": "<pb/><t>Kyq'onx chjonteye' te Qman Dyos, qu'n majx b'a'nte,</t> <t>qu'n tejumajxju' tk'u'jlalil.</t>", "2": "<t>Kymanxe' aye'ye' matxi' che klete' tu'n Qman Dyos,</t> <t>ex matxi' che klonjtze' tjaq' kykawb'il ajq'oj,</t>", "3": "<t>aye'ye' ẍetzaj tb'u'yi'n kyoj nimaqtnam</t> <t>toj tnayajkya'j ex tb'a'nq'ob'kya'j,</t> <t>toj tjawetzq'ij ex tkub'exq'ij.</t>", "4": "<pb/><t>Tzpetniqe'toqe' nche b'ete' toj tz'awun toj chq'ajlaj,</t> <t>mixtoqti' nknet tb'eyil jun nintnam kyu'ne', jatu'n kyxa'ye' najal;</t>", "5": "<t>intoq che q'aq'ane' ex intoq che k'wajtiye',</t> <t>¡ch'inxtoq kykyime' tu'n we'yaj!</t>", "6": "<t>Ekub'santzuntze' toj k'ixk'oj te Qman Dyos,</t> <t>e'klettzuntze' tu'n toju' yajb'il.</t>", "7": "<t>E'kub' q'o'ntzuntze' tu'n toj b'a'n b'e</t> <t>tu'n kypone' toj jun nintnam, jatu'n kynajana'ye'.</t>", "8": "<pb/><t>Kyq'onx chjonteye' te Qman Dyos tu'nju' tk'u'jlalil,</t> <t>¡tu'nju' xtalb'il intb'incha'n kye xjal!</t>", "9": "<t>Qu'n inqe tk'u'ju' nk'wajti tu'n</t> <t>ex nim twaju' nwe'yajti nxitq'o'n.</t>", "10": "<pb/><t>Najlqe'toqe' toj qlolj,</t> <t>intoq che b'isune' ex jtz'o'nqe'toqe' tu'n xpatx'k'uxb'il,</t>", "11": "<t>tu'n tpaju' min xikyb'i'ne' tchaq'b'il Qman Dyos,</t> <t>tu'nju' b'je'l kysuchu'ne' t-xim Qman Dyos nim toklen.</t>", "12": "<t>E'kub' q'o'ne' toj kuw aq'untl tu'n Dyos;</t> <t>e'kub' tz'aqe' ex mix-a'lo' oninkyeye' tu'n kyjawe'ye'.</t>", "13": "<t>Tojtzun k'ixk'oj ekub'sana'ye' te Qman Dyos,</t> <t>e'klettzuntze' tu'n toju' yajb'il;</t>", "14": "<t>E'b'je'tz iq'i'ne' tu'n toj qxopin,</t> <t>ex e'tzaqpete' tu'n kyeju' xpatx'k'uxb'il.</t>", "15": "<pb/><t>Kyq'onx chjonteye' te Qman Dyos tu'nju' tk'u'jlalil,</t> <t>¡tu'nju' xtalb'il ntb'incha'n kye xjal!</t>", "16": "<t>¡E'kub' tpa'nju' tjpel ja q'ank'uxb'ilqe'!</t> <t>¡E'kub' ttoqi'nju' k'uxb'il xtanb'ilkye!</t>", "17": "<t>Yab' qe'toqe' tu'n b'is</t> <t>tu'nxju' kyb'inchb'ene' myab'a'n ex kyile',</t>", "18": "<t>mixtoqti'tl nche wane';</t> <t>¡ch'inxtltoq kypone' twitz kamik!</t>", "19": "<t>Tojtzunju' k'ixk'oj ekub'sane' te Qman Dyos,</t> <t>e'klettzuntze' tu'n toju' yajb'il;</t>", "20": "<t>tzaj t-sma'n tyol kyeye' ex eb'anixe' tu'n;</t> <t>¡eklete' tu'n teju' kamik!</t>", "21": "<pb/><t>Kyq'onx chjonteye' te Qman Dyos tu'nju' tk'u'jlalil,</t> <t>¡tu'nju' xtalb'il ntb'incha'n kye xjal!</t>", "22": "<t>Kyajwali'nktze' te jun chojb'il twitz</t> <t>ex kyolinqe'xju'ye' tb'inchb'en tuk'i'l tzalajb'il.</t>", "23": "<pb/><t>Aye'ye' xk'aẍlel nche b'ete' tib'aj ninnjab',</t> <t>txoli'n kytenju' kyb'arke' toj a'</t>", "24": "<t>kyka'yiju'ye' taq'unb'en Qman Dyos tb'anilxi'x</t> <t>tib'aj ninnjab'.</t>", "25": "<t>Jawb'ent jun nin kyq'iq' tu'n tq'ojq'ojel twi' Qman Dyos</t> <t>intoq jaw t-xon nimaq ttolob' ninnjab';</t>", "26": "<t>Intoq che jaw xone' twitz kya'j</t> <t>ex intoq che ku'x mulq'i'ne' t-xe ninnjab';</t> <t>¡majx e'kub'numje' tu'n kyxob'ele'!</t>", "27": "<t>Naqxtoq nche woqajlatle' naku'j tx'ujtenil;</t> <t>¡mixti'x ajb'ena' kyojtzqib'le'!</t>", "28": "<t>Ekub'santzuntze' twitz Qman Dyos toju' kyk'ixk'oje,</t> <t>e'klettzuntze' tu'n toju' yajb'il;</t>", "29": "<t>naq el lemementlju' q'ankyaq tib'aj a' tu'n,</t> <t>ex e'kyaj nak'eju' ttolob' ninnjab'.</t>", "30": "<t>Tetzunj kyka'yinteye' tkub' nak'eju' ttolob' ninnjab', eb'aj tzalaje',</t> <t>exi' iq'i'ntzuntze' tu'n Dyos ttziju' ninnjab' jatu'n kypona'toqe'.</t>", "31": "<pb/><t>Kyq'onx chjonteye' te Qman Dyos tu'nju' tk'u'jlalil,</t> <t>¡tu'nju' xtalb'il ntb'incha'n kye xjal!</t>", "32": "<t>¡Kynimanktze' toju' b'uyjtib'il te tnam!</t> <t>¡Kyajwali'nktze' toju' b'uyjtib'il kye tijwnaq!</t>", "33": "<pb/><t>Inche b'jawb'ent nin a' ex t-xiklil a' tu'n Qman Dyos</t> <t>te chq'ajlaj ex tzqij tx'otx';</t>", "34": "<t>intb'incha'n tb'anil tx'otx' te min ntq'o'ntl tawal,</t> <t>tu'n tpaj kyilju' xjal najlqe' twitz;</t>", "35": "<t>Inche jawb'ent chq'ajlaj tu'n te njab'</t> <t>ex t-xiklil a' toj tzqij tx'otx';</t>", "36": "<t>atzuntzu' nche kub'tq'o'na' nche we'yajti,</t> <t>intzun kub' kyb'incha'n ninkytanamtz toj.</t>", "37": "<t>Nb'aj kyaq'una'nju' tx'otx' ex nb'ajx kyawa'n kyawal toj</t> <t>ex nim twitz kyawal njaw.</t>", "38": "<t>Inche tzaj tky'i'wla'n Qman Dyos ex nchmet kyb'aj</t> <t>ex nche chmet kywakyix.</t>", "39": "<t>Qatzun mache kyim exqa mako'pju' kyajlal</t> <t>tu'n tpaju' b'is,</t> <t>k'ixk'oj ex yajb'ilkye,</t>", "40": "<t>inche el tik'u'n Qman Dyosu' nchi yajlankye</t> <t>nche kub'ttzpet-sa'n toj chq'ajlaj ex min nknetl kyb'e.</t>", "41": "<t>Inche etztiq'i'n prow toj b'is;</t> <t>¡inche tchmet-sa'n kyk'wal, kse'n jun ch'laj rit!</t>", "42": "<t>Inche tzalaju' xjal tnik'alkyi'j ajkyka'yinte ja'lu,</t> <t>aye'tzu'n b'inchal myab'a'n in jpet kytzi.</t>", "43": "<pb/><t>Ati tu'n t-ximanju' xjal ati tnab'l,</t> <t>ti'j ja'lu</t> <t>ex tu'n tkaneju' tk'u'jlalil Qman Dyos toj twitz. Chiju' b'itzal.</t>"}