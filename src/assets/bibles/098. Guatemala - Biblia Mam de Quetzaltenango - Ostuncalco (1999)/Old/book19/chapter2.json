{"1": "<pb/><t>¿Titiqu'n njawa' kyiq'i'n kyib'ju' tnam min ojtzqi'n Dyos kyu'n?</t> <t>¿Titiqu'n nkub' kynk'u'na' jun kyxim myab'a'n?</t>", "2": "<t>Min kyajb'ilju' nimaqkawil exqe' nche kawin twitz tx'otx'</t> <t>tu'n kyniman te Qman Dyos,</t> <t>ex nkyb'u'yi'nkyib' tu'n kyq'ojin ti'j Dyos ex ti'ju' nimaqkawil sk'o'ntl tu'n.</t>", "3": "<pb/><t>Ex inkyma'n:</t> <t>¡Qiq'imilju' kyxpatx'k'uxb'il qi'j!</t> <t>¡Ex qpjumilju' k'alb'ilqe kyu'n!, chechij.</t>", "4": "<pb/><t>Naq nxmayinte Qman Dyos kyi'j,</t> <t>naq nche jawttze'nju' nkawin toj kya'j;</t>", "5": "<t>tuk'i'ltzun ttx'u'jil nche'x t-xob'tza'n;</t> <t>ex tuk'i'l tq'oj nxitma'n kye:</t>", "6": "<t>Matxi' tz'ok nq'o'ne' nimaqkawil</t> <t>tib'aj Syon, aju' witz xjan, chij.</t>", "7": "<pb/><t>Kxe'l nma'ne' tma Qman Dyos tu'n tb'inchet,</t> <t>tzaj tma'n weye': aya nk'wale';</t> <t>mank'waliya ja'lo.</t>", "8": "<t>Qaninqe'tzju'ya tnam weye' tu'n kyxi' nq'o'ne' te tetzb'ila,</t> <t>ex tkyaqilju' twitz tx'otx',</t> <t>che kxe'l nq'o'nwe' teya.</t>", "9": "<t>Che b'elt-xitu'na kawil twitz tx'otx' tu'n jun b'ar k'uxb'il;</t> <t>¡Majx che b'elttxiju'na kse'n jun tx'otx' k'wil!</t>", "10": "<pb/><t>Kaneku' toj kywitze' nimaqkawil kyib'aj xjal</t> <t>¡kyknome' xnaq'tzb'il lu e'kawil twitz tx'otx'!</t>", "11": "<t>Che ajb'enqe'ye' te Qman Dyos tuk'i'l tchiylal;</t> <t>che k'ulun qe'ye' te tuk'i'l ninb'il.</t>", "12": "<t>Che tzipeku'ye' twitz tuk'i'l xob'ajil,</t> <t>qu'n jaku' tzaj ttx'u'jil jaku'tzun che b'ajtzu'ye' toj b'e,</t> <t>qu'n lwiy ntzajte Qman Dyos tq'oj. <pb/>¡Tzalajb'ilte' kyeju' q'uqlok kyk'u'j ti'j! chiju' b'itzal</t>"}