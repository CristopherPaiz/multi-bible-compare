{"1": "<pb/><t>Tzalajb'il teju' xjal</t> <t>min nxitb'i'n kynab'lju' b'inchal myab'a'n,</t> <t>ex min nb'et toj kyb'e aj il,</t> <t>ex min nkub' qe la'jil kyxolju' xjal nche xmayin ti'j Dyos,</t>", "2": "<t>o'kxtzu' ntzalaja' ti'j tkawb'il Qman Dyos</t> <t>nximan ti'j q'ijtl ex qonik'an.</t>", "3": "<t>Ikyte xjal ja'lu kse'n junwi' tze</t> <t>awa'n ttzi jun nin a',</t> <t>intq'o'n twitz tojxi'x tq'ijlalil</t> <t>ex min nkub' tzqiju' t-xaq.</t> <t>Â¡Tkyaqilju' ntb'incha'n, b'a'n nnela'!</t>", "4": "<pb/><t>Aye'tzu'n b'inchal myab'a'n mikxa' nb'ajkyeju',</t> <t>qu'n ikyqe'ju' kse'n mu'p, nxi' iqa'n tu'n kyq'iq'.</t>", "5": "<t>Layx che kletju' b'inchal myab'a'n ajkyok toj xjel tu'n Dyos;</t> <t>ex lay che ten aj il kyxolju' tnik'alkyi'j.</t>", "6": "<t>Ate Qman Dyos xq'uqilkyeju' tnik'alkyi'j toj kyb'e,</t> <t>aye'tzu'n b'inchal myab'a'n tojxju' kyb'e che b'ajela', chiju' b'itzal.</t>"}