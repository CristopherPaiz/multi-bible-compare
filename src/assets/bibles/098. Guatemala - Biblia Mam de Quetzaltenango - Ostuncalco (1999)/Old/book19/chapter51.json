{"1": "<pb/><t>Nman Dyos, q'aq'antz tk'u'ja wi'je';</t> <t>najsanku'ya wile', qu'n nimta tk'u'jlalil.</t>", "2": "<t>¡Chin ttxjoma te tkyaqilju' nb'inchb'aje' myab'a'n!</t> <t>¡Chin t-ẍtilsama te tkyaqilju' wile'!</t>", "3": "<t>In kane toj nwitze' qa myab'a'nju' nb'inchb'aje' twitza;</t> <t>minti' in ik'tna'lju' wile' wu'ne'.</t>", "4": "<t>Matxi'xi'x chin b'inchan ile' twitza, extzun twitzku'ya,</t> <t>myab'a'n xnb'inchaye', aku'xi'xju' nel tik'u'na.</t> <t>Qu'mtzun tu'me'lte' tz'e'ysb'il nwitze' tu'na;</t> <t>lay tz'el wik'u'ne' se'n ẍinoka'tq'ona toj xjel.</t>", "5": "<pb/><t>Axxi'x, aj ilqinwe' atxi'x witz'jlene';</t> <t>aj ilqine' atxi'xj tej toklen iqa'n nwi'ye' tu'n ntxuye'.</t>", "6": "<t>Axxi'x, intk'u'jla'nta' xjal ax yolin,</t> <t>ex makub' tq'o'na nab'l toj wanmiye'.</t>", "7": "<t>Chin t-ẍtilsama tu'n k'ul isopo, tu'n nkyeje' ẍnu'l;</t> <t>chin ttxjoma, tu'n nkyeje' saqxi'x kyetwitz txun che'w.</t>", "8": "<t>Chin ttzalajsama b'a'nxi'x;</t> <t>q'ontz jumajtlju'ya tzalajb'il weye', maskye matxi' kub' ttz'e'ysa'na nwitze'.</t>", "9": "<t>Laq'b'amilju'ya wile' twitza</t> <t>ex najsanku'ya nb'inchb'aje' taq'wix.</t>", "10": "<pb/><t>Nman Dyos, ¡ẍtilsama wanmiye'!,</t> <t>¡chin tch'exb'ema tu'n wokye' tnik'alti'j!</t>", "11": "<t>Lalun chin nel tlaq'b'a'na twitza</t> <t>ex lalun tz'el tiq'i'nju'ya T-xewa woje'.</t>", "12": "<t>Chin ttzalajsamtla tu'n tzalajb'il ti'ju' kolb'il tu'na;</t> <t>q'onku'ya toj wanmiye' tu'n wokslane' b'a'n teya,</t>", "13": "<t>tu'ntzun txi' nyek'u'ne' tb'eyila kyeju' min nche okslan teya</t> <t>tu'n tanjtzkyi'ju' aj il tk'etza.</t>", "14": "<t>Nman Dyos klol weye',</t> <t>chin tkloma tu'n lan chin b'yon xjale',</t> <t>kxe'l npakb'a'ntzuntze' tuk'i'l b'itz qa tz'aqliya.</t>", "15": "<pb/><t>Nman Dyos, jqomju'ya ntziye',</t> <t>tu'ntzun tjaw nnima'na kyu'n b'itz.</t>", "16": "<t>Myana'teju'ya tajb'il chojb'il ex oyaj tz'e'ysa'n;</t> <t>ma'wtlo txi' nq'o'nwe' teya, naqwit intzalaja ti'j.</t>", "17": "<t>Aye'kye chojb'ilju' b'a'n toj twitza, Nman Dyos, aju' tu'n ttzaj tb'is xjal tu'n tpaj til;</t> <t>¡Nman Dyos, nin nnel tik'u'nteju'ya xjal matz'anjtzti'j tanmi!</t>", "18": "<pb/><t>B'inchama b'a'n teju' tnam Syon, tu'nju' t-xtalb'ila;</t> <t>wab'a'nktz jumajtlju'ya nintapi ti'jele Jerusalen.</t>", "19": "<t>Ktzalajeltzuntza kyi'ju' chojb'il q'ma'n toj chaq'b'il,</t> <t>kyi'ju' oyaj ex kyi'ju' chojb'il k'ok'sb'il,</t> <t>che b'eltzun q'o'n qpoj tman wakxtz tchojb'il tib'aj q'olb'eb'l teya, chiju' b'itzal.</t>"}