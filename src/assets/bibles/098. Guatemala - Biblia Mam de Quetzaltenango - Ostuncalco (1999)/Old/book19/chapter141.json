{"1": "<pb/><t>Nman Dyos, inchin kub'sane' teya: ¡lwix kuttzaja!,</t> <t>¡b'intzju'ya tq'ojq'ojel nwi'ye' ajntxokone' teya!</t>", "2": "<t>Tz'okxwitju' nna'j Dyose' twitza kse'n sturak,</t> <t>exqe' nq'ob'e' ate'ktz jawl che okxwit kse'n oyaj te qale.</t>", "3": "<pb/><t>Nman Dyos, q'onka jun xq'uqilteju' ntziye'</t> <t>lay taja naqx tu'n tel nma'n nyole'.</t>", "4": "<t>Lalun taja tu'n toknq'o'n nwi'ye' ti'ju' myab'a'n;</t> <t>lalun taja tu'n nb'ete' toju' taq'wixil</t> <t>ex tu'n lalun chin tene' kyoj ninwan kyuk'i'l b'inchal il.</t>", "5": "<pb/><t>Jun xtalb'ilte' ktb'incha' xjal tnik'alti'j weye' qama chin ttzak'uye',</t> <t>k'elil weye' kse'n k'ok'sb'il qama chin ttzak'uye'.</t> <t>Lay tz'el wik'o'ne';</t> <t>ex nchin na'we' Dyos kukxju' tu'n tkub'aju' kyb'inchb'aj b'inchal il.</t>", "6": "<t>Che elix xonju' kynejel b'inchal myab'a'n twi' xaq,</t> <t>kkaneb'iltzuntz toj kynab'l qa tb'anilxi'xju' nyole'.</t>", "7": "<t>Noqx che pomel xob'aj kyb'aqil toj jul,</t> <t>kse'n nxichitu'n tx'otx' ajtjaw kjo'n.</t>", "8": "<t>Nman Dyos, majx tokwe' nnab'l ti'ja.</t> <t>Ti'ja nklo'na' wib'e': lalun chin kyej tkolb'e'na.</t>", "9": "<t>Chin tkloma teju' xpatxab' xkub' qo'n weye'</t> <t>te xpatxab' xkub' kyq'o'n b'inchal myab'a'n toj nb'eye'.</t>", "10": "<t>Che kub'xwit tz'aqu' b'inchal myab'a'n tojx kyxpatxab',</t> <t>ayintzunwe' ljo'nwe' nb'e. Chiju' b'itzal.</t>"}