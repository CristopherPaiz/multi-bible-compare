{"1": "<pb/><t>Nman Dyos,</t> <t>lalun chin ttzak'uya tuk'i'l ttx'u'jila,</t> <t>lalun kub' ttz'e'ysa'na nwitze' toj tq'oja.</t>", "2": "<pb/><t>Nman Dyos, q'aq'antz tk'u'ja wi'je',</t> <t>qu'n mixti'tl wipumale'.</t> <t>Chin tq'anama Nman Dyos,</t> <t>qu'n inxi'x ch'yon tkyaqil toj nwinqile'.</t>", "3": "<t>¡Nchin lu'lune' tu'n xob'el!</t> <t>Nman Dyos, ¿jtojtzun tzula?</t>", "4": "<pb/><t>Kutzaja Nman Dyos, ¡chin tkloma!,</t> <t>¡chin tkloma tu'n tk'u'jlalila kukxju'!</t>", "5": "<t>Mixti' jun xjal kyimnitl tzulwit na'ntla tu'n;</t> <t>¿alxi'xwitlokye knimalteya toj muqb'il?</t>", "6": "<pb/><t>Matxi' chin siktiye' tu'n woq'e'.</t> <t>Inxi'x exta'l nkuẍb'ile' tu'n woq'ele' atl junjun qonik'an</t> <t>ex nxi'x ex ak' nq'axweye' tu'n ta'l nwitze'.</t>", "7": "<t>Matxi' che kub'sjumjixju' nwitze' tu'n k'ixk'oj;</t> <t>¡matxi' che kub' b'o'lj naq tu'n kpaju' wajq'oje!</t>", "8": "<pb/><t>¡Kypa'mil kyib'e' wi'je', b'inchal taq'wix,</t> <t>qu'n matxi' tb'ite Qman Dyos woq'ele'!</t>", "9": "<t>Matxi' tb'i te Qman Dyos nkub'sb'ile,</t> <t>¡matxi' tk'amju' nna'j Dyose'!</t>", "10": "<t>Che b'elb'aju' wajq'oje tu'n kyxob'el,</t> <t>majx che kb'el ch'ixwi;</t> <t>¡naq toj jun kmujx che oqel tu'n kych'ixaw! chiju' b'itzal.</t>"}