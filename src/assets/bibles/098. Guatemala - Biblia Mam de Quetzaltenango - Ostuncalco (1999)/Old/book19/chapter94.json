{"1": "<pb/><t>¡Yek'um tib'a Nman Dyos, aya ju' Dyos q'ol tu'me'l t-xel!</t>", "2": "<t>Aya Ajkawil tib'aj tkyaqil twitz tx'otx';</t> <t>¡q'i'nktz tib'a kyi'ju' njaw kynima'nkyib'</t> <t>tz'e'ysanku'ya kywitz!</t>", "3": "<pb/><t>Nman Dyos,</t> <t>¿jtoj b'aj kytzalajb'ilju' b'inchal myab'a'n?</t>", "4": "<t>Kykyaqilju' b'inchal il lu</t> <t>mixti'x kynab'l ex naq nkynima'n kyib';</t> <t>¡ex la'j qe'!</t>", "5": "<t>Nman Dyos,</t> <t>ate'qe'k xitulteju' ttanama;</t> <t>¡ate'k yajlalkyeju' xjal etza'nqe' tu'na!</t>", "6": "<t>Nche kub' kyb'yo'n qya kyimni kychmil ex najchaq xjal;</t> <t>nche kub' kyb'yo'n meb'a.</t>", "7": "<t>Nkyma'n qa min nka'yin Dyos,</t> <t>exqa min b'i'n tu'n Tdyos Jakob'.</t>", "8": "<pb/><t>¡Kanex toj kywitze', mib'a'n che b'ine' ex mixti'x kynab'le'!</t> <t>¿Jtoj kane toj kywitze'?</t>", "9": "<t>¿Ma laytzun txiqb'i'nju'</t> <t>kub' b'inchante qẍkyin?</t> <t>¿Ma laytzun txiqka'yi'nju'</t> <t>kub' b'inchante qwitz?</t>", "10": "<t>¿Ma laytzun kub' tz'e'ysa'n twitz</t> <t>tu'nju' nkawin kyib'aju' nimaqtnam?</t> <t>¿Ex ma laytzun tb'iju' ntzaj q'onte kynab'l xjal?</t>", "11": "<t>Kanlite' twitz Qman Dyos</t> <t>qa o'kxtzu' nximana' xjal ti'ju' mixti' tajb'en.</t>", "12": "<pb/><t>Nman Dyos,</t> <t>tzalajb'ilte' teju' xjal nxi' ttzak'u'na</t> <t>ex nxitq'o'na t-xnaq'tzb'ila te</t>", "13": "<t>tu'ntzun tten tzalajb'il te</t> <t>aj tulju' tq'ijlalil myab'a'n,</t> <t>akxku' nb'inchet</t> <t>kyjulju' b'inchal myab'a'n.</t>", "14": "<t>Lay che kyej tkolb'e'nte Qman Dyos ttanam,</t> <t>ex lay che kyajttzaqpi'nju' etza'nqe' tu'n.</t>", "15": "<t>Tzul jumajtlju' tnik'alilti'j kyoju' kawb'il,</t> <t>ex kykyaqilju' xjal tnik'alkyi'j che kxe'l lpe ti'j.</t>", "16": "<pb/><t>¿Alkye kjawil tiq'i'ntib' klol weye'</t> <t>toj kyq'ob'ju' b'inchal myab'a'n ex b'inchal il?</t>", "17": "<t>Naqwit mya Qman Dyos xklonweye',</t> <t>ojewtlo tzik'x nna'le' tu'n kamik.</t>", "18": "<t>Tej txi' nma'n jumaje': Inche el jililin nqane', nchije'</t> <t>ula onilweye', Nman Dyos, tuk'i'l tk'u'jlalila.</t>", "19": "<t>Kyoju' xim nb'ajx nk'u'je' ti'j</t> <t>ajkyb'ju'l toj nwi'ye',</t> <t>intq'uqb'a'na nk'u'je' ex nchin ttzalajsa'na.</t>", "20": "<t>Lay tmujb'atatib' kyuk'i'lju' ajkawil mya tnik'alkyi'j,</t> <t>myab'a'n che kawin ex min nche oklpe ti'ju' kawb'il;</t>", "21": "<t>inb'aj kychmo'nkyib' ti'ju' mixti' til exju' tnik'alti'j,</t> <t>ex inkyaj b'entti'j kyu'n tu'n tkub' kyb'yo'n.</t>", "22": "<t>Atzunte Qman Dyos kolb'ilweye';</t> <t>ikyte Qman Dyos kse'n jun pik nklo'nwib'e' ti'j.</t>", "23": "<t>Ktb'incha'te Qman Dyos</t> <t>tu'n kynaju' b'inchal myab'a'n tojxju' kyil.</t> <t>¡A Qman Dyos kb'el najsankye! chiju' b'itzal.</t>"}