{"1": "<pb/><t>¡Nman Dyos nimtipumala,</t> <t>tb'anilxi'xte' tjaya xjan!</t>", "2": "<t>¡Inxi'x pon nk'u'je' ex nchin elb'aje'</t> <t>tu'n ntene' tpenju' tjaya xjan!</t> <t>¡Chin b'itzale' teya Dyos tajaw chwinqlal</t> <t>tuk'i'l tkyaqil wanmiye'!</t>", "3": "<pb/><t>Exqepe' tz'unin ex kolondrina</t> <t>inokyal jatu'n kyb'inchante kypaqb'il kyal</t> <t>ti'ju' tq'olb'eb'la,</t> <t>Nman Dyos nimtipumala,</t> <t>aya Ndyose' ex nnimaqkawile'.</t>", "4": "<pb/><t>¡Tzalajb'ilte' kyeju' nche najan toju' tjaya</t> <t>ex min nche qen tu'n kyb'itzan teya!</t>", "5": "<t>¡Tzalajb'il kyeju' nknet o'nb'il kyu'n tuk'i'la,</t> <t>aye' kyajb'il tu'n kyb'et toju' tb'eya xjan!</t>", "6": "<t>Aj kyb'ji'k' toju' b'ya' b'isb'ajilxi'x</t> <t>che jawil b'ent t-xiklil a' toj,</t> <t>expe' ajttzaj jb'al nche jawb'ent a' tu'n tky'iwb'il Dyos;</t>", "7": "<t>kljetel tch'iy kyipumal,</t> <t>ex k'okyel kyka'yi'n Dyos nim toklen toj Syon.</t>", "8": "<pb/><t>Nman Dyos, te tkyaqil ipumalj,</t> <t>ja k'uluna' Jakob'</t> <t>¡b'intzju'ya nna'j Dyose'!</t>", "9": "<t>Nman Dyos, ka'yintzju'ya klol qeye',</t> <t>tuk'i'l tk'u'jlalila</t> <t>aju' jawni t-sk'o'na te nimaqkawil.</t>", "10": "<pb/><t>¡Nimxi'xte' toklen tu'n qten jun q'ije' tpenju' tjaya,</t> <t>kyetwitz junmutx' q'ij ti'jxi'!</t> <t>Ate b'a'n tu'n ntene' xq'uqil ttzi tja Dyos,</t> <t>kyetwitz tu'n ntene' janche b'inchanjtza' taq'wix.</t>", "11": "<t>Qu'n intq'o'nte Qman Dyos spik'un qe ex nqo t-xq'uqi'n;</t> <t>inche tk'u'jla'nte Qman Dyos nche anq'in toj ttxolilti'j ex inche jawtnima'n,</t> <t>ex mixti'x nkub' t-xk'ayu'n jun b'a'n kye.</t>", "12": "<pb/><t>Nman Dyos nimtipumala,</t> <t>¡tzalajb'ilte' kyeju' q'uqlok kyk'u'j ti'ja! Chiju' b'itzal.</t>"}