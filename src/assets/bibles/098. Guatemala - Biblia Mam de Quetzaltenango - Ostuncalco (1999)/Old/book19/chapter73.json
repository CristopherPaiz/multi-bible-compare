{"1": "<pb/><t>¡Majx b'a'nte' Dyos tuk'i'l Israel,</t> <t>kyuk'i'lju' ẍtilun kyanmi!</t>", "2": "<t>Noq ch'intlmi ẍin kub'a' tz'aqe';</t> <t>qu'n e'jawtoq jilpuju' nqane'.</t>", "3": "<t>Qu'n matzaj tx'a'lti'j nk'u'je' tej xxinka'yine' nche b'jawb'ent</t> <t>ju' b'inchal myab'a'n ex inkynima'n kyib'.</t>", "4": "<pb/><t>Minti' nche ximankye' lu qa kche kyimel,</t> <t>qu'n b'a'nqe' toj kyxmilal;</t>", "5": "<t>na'mx tik' twitzlalil kyu'n, ti'ju' yajb'il ati twitz tx'otx'</t> <t>ex na'mx kyajti kse'nqe' txqantl xjal.</t>", "6": "<t>Qu'mtzun a kyachb'ilju' nimjtib'il</t> <t>ex majx ati kytx'u'jil naku'j kyxb'alun;</t>", "7": "<t>matxi' b'je'tz kywitz,</t> <t>nimxi'xju' myab'a'n nkub' kyxima'n.</t>", "8": "<t>Tuk'i'l xmayb'il, nimjtib'il ex taq'wix yol,</t> <t>nche xob'tzana' tu'n kyb'inchan myab'a'n ex b'yojxjali'n,</t>", "9": "<t>inche xon kyol ti'j Dyos te toj kya'j</t> <t>in elpunxju' kyol toj tkyaqil twitz tx'otx'.</t>", "10": "<pb/><t>Qu'mtzun nche jaw nima'n kyu'n xjal</t> <t>ex min nnel kynik' ti'ju' taq'wixil nkyb'incha'n.</t>", "11": "<t>Inkyma'n: ¿Ma oktzun ktb'i' Dyos?</t> <t>¿Ma ktzunlo tzajel tka'yi'n Dyos tzmax toj kya'j? Chechij.</t>", "12": "<t>¡Kyka'yinqe'xpe'ye' b'inchal myab'a'n!</t> <t>Min nche yajti ex in chmet kyq'inumal.</t>", "13": "<t>¡Naqx wak'a'we' nb'aj nẍtilsa'n wanmiye'</t> <t>ex nche b'aj ntxjo'ne' nq'ob'e' te tkyaqil il!</t>", "14": "<t>Naqx k'ixk'oj ink'mo'ne' tkyaqil kmuj,</t> <t>intz'e'ysanjtz nwitze' atl junjun prim.</t>", "15": "<pb/><t>Naqwit machin ximane' kse'nkye,</t> <t>matxi'wtlo che kub'nsb'u'ne' tk'wala.</t>", "16": "<t>Matz'oktilil wu'ne' tu'n tel nnik'e' ti'j ja'lu,</t> <t>ex ch'uẍxi'x sela' weye'.</t>", "17": "<t>Tzmaxi'j ẍin nokxe' toj tja Dyos xjan</t> <t>xkanetzuntz toj nwitze' ja che web'ela'kye' lu:</t>", "18": "<t>Matxi' che kub' tq'o'na toju' b'e ẍb'ilun</t> <t>ex inche'x tlmo'na toj yajb'il.</t>", "19": "<t>¡Toj jun kmujx che kjel xitu'n!</t> <t>¡Kche b'ajel tu'n kxob'el!</t>", "20": "<t>Ajtzun tjaw tiq'i'ntib'a Nman Dyos,</t> <t>kse'n ajttzaj tna'tib' jun xjal toj watl,</t> <t>k'elil tik'u'nju'ya che ka'yin.</t>", "21": "<pb/><t>Machin tenwe' toj nim yajb'il</t> <t>ex atitoq k'ixk'oj toj wanmiye',</t>", "22": "<t>qu'n xnak qintoqe' mixtoqti'x noktojnwi'ye';</t> <t>¡ikqintoqju'ye' kse'n jun chej twitza!</t>", "23": "<t>Tu'npetzunju', antine' tuk'i'la kukxju'.</t> <t>Machin jawtiq'i'na tuk'i'l nb'a'nq'ob'e',</t>", "24": "<t>matxi' chin tzajt-ẍaqlu'na kyu'nju' tnab'la</t> <t>te b'ajsb'iltzun kchin tk'ma'ya kyuk'i'l oklenj.</t>", "25": "<t>¿Alkyetzun juntl ati toj kya'j? ¡O'kx aya!</t> <t>Ajntene' tuk'i'la mixti'tl wajb'ile' te twitz tx'otx'.</t>", "26": "<t>Xi' nkub' b'ajwe',</t> <t>atzunte Dyos wetzb'ile' tejumajx</t> <t>ex a tzyulte wanmiye'.</t>", "27": "<pb/><t>Che kyimelju' inel kypa'n kyib' ti'ja;</t> <t>kb'el t-xitu'na xjal minti' nnokslan teya.</t>", "28": "<t>Ayintzunwe' chin kxe'l lq'eye' tk'etz Dyos,</t> <t>qu'n a b'a'nju' weye'.</t> <t>Aya, Nman Dyos, kolb'ilweye',</t> <t>ex kxe'l npakb'a'ne' tkyaqilju' tb'inchb'ena. Chiju' b'itzal.</t>"}