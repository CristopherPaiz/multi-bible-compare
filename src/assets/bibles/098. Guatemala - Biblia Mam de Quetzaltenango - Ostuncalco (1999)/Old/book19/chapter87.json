{"1": "<pb/><t>Tkub'qe' tq'uqlil ninttanam Dyos</t> <t>kyib'aju' witz xjan.</t>", "2": "<t>Inxi'x che tk'u'jla'n Qman Dyos tjpelju' tnam Syon</t> <t>kyekwitzju' tja Jakob'.</t>", "3": "<t>Aya ttanam Dyos,</t> <t>nim ti'xti' tb'anilqexi'x nche q'manjtz ti'ja:</t>", "4": "<t>Kxe'l nma'ne' kyb'i junjunju' tnam ojtzqi'nqine' kyu'n:</t> <t>a junju' Ejipt ex B'ab'ilon,</t> <t>Pilistey, Tiro ex Etiopiy;</t> <t>kykyaqil ja'lu ti'ja ẍe tzaja' anq'in. Chiju' nq'omli.</t>", "5": "<pb/><t>Kkyma' ti'ju' nintnam Syon:</t> <t>Ti'j ẍe itz'ja' ja'lu exju' chix. Chechiku'.</t> <t>Aku'te Dyos Manb'aj te toj kya'j q'mante.</t>", "6": "<t>Inkub' ttz'ib'a'n Qman Dyos toju' u'j</t> <t>ja tku'xa' kyb'iju' tnam:</t> <t>Ti'j saja' anq'inju' lu. Chij.</t>", "7": "<pb/><t>Aye'tzu'n nche b'itzan exqe' nche chinb'an inkyma'n:</t> <t>Aju' nnajb'ile' atzu' ta' ti'ja. Chechij. Chiju' b'itzal.</t>"}