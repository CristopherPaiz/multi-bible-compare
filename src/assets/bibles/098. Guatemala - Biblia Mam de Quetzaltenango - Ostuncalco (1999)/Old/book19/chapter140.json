{"1": "<pb/><t>Nman Dyos, chin tkloma kyeju' b'inchal myab'a'n;</t> <t>chin tkloma kyeju' nche q'ojin,</t>", "2": "<t>kyeju' o'kxtzu' toka' kywi' ti'ju' myab'a'n</t> <t>ex q'achq'alx nche jyon q'oj.</t>", "3": "<t>Majx mya'l kyaq' kse'n ttz'u'lub' kan;</t> <t>ikyqe' kyolju' kse'n tb'i'yb'il kan wotz.</t>", "4": "<pb/><t>Nman Dyos, chin tkloma toj kyq'ob'ju' b'inchal myab'a'n,</t> <t>chin tkloma kyeju' nche q'ojin,</t> <t>kyeju' nche ximan tu'n nkub' tz'aqe' kyu'n.</t>", "5": "<t>Matxi' kub' kyq'o'n ma' nkynima'n kyib' xpatxab' weye';</t> <t>matxi' kub' kyq'o'n pa ex aqwil toj nb'eye'.</t>", "6": "<pb/><t>Oje txinma'ne' te Qman Dyos: Teya nchin ajb'ena'ye';</t> <t>¡b'intzju'ya tq'ojq'ojel nwi'ye' te kub'sb'il!</t>", "7": "<t>Taye, Nman Dyos, aya klol weye' nimtipumala,</t> <t>intklo'na nchwinqlale' toj q'oj. Nchije'.</t>", "8": "<pb/><t>Nman Dyos, lalun taja tu'n tjapu'n kyajb'ilju' b'inchal myab'a'n,</t> <t>lalun taja tu'n tjapunju' kyxim.</t> <t>Inkynima'nkyib'ju' txoli'nmile wi'je' kyu'n;</t> <t>¡kyib'ajxwit kub'a' tz'aqju' taq'wixil nkytxko'n!</t>", "9": "", "10": "<t>Kub'xwit tz'aq ttxalq'aq' nk'ant kyib'aj;</t> <t>che ku'xxwit q'o'n toj jul, ja layx b'enta' kyjatz.</t>", "11": "<t>Mixwit tz'anq'ina'ju' nyolin xlab'yol twitz tx'otx';</t> <t>kub'xwit xitu'nju' nq'ojin tu'n myab'a'n.</t>", "12": "<pb/><t>B'i'n wu'ne' ntb'incha'nte Qman Dyos tnik'alilti'j teju' prow</t> <t>ex nkolon ti'j toklenju' xjal prow.</t>", "13": "<t>Kjawil nima'n tb'iya kyu'n xjal tnik'alkyi'j;</t> <t>¡che najalkye' xjal b'a'n kychwinqlal twitza! Chiju' b'itzal.</t>"}