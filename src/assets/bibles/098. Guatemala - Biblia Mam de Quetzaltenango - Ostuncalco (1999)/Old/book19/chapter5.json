{"1": "<pb/><t>Nman Dyos, b'intzju'ya nyole',</t> <t>chin tb'intza ajtjaw tq'ojq'ojel nwi'ye', Nimaqkawil weye'</t> <t>b'intzju'ya nkub'sb'ile',</t> <t>qu'n teya nchin k'ulna'ye'.</t>", "2": "", "3": "<pb/><t>Intzaj tb'i'nju'ya tq'ojq'ojel nwi'ye' te prim;</t> <t>qlax inxi' nchik'b'a'n wib'e' teya,</t> <t>ex nchin ayone' te ttzaq'web'la.</t>", "4": "<t>Qu'n aya Dyos minti' ntzalaj ti'ju' il;</t> <t>lay b'ent kyanq'inju' b'inchal myab'a'n tuk'i'la,</t>", "5": "<t>exqe'ju' njaw kynima'n kyib' lay che ten twitza.</t> <t>Inche el tik'o'nteju'ya b'inchal taq'wix,</t>", "6": "<t>inche kub' t-xitu'nju'ya chalyol ex nche el tik'o'nju'ya xmletz' exqe' b'yol wnaq.</t>", "7": "<t>Ayintzunwe', kb'antel wokxe' toju' tjaya,</t> <t>tu'nju' tk'u'jlalila wi'je';</t> <t>¡kb'entel nk'ulune' teya tuk'i'l tkyaqil ninb'il</t> <t>tu'n nxi' ka'yine' tu'me'lju' tjaya xjan!</t>", "8": "<pb/><t>Nman Dyos, chin tiq'ima toju' tnik'alilti'j,</t> <t>tu'n lalun chin b'o'lje' kyu'n wajq'oje.</t> <t>Chin tiq'inxa toju' b'e b'a'n.</t>", "9": "<t>Min nche yolinkye' xjal lu ax;</t> <t>¡nojniqe' tu'n taq'wixil!</t> <t>Ikykyqulju' kse'n tjulil kyimni k'ab'li;</t> <t>¡twi' chalyolju' kyaq'!</t>", "10": "<pb/><t>¡Tz'e'ysanku'ya kywitz, Nman Dyos!</t> <t>¡Xitunku'ya kyxim myab'a'n!</t> <t>ik'unqe'mila tu'n tpaju' kyil nim,</t> <t>qu'n matxi' jawkyi'nkyib' ti'ja.</t>", "11": "<t>Che tzalajxju' q'uqlok kyk'u'j ti'ja;</t> <t>che b'itzanx tu'n kytzalajb'il kukxju'</t> <t>qu'n aya klol kye.</t> <t>Inche tzalaju' inche k'u'jlanteya,</t>", "12": "<t>Nman Dyos, nche tky'i'wla'n teju'ya tnik'alkyi'j;</t> <t>ex ktxu'milekyi'j tu'na, naku'j tu'n jun kolb'il tu'nju' t-xtalb'ila, chiju' b'itzal.</t>"}