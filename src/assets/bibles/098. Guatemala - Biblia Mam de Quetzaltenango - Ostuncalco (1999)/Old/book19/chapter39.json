{"1": "<pb/><t>Ojetoq ntziyaye' tu'n wanq'ine' b'a'n,</t> <t>tu'n lalun chin b'inchan ile' tu'n waq'e',</t> <t>ex tu'n njk'unte ntziye'</t> <t>kwitzju' b'inchal myab'a'n.</t>", "2": "<t>Ex oknq'o'n wib'e' me: mixtoqti' nchin yoline'.</t> <t>¡Mixtoqpe'ti'x nchin yoline' ti'ju' b'a'n!</t> <t>Atzu'n nk'ixk'oje' xitoq tichin;</t>", "3": "<t>¡Inxi'xtoq q'aq'lixju' wanmiye' ttzi nk'u'je'!</t> <t>ex kub' nximane' qa q'aq' ati woje',</t> <t>nmatzuntze' tuk'i'l tq'ojq'ojel nwi'ye' kuw:</t>", "4": "<pb/><t>Taye, yek'untza weye' ja chin pomela' b'aje'</t> <t>ex jte' ab'q'i chin anq'ile';</t> <t>tu'n tkane toj nwitze' qa naqch'i'n toju' nchwinqlale'</t>", "5": "<t>Noq ch'i'n toju' nchwinqlale' saj tq'o'na;</t> <t>mixti'x tz'oka' twitza.</t> <t>¡Kykyaqil xjal noq jun kmuj nche ten, kse'n jun jiq'cha'n!</t>", "6": "<t>¡Kykyaqil xjal nche ik' twitz tx'otx' kse'n jun leku'n!</t> <t>Mixti'x tajb'en qama kub' tchmo'n txqan tq'inumal,</t> <t>qu'n min b'i'n tu'n alkye kjelten tajaw.</t>", "7": "<t>Qu'mtzun Nman Dyos, ¿Titi'tzun kb'el nyo'ne'?</t> <t>¡Anatzu' q'uqla'we' nk'u'j ti'ja!</t>", "8": "<t>Chin tkloma te tkyaqilju' wile';</t> <t>lalun taja tu'n kyxmayinju' xnak wi'je'.</t>", "9": "<pb/><t>Matz'oknq'o'n wib'e' me ex min ẍin yoline',</t> <t>qu'n aya b'inchalte tten.</t>", "10": "<t>Iq'imila yajb'il wib'aje';</t> <t>matxi' chin kub'aje' tjaq'ju' yajb'il tu'n tq'ob'a.</t>", "11": "<t>Inttzak'u'n teju'ya xjal ajtkub' ttz'e'ysa'na twitz tu'n tpaju' til,</t> <t>tkyaqilju' nlaq ti'j, inok kse'n quq ajtkub' t-xitu'na.</t> <t>¡Kykyaqilju' xjal naq jun jiq'cha'nqe'!</t>", "12": "<pb/><t>Nman Dyos, b'intzju'ya nna'j Dyose',</t> <t>¡b'intzju'ya nkub'sb'ile'!,</t> <t>¡lalun naq chin tzaj tka'yi'na ajtel ta'l nwitze'!</t> <t>Jun najchaq xjal qinwe' teya,</t> <t>naq ajb'etun, kse'nqe' ojtxi' nyajilb'ene'.</t>", "13": "<t>Iq'imil jun kmuj twitza wi'je', q'ontza anb'il tu'n ntzalaj jun kmuje',</t> <t>na'mxku' nkyime', chiju' b'itzal.</t>"}