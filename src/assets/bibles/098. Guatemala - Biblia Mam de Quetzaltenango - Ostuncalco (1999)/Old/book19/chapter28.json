{"1": "<pb/><t>inchin kub'sane' teya Nman Dyos,</t> <t>aya klol weye'.</t> <t>¡Chin ttzaq'wetza, lalun kub' t-xk'a'yi'n tib'a!</t> <t>Qu'n qama kub' tewa'ntib'a nwitze',</t> <t>matxi'tzun chin noktzu'ye' kyajlal kyimni.</t>", "2": "<t>B'intzju'ya tq'ojq'ojel nwi'ye' ajt-xi' nqani'ne' o'nb'il teya,</t> <t>aj txi' nmujb'a'n nq'ob'e' tu'me'lju' tjaya xjan.</t>", "3": "<pb/><t>Lalun kub' ttz'e'ysa'na nwitze' junx kyuk'i'lju' b'inchal myab'a'n,</t> <t>lalun tb'inchaya weye' kse'n kb'ajel kyi'ju' b'inchal il,</t> <t>qu'n naq kywitz xjal ati kyk'u'jlalil</t> <t>atzu'n toj kyanmi nojni tu'n taq'wixil.</t>", "4": "<t>Q'onxju'ya tu'me'l t-xel kye,</t> <t>kse'nxju' kyaq'unb'en;</t> <t>tz'e'ysanku'ya kywitz,</t> <t>kse'nxju' kyb'inchb'en taq'wix.</t>", "5": "<t>Qu'n min ntzaj kyna'n</t> <t>jni'ju' taq'unb'en Qman Dyos,</t> <t>¡awt kub' xitunkye ex mixwit che jawa' we'tl!</t>", "6": "<pb/><t>¡Nimanjtzwitju' Qman Dyos, matxi' tzaj tb'i'nju' nkub'sb'ile'!</t>", "7": "<t>Ate Dyos klol weye' nimtipumal;</t> <t>ti'j sokqeya' nk'u'je', ex matz'onin wi'je'.</t> <t>inchin tzalaje';</t> <t>kchin b'itzale' ex chin q'ol chjonteye' te Qman Dyos.</t>", "8": "<pb/><t>Ate Qman Dyos kyipumalju' ttanam;</t> <t>ate onil ex klolb'ilteju' nimaqkawil jawni t-sk'o'n.</t>", "9": "<t>Nman Dyos, klomju'ya ttanama;</t> <t>ky'iwlanqeku'ya tk'wala.</t> <t>Xq'uqimqe'ya kse'n jun k'ik'lel;</t> <t>¡iq'imqe'ya toj tq'ob'a tejumajx!, chiju' b'itzal.</t>"}