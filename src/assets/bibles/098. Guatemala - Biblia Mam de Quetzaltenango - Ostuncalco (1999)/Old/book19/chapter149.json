{"1": "<pb/><t>¡Ajwalinjtzxwit Qman Dyos! <pb/>Kyb'itzanxe' jun ak'a'j b'itz te Qman Dyos;</t> <t>kyajwali'nktze' kyxolju' tnik'alkyi'j.</t>", "2": "<t>Che tzalajxe' aj Israel, toju' tnam Syon,</t> <t>qu'n a Dyos ch'isalkyeye' ex kynimaqkawile'.</t>", "3": "<t>Che b'ixinqe'ye' te ajwalb'ilte tb'i,</t> <t>che b'itzan qe'ye' te tuk'i'l chnab' arpa ex txijtxij.</t>", "4": "<t>Qu'n intzalajte Qman Dyos kyi'ju' ttanam;</t> <t>inxitq'o'n kyoklenju' me's tu'n kykanb'a'n.</t>", "5": "<t>Che tzalajxe' aye'ye' njapun tyol kyu'ne' tu'nju' kanb'ab'l,</t> <t>b'a'nqa kuẍliqe'tle', che b'itzan qe'ye' tuk'i'l tzalajb'il.</t>", "6": "<t>Che b'itzan qe'ye' te Qman Dyos,</t> <t>ex ktzyume' jun k'uẍtx'e'nb'il te kab'e' plaj twitzte</t>", "7": "<t>tu'ntzun toktq'o'n tu'me'l t-xel kye ma' witzleb'il,</t> <t>tu'n tkub' ttz'e'ysa'n kywitzju' nimaqtnam,</t>", "8": "<t>tu'n kyb'ajkub' k'letju' nimaqkawil ex xjal nim kyoklen</t> <t>kyu'n xpatx'k'uxb'il alqe'xi'x,</t>", "9": "<t>tu'ntzun tjapunju' tz'e'ysb'il witzb'aj tz'ib'a'ntl.</t> <t>¡Jun ninb'ilte' kye kykyaqilju' tnik'alkyi'j! <pb/>¡Ajwalinjtzxwit Qman Dyos! Chiju' b'itzal.</t>"}