{"1": "<pb/><t>Nman Dyos, chin tkloma kyeju' wajq'oje,</t> <t>chin ttzaqpima toj kyq'ob'ju' njaw kyi'nkyib' wi'je'.</t>", "2": "<t>Chin tkloma kyeju' b'inchal il,</t> <t>chin tkloma kyeju' nche b'yon xjal,</t>", "3": "<t>qu'n ate' xjal nim kyipumal</t> <t>naq nche ayon tu'n nkub' kyb'yo'ne'. <pb/>Nman Dyos, b'ajx chin jawa' miltz'uja'we' ti'ja ex b'ajx nb'inchaya'we' il</t>", "4": "<t>b'ajxa' nb'inchawe' jun ti'xti'ye' myab'a'n,</t> <t>extzun noktilil kyu'n tu'n kytzaj q'ojil wi'je'</t> <t>¡Iq'i'nktz tib'a! ¡Kutzaja ex chin tka'yintza!</t>", "5": "<pb/><t>Nman Dyos,</t> <t>aya te tkyaqil ipumalj, janche k'uluna' aj Israel,</t> <t>na'ntztib'a ex tz'e'ysanku'ya kywitzju' nimal kye txqantl dyos; <pb/>lalun tzaj q'aq'an tk'u'ja kyi'ju' njaw kyi'nkyib' b'inchal myab'a'n.</t>", "6": "<t>In anjtzkyi'j qonik'an ex nche chiyon naku'j tx'yan,</t> <t>ex inche b'ajb'et ti'jile nintnam.</t>", "7": "<t>Inel kylanu'n kyol,</t> <t>inkyma'n tu'n kytx'u'jil:</t> <t>¡Mix-a'lo'te kb'il qe! Chechij.</t>", "8": "<pb/><t>Atzunta Nman Dyos, naq njaw tze'nta kyi'j;</t> <t>inxmayinta kyi'ju' nimal lu kye txqantl dyos.</t>", "9": "<t>Ti'ja nklo'na' wib'e', Nman Dyos,</t> <t>qu'n aya wipumale' ex klol weye'.</t>", "10": "<t>Aju' Dyos ink'u'jlan weye' tzul k'ulul weye';</t> <t>tu'nte knla'ju'ye' kanb'ab'l kyib'aju' wajq'oje.</t>", "11": "<pb/><t>Lalun tzaj laqj tk'u'ja kyi'j, <pb/>tu'ntzun lalun tzik'tna'l tu'nju' ntaname';</t> <t>spuntinqe'xa tu'n tipumala, ex me'ssanqe'ku'ya.</t> <t>¡Ate Qman Dyos, kolol qi'j!</t>", "12": "<pb/><t>Inche b'inchan il tu'n tkyaqilju' inkyma'n;</t> <t>¡che kyajxwit muqli tjaq'ju' nimjtib'il ati kyoj</t> <t>ex tjaq'ju' chajyolil nkyma'n!</t>", "13": "<t>¡Najsanqeku'ya, najsanqe'ku'ya tuk'i'l ttx'u'jila!</t> <t>¡Tu'n lalun che anq'intl!</t> <t>¡Tu'ntzun tel tnik'tzil qa a Dyos nimaqkawil</t> <t>kyib'aj tyajajil Jakob' ex tib'aj tkyaqil twitz tx'otx'!</t>", "14": "<t>Ajtanjtzkyi'j qonik'an nche chiyon naku'j tx'yan,</t> <t>ajkyb'aj b'et ti'jile nintnam jyol kywa,</t> <t>kche jawil xo'jin qu'n lay tz'okyal kywa nim.</t>", "15": "", "16": "<pb/><t>Ayintzunwe', kchin b'itzale' teya te prim;</t> <t>kxe'l nma'ne' tk'u'jlalila ex tipumala tuk'i'l tq'ojq'ojel nwi'ye'.</t> <t>Qu'n aya matxi' tz'ok te kolb'ilweye',</t> <t>e'wb'il weye' kyoju' kmuj te k'ixk'oj.</t>", "17": "<t>O'kx teya kchin b'itzala'ye' Nman Dyos,</t> <t>qu'n aya ipumalj weye' ex kolb'ilweye';</t> <t>¡a na'ta Dyos ink'u'jlan weye'! Chiju' b'itzal.</t>"}