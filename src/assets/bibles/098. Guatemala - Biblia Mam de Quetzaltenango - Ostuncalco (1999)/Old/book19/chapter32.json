{"1": "<pb/><t>Tzalajb'ilte' teju' xjal</t> <t>matxi' kub' najsa'n til ex tb'inchb'aj myab'a'n.</t>", "2": "<t>Tzalajb'ilte' teju' xjal mixti' t-xim taq'wix</t> <t>ex mixti' jun til nnelyal tu'n Qman Dyos.</t>", "3": "<pb/><t>Tej na'mxtoq tjatz nma'ne' wile',</t> <t>kxi'toq nkub'numje'</t> <t>tu'n oq'e'n atl junjun q'ij,</t>", "4": "<t>qu'n q'ijtl ex qonik'an</t> <t>nchin k'ixb'iye' tu'n tq'ob'a,</t> <t>naku'j jun b'ech nkub' tzqij toj q'ijal,</t> <t>iktoqtzun nna'ju'ye' xi'toq nkub'numje'.</t>", "5": "<pb/><t>B'jatztzun npa'n wiltze' ex nb'inchb'aje' myab'a'n teya</t> <t>mixti' kub' wewa'n juntle',</t> <t>b'jaw nma'ne' wile' teya,</t> <t>atzunta Nman Dyos, b'ajkub' tnajsa'na.</t>", "6": "<pb/><t>Qu'mtzun che kub'salju' okslalqe'xi'x teya</t> <t>toju' kmuj te k'ixk'oj,</t> <t>b'a'ntzun qa ati tnimal a' in toloq'in,</t> <t>lay pon kanun kyi'j.</t>", "7": "<t>Aya kolb'ilweye':</t> <t>nchin tklo'na teju' xob'ajil,</t> <t>nttxoli'na wi'je' kyu'n sich' te tzaqpib'l.</t>", "8": "<pb/><t>Intma'n Qman Dyos kjalu:</t> <t>Majx toknwitze' ti'ja.</t> <t>Ayine' chin xnaq'tzalteya,</t> <t>kxe'l nq'o'n tnab'la,</t> <t>kxe'l nyek'u'ne' b'e teya ju' ati tu'n txi' tiq'i'na.</t>", "9": "<t>Lalun tz'oka naku'j chej,</t> <t>minti' nb'in ex mixti' tnab'l</t> <t>ati tu'n tokx k'uxb'il toj ttzi tu'n ttzaj jk'et,</t> <t>qatzun min lay tzaj lq'e tk'etza.</t>", "10": "<pb/><t>Aju' tk'u'jlalil Qman Dyos,</t> <t>nktxunkyeju' q'uqlok kyk'u'j ti'j,</t> <t>aye'tzu'n b'inchal il kche yajtel b'a'nxi'x.</t>", "11": "<t>Che tzalajxe' ti'j Qman Dyos,</t> <t>aye'ye' b'a'n xjal qe'ye' ex tnik'alkyi'je' twitz Dyos;</t> <t>¡che tzalajxe' ex che ẍch'inqe'ye' tu'n kytzalajb'ile'!, chiju' b'itzal.</t>"}