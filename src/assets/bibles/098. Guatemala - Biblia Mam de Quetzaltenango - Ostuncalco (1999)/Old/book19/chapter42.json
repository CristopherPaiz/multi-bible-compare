{"1": "<pb/><t>Nman Dyos, in njyo'na,</t> <t>ikyqinju'ye' kse'n jun msat nk'o'k'on ex njyon tk'wa' a'.</t>", "2": "<t>Nchin nelb'aje' ti'ja Dyos, tajaw chwinqlal.</t> <t>¿Jtojtzunlo chinx junmajtle' twitza Nman Dyos?</t>", "3": "<t>Min nchin wane' tu'n tpaj nchin oq'e' q'ijtl ex qonik'an,</t> <t>aye'tzunkye' xjal jachq'al ntzaj kyqani'n weye':</t> <t>¿Jatzunta' Tdyosa? Chechij.</t>", "4": "<pb/><t>Ajtkub' nximane' tkyaqilju' ti'xti' lu,</t> <t>majx noktchib'l ti'nk'u'je'.</t> <t>Ajttzaj nna'ne' tej ntoq chinxe' kyuk'i'l xjal,</t> <t>intoq che'x wiq'i'ne' toj tja Qman Dyos</t> <t>tuk'i'l sich' te tzalajb'il ex aq'b'il chjonte.</t> <t>¡Juntoq tzalajb'il tb'anilxi'x!</t>", "5": "<pb/><t>¿Tiqu'ntzun chin b'ela' numje'?</t> <t>¿Tiqu'ntzun kb'ajxe'la' nk'u'je'?</t> <t>Matxi'na' tz'okqewe' nk'u'j ti'ja Nman Dyos,</t> <t>chin b'itzale' teya kukxju'.</t> <t>¡Tena'ta nchin k'uluna'ye' ex aya klol weye'!</t>", "6": "<pb/><t>Inxi'x ch'yon wanmiye'.</t> <t>Qu'mtzun nxi'x chin ximane' ti'ja,</t> <t>tzmax toj tx'otx' jata' nin a' Jordan,</t> <t>ex tzmax ja ta'qe' witz Ermon ex Misar.</t>", "7": "<t>Nxi'x jukyin a' ntzaj twi' xaq</t> <t>ajtkb'u'l tzmax t-xexi';</t> <t>aye' tnimal t-spinpujal a' ntzaj tq'o'na</t> <t>matxi' che ik' wib'aje'.</t>", "8": "<pb/><t>Inchin tzajtk'u'jla'ne' Qman Dyos te q'ijtl,</t> <t>tetzun qonik'an min nchin q'jene' tu'n nb'itzane'</t> <t>ex tu'n nk'ulune' twitzju' Dyos tajaw nchwinqlale'.</t>", "9": "<t>Inxi' nma'ne' te Dyos, ju' klol weye':</t> <t>¿Titiqu'n ẍin kyeja' ttzaqpi'na?</t> <t>¿Titiqu'n ati tu'n nb'ete' toj b'is</t> <t>ex toj yajb'il kyu'n wajq'oje? Nchije' te.</t>", "10": "<t>Majx inexch'yon toj nwinqile'</t> <t>tu'nju' nchinok ik'le'ne' kyu'n wajq'oje</t> <t>qu'n tkyaqil q'ij ntzaj kyma'n weye':</t> <t>¿Jatzunta'ju' Tdyosa? Chechij.</t>", "11": "<pb/><t>¿Titiqu'n chin kb'ela' numje'?</t> <t>¿Titiqu'n kb'ajxe'la' nk'u'je'?</t> <t>Matxi'na' tz'okqewe' nk'u'j ti'j Qman Dyos,</t> <t>kchin b'itzale' te kukxju'</t> <t>¡Tena'te nchin k'uluna'ye' ex a klol weye'! Chiju' b'itzal.</t>"}