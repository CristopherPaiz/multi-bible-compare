{"1": "<pb/><t>Nman Dyos,</t> <t>¿Alkye kb'entel tnajan toju' tjaya xjan?,</t> <t>¿alkye knajal twi' witz xjan?</t>", "2": "<t>O'kxju' xjal b'a'n tb'inchb'aj ex mixti' ttzakaj;</t> <t>ax yolin tu'n tkyaqil tk'u'j;</t>", "3": "<t>aju' min nyolin taq'wix ti'j juntl;</t> <t>mixti' taq'wixil ntb'incha'n ti'j twnaqil</t> <t>ex b'a'n tten tuk'i'l tb'esin;</t>", "4": "<t>aju' nnel ik'u'nteju' inel tik'u'n Dyos</t> <t>ex nniman kyeju' nche niman te Qman Dyos;</t> <t>aju' in japun tyol tu'n, maskye nyajti tu'n tpaj;</t>", "5": "<t>aju' inq'on pwaq ch'ex ex min ntqani'n tub'chil;</t> <t>aju' min nk'mon medi naqx tu'n tb'o'lju' xjal mixti' til.</t> <t>Milo kb'ela' tz'aqu' in nanq'in ikju', chiju' b'itzal.</t>"}