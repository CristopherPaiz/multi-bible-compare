{"1": "<pb/><t>Kyajwalinktze' Qman Dyos aye'ye' anjl te toj kya'j:</t> <t>kyajwalinktze' tipumal ex tajwalil,</t>", "2": "<t>kyajwanlinkju'ye' tb'i Qman Dyos,</t> <t>che k'ulun qe'ye' twitz toju' tja xjan tb'anilxi'x.</t>", "3": "<pb/><t>In q'ajti tq'ojq'ojel twi' Qman Dyos tib'aj ninnjab';</t> <t>tu'n Dyos nim tajwalil nq'ajta':</t> <t>¡atite Qman Dyos tib'ajile tnimal ninnjab'!</t>", "4": "<t>Inxi'x q'ajtiju' tq'ojq'ojel twi' Qman Dyos kuw;</t> <t>inxi'x tinun tq'ojq'ojel twi' b'a'nxi'x;</t>", "5": "<t>inche kub' jachju' tq'ob' tze k'ute tu'nju' tq'ojq'ojel twi' Qman Dyos.</t> <t>¡Inche kub'tjachu'n Qman Dyos tze toj Lib'ano!</t>", "6": "<t>Nche lu'lunju' witz Lib'ano ex Siriyon tu'n;</t> <t>¡nche t'ikpuj tu'n, kse'nqe' tman wakx ex qpoj tman wakx!</t>", "7": "<t>Intzaj t-xon tq'ojq'ojel twi' Qman Dyos tqan taq' q'aq';</t>", "8": "<t>inche lu'lun chq'ajlaj tu'n tq'ojq'ojel twi' Qman Dyos;</t> <t>¡tu'n inlu'luna' chq'ajlaj Kades!</t>", "9": "<t>Majx nche b'ajtchto'n tq'ojq'ojel twi' Qman Dyos b'ansi</t> <t>ex mixti' jun wi'tl tze in kyej tq'o'n toj k'ul.</t> <t>Kykyaqil nche nimam te toju' tja.</t>", "10": "<pb/><t>Ate Qman Dyos in nk'unteju' jb'al;</t> <t>¡a Qman Dyos nimaqkawil nkawin tejumajx!</t>", "11": "<t>Intq'o'n Qman Dyos tipumalju' ttanam;</t> <t>ex inkub' tky'i'wla'n tuk'i'l nak'b'il, chiju' b'itzal.</t>"}