{"1": "<pb/><t>¡Ajwalinjtzxwit Qman Dyos! <pb/>¡Tb'anilxi'x tu'n qb'itzan te Qman Dyos!</t> <t>¡O'kxte b'a'n tu'n qajwalinte!</t>", "2": "<t>Injaw tb'incha'ntl Qman Dyos Jerusalen</t> <t>ex nche tzaj tb'u'yi'n aj Israel b'je'xniqe' slamj.</t>", "3": "<t>Intq'uqb'a'n kyk'u'ju' aj b'is,</t> <t>ex nb'aj tq'a'na'nju' kyk'ixb'len.</t>", "4": "<t>A kyej q'onte kyajlanju' che'w,</t> <t>ex oktq'o'n kyb'i teyle junjun.</t>", "5": "<t>Nimte' Qman Dyos toklen ex nimtipumal;</t> <t>ex mixti' b'ajsb'il teju' tnab'l.</t>", "6": "<t>Inche jawtlaq'b'a'n Qman Dyos me's,</t> <t>aye'tzu'n b'inchal myab'a'n nnel kych'ixaw tu'n.</t>", "7": "<pb/><t>Che b'itzan qe'ye' te Qman Dyos te aq'b'il chjonte;</t> <t>kyb'itzanxe' b'itz te Qman Dyos, tuk'i'l chnab' arpa.</t>", "8": "<t>Intktxu'n twitz kya'j tu'n muj,</t> <t>ntzaj tq'o'n jb'al tib'aj tx'otx',</t> <t>in tch'isa'n k'ul kywi' witz,</t>", "9": "<t>intzaj tq'o'n kywaju' txkup</t> <t>ex kywaju' kyal joj aj kyaq' oq'il.</t>", "10": "<t>Myatzu' ntzalaja' te Qman Dyos</t> <t>ti'j tipumal chej ex tipumal ichan;</t>", "11": "<t>atzu' ntzalaja' te Qman Dyos kyi'ju' nche niman te,</t> <t>aye' q'uqli kyk'u'j ti'ju' tk'u'jlalil.</t>", "12": "<pb/><t>Kyajwali'nktze' Qman Dyos, aj Jerusalen;</t> <t>ju' najlqe'ye' Syon, kyajwali'nktze'.</t>", "13": "<t>Qu'n e'kyaj t-xtanu'n tjpel kytaname'</t> <t>ex e'kub' tky'i'wla'n kyk'wale' toju' nintnam.</t>", "14": "<t>Intzaj tq'o'n nak'b'il toju' kytx'otx'e'</t> <t>ex ntq'uqb'a'n kyk'u'je' tu'n tb'anil triy.</t>", "15": "<t>Intzaj t-sma'n tyol twitz tx'otx',</t> <t>ex lwiyxi'x nxipuqliju' tyol.</t>", "16": "<t>Intzaj tq'o'n che'w naku'j lan,</t> <t>ex ntzaj t-sputi'n kse'n quq.</t>", "17": "<t>Intzaj tq'o'n txun che'w naku'j saqb'aqun;</t> <t>nkub' qtx'e'jixju' a' tu'n che'w ntzaj tq'o'n.</t>", "18": "<t>Ajtzun ttzaj t-sma'nju' tyol, inkub' niwj tu'n;</t> <t>intzaj t-xupi'n kyq'iq', ex nb'etju' a'.</t>", "19": "<t>Tzaj tyek'u'n tyol, e'tkawb'il ex tnuk'b'il</t> <t>te Jakob', te Israel.</t>", "20": "<t>Minkxa' tb'inchaju' kye txqantl nimaqtnam,</t> <t>ju' mixti'x kyojtzqiju' tchaq'b'il. <pb/>¡Ajwalinjtzxwit Qman Dyos! Chiju' b'itzal.</t>"}