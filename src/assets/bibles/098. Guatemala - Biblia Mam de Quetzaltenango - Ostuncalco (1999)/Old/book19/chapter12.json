{"1": "<pb/><t>Qo tkloma Nman Dyos, qu'n mixti'qe'tl okslal wa'lqe'xi'x;</t> <t>mixti'qe'tlkye xjal ax che yolin.</t>", "2": "<t>Nche b'ajchanyol kyxolilex;</t> <t>kyexi'x che yolin tuk'i'l xmletz'il.</t>", "3": "<pb/><t>Nman Dyos,</t> <t>xb'oqinqe'ktza xmletz' exqe' nimal kyib',</t>", "4": "<t>aye'ju' nkyma'n:</t> <t>Yaqi'n petzunte' ati qtziye';</t> <t>tu'nqe' qyol nqo' kleta'ye'.</t> <t>¿Alxi'xkye kb'el kawinqeye'? chechij.</t>", "5": "<pb/><t>A ntma'n Qman Dyos kjalu:</t> <t>Ina' che kub' yaju'n prow exqe' mixti' kyipumal</t> <t>ex majx jtz'o'nqe'.</t> <t>Qu'mtzun kjawil wiq'i'n wib'e' onilkye,</t> <t>kse'nxju' kyajb'il, chij.</t>", "6": "<pb/><t>Slub'in qe'xi'xju' yol kyejni ttziya'n Qman Dyos;</t> <t>¡ikyqe'ju' kse'n saqpwaq ẍk'atu'n,</t> <t>tzq'ajsa'n wuq maj toj q'aq'!</t>", "7": "<t>Aya Nman Dyos kxq'uqil qeye';</t> <t>¡kqo tkla'ya kukxju' kyeju' xjal lu!</t>", "8": "<t>Jaxjaku' ta'qe'ju' b'inchal myab'a'n</t> <t>ex kkyaqilxju' xjal twitz tx'otx' nche niman te taq'wixil, chiju' b'itzal.</t>"}