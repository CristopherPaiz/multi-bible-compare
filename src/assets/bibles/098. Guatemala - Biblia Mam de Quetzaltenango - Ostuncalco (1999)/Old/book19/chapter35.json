{"1": "<pb/><t>Nman Dyos, mqom kywitzju'ya wajq'oje;</t> <t>q'ojina kyuk'i'lju' kyajb'il tu'n kyq'ojin wi'je'.</t>", "2": "<t>Q'intzju'ya tkolb'ila ex kuttzaja onilweye';</t>", "3": "<t>q'intza tch'uta ex we'ku'ya kywitzju' ljol weye';</t> <t>¡q'mantza qa aya klol weye'!</t>", "4": "<pb/><t>Che kub'xwit oq tu'n kych'ixaw</t> <t>ju' kyajb'il tu'n nkub' kyb'yo'ne';</t> <t>che kub'xwit oq tu'n kych'ixaw</t> <t>ju' kyajb'il tu'n kyb'inchante jun taq'wixil wi'je';</t>", "5": "<t>¡che okxwit kse'n ttxa triy nche'x iqi'n tu'n kyq'iq',</t> <t>ajkyex xla'ja'n tu'n tanjl Qman Dyos!</t>", "6": "<t>¡Tz'okxwitju' kyb'e qxopin ex ẍb'ilun</t> <t>ajkyb'jik' xla'ja'n tu'n tanjl Qman Dyos!</t>", "7": "<t>Mixti' wile' kye, ex makub' kyq'o'n jun xpatxab' weye';</t> <t>mixti' xnb'inchaye' kye, ex ma ku'x kyb'incha'n jun jul tu'n nku'x tz'aqe' toj.</t>", "8": "<t>¡Tzajxwit jun taq'wixil kyxol!</t> <t>¡Che kub'xwit tz'aq tojxju' kyxpatxab'!</t> <t>¡Kub'xwit kyk'ulb'a'n jun ti'xti' myab'a'n!</t>", "9": "<pb/><t>Chin tzalajeltzuntze' ti'j Qman Dyos,</t> <t>qu'n matxi'toq chin klete' tu'n.</t>", "10": "<t>Knma'ye' tu'n tkyaqil nk'u'je':</t> <t>¿Alxi'xkye jun kse'n aya Nman Dyos?</t> <t>Inche tklo'nju'ya prow exqe' ati nojqelan kye</t> <t>toj kyq'ob'ju' kuwqe' kyekywitz,</t> <t>ex kyeju' nche elq'an kyi'j, nchiky'ye'.</t>", "11": "<pb/><t>Inkyma'n b'inchal myab'a'n chajyolil wi'je'</t> <t>ex nchin kypoqo'ne' kyi'j ti'xti' min kanli nwitze'.</t>", "12": "<t>Taq'wix xkyb'incha weye' tu'nju' b'a'n xnb'inchaye' kye,</t> <t>intzaj txqan nb'ise' tu'n tpaj ja'lu;</t>", "13": "<t>qu'n tej ntoq che kub' yab'ti</t> <t>tzaj nb'ise' kyi'j,</t> <t>intoq oknq'o'n wi'je' te b'is ex intoq chin mewayine',</t> <t>ex mixtoqti' nchin q'jene' tu'n nna'n Dyose' toj wanmiye'.</t>", "14": "<t>Intoq chin numje' nchin b'ete' tu'n b'is,</t> <t>naku'j makyim ntxuye',</t> <t>jun wuk'i'le' mujqa jun ntzikku'ye'.</t>", "15": "<t>Tetzu'n ẍinkub' tz'aqe',</t> <t>kykyaqil ẍeb'jaw tze'n wi'je';</t> <t>naku'j najchaq xjal qine' ex min ojtzqi'nqine' kye,</t> <t>ex min nche qen tu'n kywulin wi'je'.</t>", "16": "<t>Machin b'ajkyyajla'ne' ex machin b'ajkxmayine',</t> <t>inxi'x tx'u'jin kywitz ajkytzaj ka'yin weye'.</t>", "17": "<pb/><t>Nman Dyos, ¿jte'lo q'ijtl naq kka'yila ti'j ja'lu?</t> <t>¡Klom ch'iwe' nchwinqlale',</t> <t>kyeju' b'alun nche' tzanunk wi'je' lu!</t>", "18": "<t>Chin q'olwe' chjonte teya kywitzju' ttanama nim kyajlal;</t> <t>¡kjawil wajwali'na kywitzju' tnam xjal!</t>", "19": "<pb/><t>Lalun che b'jaw tzalaju' wajq'oje wi'je';</t> <t>lalun taq'a anb'il tu'n kyxmayin wi'je', mixti'we' wil kye.</t>", "20": "<t>Qu'n min nkyjyo'n kye'lu nak'b'il,</t> <t>xi'pe' nkyximana' tu'n kyb'inchan jun ti'xti' taq'wix</t> <t>kyi'ju' xjal me'sqe' toju' tnam;</t>", "21": "<t>inxi' kyk'ab'u'n toj kytzi wi'je', ex inkyma'n ¡ja ja'!</t> <t>¡Ka'yinxtzuna la, matxi' qila tu'n qwitze'! chechij.</t>", "22": "<pb/><t>¡Matilta Taye!</t> <t>¡Lalun noqxwit tzaj b'ina!</t> <t>¡Lalun tz'el tpa'ntib'a wi'je'!</t>", "23": "<t>Iq'i'nktz tib'a, Nman Dyos,</t> <t>b'inchama tu'me'l b'a'n weye', yolina wi'je'.</t>", "24": "<t>Chin tq'onka toj xjel, Nman Dyos,</t> <t>qu'n tz'aqli ta.</t> <t>¡Tu'n lalun che b'jaw tze'n wi'je'!</t>", "25": "<t>Tu'n lalun kyma ex tu'n lan kub' kyxima'n:</t> <t>¡Atzun qajb'ilju'ye' lu!</t> <t>¡Majx matxi' kub'o'lj qu'ne'! chechiwt.</t>", "26": "<t>Tz'elxwit kych'ixaw</t> <t>ju' nche tzalaj tu'n nkub' b'o'lje';</t> <t>tz'elxwit kych'ixaw b'a'nxi'x</t> <t>ju' nkyxima'n qa nimxi'x kynab'l nwitze'.</t>", "27": "<pb/><t>Aye'tzu'n kyajb'il tu'n nkanb'ane'</t> <t>che tzalajxwit ex che ẍch'inxwit tu'n kytzalajb'il;</t> <t>ex tu'n kmante kukxju':</t> <t>¡Nim te Qman Dyos toklen,</t> <t>ex a ttzalajb'ilju' tu'n tten tmajen b'a'n! chechiku'.</t>", "28": "<t>Kchin yolile' ti'ju' tz'aqli ntb'incha'na;</t> <t>¡kb'ajel q'ij wu'ne' tu'n nb'itzane' teya!, chiju' b'itzal.</t>"}