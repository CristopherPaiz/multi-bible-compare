{"1": "<pb/><t>Kjawil nnima'na, Nman Dyos</t> <t>qu'n machin klete' tu'na,</t> <t>ex min xtaja</t> <t>tu'n nb'aj xmayine' kyu'n wajq'oje.</t>", "2": "<t>Nman Dyos,</t> <t>xinqanine' o'nb'il teya, ex machin tq'anaya;</t>", "3": "<t>Nman Dyos, machin tkola teju' kamik;</t> <t>matzaj tq'o'na nchwinqlale', ex min ẍin kyime'.</t>", "4": "<pb/><t>Aye'ye' tnik'alkyi'je' twitz Qman Dyos, ¡che b'itzan b'itze' te!,</t> <t>¡kyb'itzanxju'ye' tb'i xjan!</t>", "5": "<t>Qu'n naq jun kmuj ntenju' ttx'u'jil,</t> <t>atzu'n t-xtalb'il kukx ttenju' toj tkyaqil qchwinqlal.</t> <t>Qama qo oq' te qonik'an,</t> <t>qo tzalajel te prim.</t>", "6": "<pb/><t>Okqexi'xwe' nk'u'j, ex kub' nxima'ne':</t> <t>Milo najchi'j tu'nkub' tz'aqwe'.</t>", "7": "<t>Atzunta Nman Dyos,</t> <t>matxitoq chin kub'twab'a'na b'a'nxi'x tu'n t-xtalb'ila.</t> <t>Tetzunj min sonintla wi'je'</t> <t>machin kub'chukjiye' tu'nju' xob'il.</t>", "8": "<pb/><t>Nman Dyos, teya njawa' tq'ojq'ojel nwi'ye';</t> <t>twitza nchin kub'sana'ye', Nman Dyos:</t>", "9": "<t>¿titi' tajb'en qama chin kyime',</t> <t>ex tu'n nxi'q'i'ne' toj muqb'il?</t> <t>¡lay b'entl tnimanju' quq teya</t> <t>ex lay yolintl ti'ju' tyola ax!</t>", "10": "<t>Nman Dyos, chin tb'itza ex q'aq'antz tk'u'ja wi'je';</t> <t>Nman Dyos, ¡chin toniya!</t>", "11": "<pb/><t>Matz'okju' njiq'cha'ne' tu'na te tzalajb'il;</t> <t>matz'el tiq'i'nju'ya b'is wi'je',</t> <t>ex machin oktktxu'na tu'n tzalajb'il.</t>", "12": "<t>Qu'mtzun, Nman Dyos,</t> <t>lay chin kyejtene' kukxju':</t> <t>¡kjawil wajwali'ne' tb'iya kyuk'i'l b'itz</t> <t>ex kxe'l nq'o'n chjonteye' teya kukxju'!, chiju' b'itzal.</t>"}