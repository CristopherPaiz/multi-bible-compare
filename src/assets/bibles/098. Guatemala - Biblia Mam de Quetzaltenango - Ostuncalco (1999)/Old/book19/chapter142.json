{"1": "<pb/><t>Inchin kub'sane' te Qman Dyos tuk'i'l tq'ojq'ojel nwi'ye' kuw,</t> <t>inxinqani'ne' kuw tu'n ttzaj q'aq'an tk'u'j wi'je'.</t>", "2": "<t>Inxinchik'b'a'nju'ye yajb'ilweye' twitz Qman Dyos,</t> <t>twitz nxa' nma'nju'ye' nb'ise'</t>", "3": "<t>Kse'n qa nchin b'isune' b'a'nxi'x. <pb/>Nman Dyos, tojtzqi'n teju'ya nb'eye':</t> <t>matxi' kub' q'o'n jun xpatxab'</t> <t>toj ju' nb'eye'.</t>", "4": "<t>Inchinx ka'yine' toj nb'a'nq'ob'e'</t> <t>mix-a'lo'x jun ntzaj klol weye'.</t> <t>¡Mix-a'lo'x jun tu'n tkolon wi'je'!</t> <t>¡Mix-a'lo'x jun nb'ajx tk'u'j wi'je'!</t>", "5": "<pb/><t>Nman Dyos, twitza nchin kub'sana'ye',</t> <t>ex nxinma'ne' teya: Ateju'ya kolb'ilweye';</t> <t>o'kxa q'uqb'al nk'u'je' toj nchwinqlale'. Nchije'.</t>", "6": "<t>B'intzju'ya nkub'sb'ile',</t> <t>qu'n mixti'tl wipumale'.</t> <t>Chin tkloma kyeju' ljo'n toj nq'ije' kyu'n,</t> <t>qu'n nimxi'x kyipumal nwitze'.</t>", "7": "<t>Chin tiq'imitza toju' jitz'b'il weye'</t> <t>tu'ntzun tjaw nnimsa'na.</t> <t>Tzul kychmo'n kyib'ju' tnik'alkyi'j nk'etze'</t> <t>aj tb'inchanteya b'a'n weye'. Chiju' b'itzal.</t>"}