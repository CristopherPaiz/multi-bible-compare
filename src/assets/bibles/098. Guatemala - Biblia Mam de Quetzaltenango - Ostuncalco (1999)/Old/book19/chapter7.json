{"1": "<pb/><t>Nman Dyos, o'kxtzu' in njyo'na'ye' kolb'il tuk'i'la;</t> <t>¡chin tkloma kye kykyaqilju' inche jyon wi'je'!</t> <t>¡Chin tkloma, qu'n naku'j b'alunqe';</t> <t>jaku' chin b'ajkytzaqu'ne'</t> <t>ex mix-a'lo' jun klol weye'!</t>", "2": "", "3": "<pb/><t>Nman Dyos,</t> <t>¿ti'tzu'n matxi' nb'inchaye'?</t> <t>¿Mujqa matxi' nb'icha jun nin ile'?</t>", "4": "<t>¿Mujqa matxinq'o'ne' jun tu'me'l t-xel taq'wix te jun wuk'i'le' tu'nju' b'a'n xtb'incha weye'?</t> <t>¿Mujqa matxi' b'aj nyajla'ne' wajq'oje mya toj tu'me'l?</t>", "5": "<t>Qa matxi' nb'inchaye' ikju', b'a'ntzun njyonjtztze' tu'nju' wajq'oje;</t> <t>tu'n tkub' wi'je' ex tu'n njowajlaye' tu'n twitz tx'otx',</t> <t>ex tu'n tkub' t-xonju' woklene' twitz tx'otx'.</t>", "6": "<pb/><t>¡Iq'i'nktz tib'a Nman Dyos tuk'i'l ttx'u'jila!</t> <t>¡We'ka twitz kytx'u'jilju' wajq'oje!</t> <t>qu'n ojena' tchaq'ta tu'n tb'inchetju' tnik'alilti'j,</t> <t>¡q'onk tib'a te nxele'!</t>", "7": "<t>B'uyinqe'tzju'ya tnam twitza</t> <t>ex q'onku'ju'ya tkawb'ila kyib'aj.</t>", "8": "<pb/><t>Nman Dyos, aya nokq'onkye tnam toj xjel:</t> <t>b'inchama tkawb'ila weye' kse'nxju' nb'inchb'aje' b'a'n;</t> <t>kanli twitza mixti'we' wil.</t>", "9": "<t>Aya Dyos tz'aqli,</t> <t>qu'n inxi'x el tnik'a teju' qxime'</t> <t>exju' b'is toj qanmiye',</t> <t>¡xitunku'ya kyb'inchb'aju' b'inchal myab'a'n,</t> <t>atzunju' tnik'alti'j tzyuma tu'n lalun kub' tz'aq!</t>", "10": "<pb/><t>Awe' kolb'il we aju' Dyos ati jawnixi',</t> <t>aju' in klonte xjal mixti' sb'ub'l toj tanmi.</t>", "11": "<t>Jun ajkawilte' Dyos tz'aqlixi'x</t> <t>inel tik'o'nju' taq'wixil toj tkyaqil tab'q'iyil.</t>", "12": "<t>Qa min sanjtz ti'j tk'u'ju' xjal,</t> <t>kb'ajel tjqu'n te Dyos tk'uẍtx'e'nb'il;</t> <t>naq tu'n txi' ttzaqpi'ntlju' t-smaj,</t>", "13": "<t>naq tu'n kyxi' t-xontlju' tch'ut nche jayjon,</t> <t>¡matxi' b'ent kytenju' tq'aq' tu'n tb'iyun!</t>", "14": "<t>Kyka'yinxpe'ye' b'inchal myab'a'n:</t> <t>ati tk'ixk'ojal yab'wnaq ti'j,</t> <t>ch'onwi' tu'n taq'wixil</t> <t>ex ktala' chajyolil</t>", "15": "<t>Matxi' kub' tb'incha'n jun tjul nim t-xe,</t> <t>tojxtzunju' tjul kb'elixa' tz'aq.</t>", "16": "<t>¡Tib'ajx kb'ela' tz'aqju'</t> <t>tb'inchb'en taq'wix ex ttx'u'jil!</t>", "17": "<pb/><t>Kwajwali'ye' Qman Dyos qu'n tnik'alti'j;</t> <t>knb'itza'ye' tb'i Qman Dyos</t> <t>aju' ati toj kya'j, chiju' b'itzal.</t>"}