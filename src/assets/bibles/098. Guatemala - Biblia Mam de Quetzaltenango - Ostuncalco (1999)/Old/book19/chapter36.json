{"1": "<pb/><t>Tokju' il jask'ulte toj tanmiju' b'inchal myab'a'n.</t> <t>Mixti'xtzun nximan</t> <t>qa ati tu'n qxob' te Dyos.</t>", "2": "<t>Toj twitz qa b'a'n tu'n tjaw nima'n,</t> <t>exqa lay tz'el ik'o'nju' til.</t>", "3": "<t>Taq'wix yolin ex chalyol,</t> <t>matz'el tzpet tnab'l, ex mixti'tl ntb'incha'n.</t>", "4": "<t>Kse'n kuẍli toj tkuẍb'il, innaq'wi ximal tu'nt-xi' b'inchalte myab'a'n;</t> <t>matxi' nq'et toju' tb'e myab'a'n</t> <t>ex min tajb'il tu'n tkyej ttzaqpi'nju' il.</t>", "5": "<pb/><t>Atzunta tk'u'jlalil, Nman Dyos, nimxi'x, npon tzmax twitz ẍkul kya'j;</t> <t>in nik'ju' tyola tzmax tib'ajxi' muj.</t>", "6": "<t>Ikyqe' tkawb'ilju'ya kse'nqe' nimaq witz;</t> <t>ikyqe' tchaq'b'ilju'ya kse'n ninnjab' nim t-xe.</t> <t>Nman Dyos, nche t-xq'uqi'n teju'ya xjal ex alu'mj.</t>", "7": "<t>¡Tb'anilxi'xju' tk'u'jlalila Nman Dyos!</t> <t>¡Nkyjyo'n xjal kolb'ilkye tjaq' t-xik'a!</t>", "8": "<t>Ex majx nqe kyk'u'j</t> <t>tu'nju' nim wab'j ati toj tjaya;</t> <t>nxitq'o'na kyk'wa' ti'ju' nin a' tchi'yalxi'x,</t>", "9": "<t>qu'n ti'jta ta'ya'ju' a' te chwinqlal</t> <t>ex in qka'yi'nju'ye' spik'un toju' t-spik'umala.</t>", "10": "<pb/><t>K'u'jlana kukxju' ex b'inchama tnik'alilti'j</t> <t>kyeju' ojtzqi'na kyu'n,</t> <t>kyeju' tnik'alkyi'j twitza.</t>", "11": "<t>Lalun taja tu'n nkub' wab'e'ne' kyu'nju' nimal kyib'</t> <t>ex tu'n lalun chin b'aj kyxt'u'yla'ne' b'inchal myab'a'n.</t>", "12": "<t>¡Kyka'yinxe' se'ntaq'wi nche kub' tz'aqju' b'inchal il!</t> <t>¡Majx nche kub' tz'aq tu'n lalun che jawe'tl!, chiju' b'itzal.</t>"}