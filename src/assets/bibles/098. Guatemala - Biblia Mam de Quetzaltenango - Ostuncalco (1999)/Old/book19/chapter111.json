{"1": "<pb/><t>¡Ajwalinjtzxwit Qman Dyos! <pb/>Kwajwali'ye' Qman Dyos tu'n tkyaqil nk'u'je'</t> <t>toju' b'uyjtib'il kyeju' xjal tnik'alkyi'j,</t> <t>toj tkyaqilju' tnam.</t>", "2": "<t>Nimaq kyoklenju' tb'inchb'en Qman Dyos,</t> <t>aye'tzu'n nche k'u'jlante inche ximan ti'j.</t>", "3": "<t>Tb'anilxi'xju' tb'inchb'en ex nim toklen,</t> <t>ex majx atiju' tnik'alti'j ntb'incha'n.</t>", "4": "<t>Che tzajel na'nju' tb'inchb'en tb'anilxi'x kukxju'. <pb/>Inlaqjte Qman Dyos tk'u'j ex che'w tk'u'j;</t>", "5": "<t>intzaj tq'o'n kywaju' nche niman te;</t> <t>¡min in ik'tna'lju' tyol kyejni b'entti'j!</t>", "6": "<t>Tzaj tyek'u'n tipumal teju' ttanam,</t> <t>tej tel ti'n kytx'otx'ju' witzleb'il ex tzaj tq'o'n kye.</t>", "7": "<t>Tu'me'lte' ntb'incha'n ex ax;</t> <t>b'a'n tu'n tokqe qk'u'j kyi'ju' tchaq'b'il,</t>", "8": "<t>qu'n majx ate'qe' toj tkyaqil tab'q'iyil</t> <t>b'incha'nqe' txoli'nxi'xkyi'j ex ax qe'.</t>", "9": "<t>E'ttzaqpiju' ttanam</t> <t>kyej tq'o'nxi'xju' tyol kyejni b'entti'j tejumajx.</t> <t>Xjante' Qman Dyos ex xob'ajilx.</t>", "10": "<pb/><t>Ate nimaq nab'lju' qama qnima Qman Dyos;</t> <t>aye'ju' nche niman te, ati kynab'l.</t> <t>¡K'ajwali'njtzel te Qman Dyos kukxju'! Chiju' b'itzal.</t>"}