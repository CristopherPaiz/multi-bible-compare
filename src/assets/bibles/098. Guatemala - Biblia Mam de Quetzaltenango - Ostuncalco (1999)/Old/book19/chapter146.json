{"1": "<pb/><t>¡Ajwalinjtzxwit Qman Dyos! <pb/>Chin b'itzale' te Qman Dyos tu'n tkyaqil nk'u'je'.</t>", "2": "<t>Kwajwali'ye' Qman Dyos toju' nchwinqlale'</t> <t>che kxe'l nb'itzane' b'itz te Qman Dyos itz'qinku'ye' twitz tx'otx'.</t>", "3": "<t>Lalun tz'okqe kyk'u'je' kyi'ju' xjal nimaq kyoklen,</t> <t>naq xjal qe'kye', lay b'ent kykolon,</t>", "4": "<t>qu'n ajkykyim in anjkyi'j toj tx'otx',</t> <t>axtzun q'iju' nb'aj tkyaqilju' kyxim.</t>", "5": "<pb/><t>Tzalajb'ilte' teju' xjal oni'n tu'n Qman Dyos ja ajb'ena' Jakob',</t> <t>aye' q'uqlok tk'u'j ti'j Qman Dyos.</t>", "6": "<t>A kub' b'inchante kya'j, tx'otx' ex ninnjab',</t> <t>ex tkyaqilju' ti'xti' ati kywitz.</t> <t>In japunte tyol kukxju'.</t>", "7": "<t>Intb'incha'n tnik'alilti'j kyeju' nche yajlanjtz</t> <t>ex nxitq'o'n kywaju' nche we'yajti. <pb/>Inche ttzaqpi'n Qman Dyosu' jpu'nqe';</t>", "8": "<t>Intjqo'n Qman Dyos kywitzju' moẍ;</t> <t>inche jaw twab'a'n Qman Dyosu' kub'niqe' tz'aq;</t> <t>inche tk'u'jla'n Qman Dyos xjal tnik'alkyi'j;</t>", "9": "<t>Inche t-xq'uqi'n Qman Dyos najchaq xjal</t> <t>inche toni'nju' meb'a ex kyimni kychmil,</t> <t>ex nche kub' ttzpet-sa'nju' b'inchal myab'a'n tojxju' kyb'e.</t>", "10": "<pb/><t>Syon,</t> <t>kkawilte Qman Dyos tejumajx;</t> <t>kkawilte Qman Dyos toj tkyaqil tab'q'iyil. <pb/>¡Ajwalinjtzxwit Qman Dyos! Chiju' b'itzal.</t>"}