{"1": "<pb/><t>Nman Dyos,</t> <t>intzalaju' nimaqkawil tu'nju' matxi' tq'o'na tipumal;</t> <t>¡inxi'x tzalaj tu'nju' ma kanb'an tu'na!</t>", "2": "<t>Mache tzaj tq'o'na tb'is tk'u'j;</t> <t>minti' xkub' t-xk'a'yi'nju'ya tqanb'etz.</t>", "3": "<t>Matk'ama tuk'i'l nim ky'i'wb'il</t> <t>ex majaxtq'o'na jun q'anpwaq koron toj twi'.</t>", "4": "<t>Xitqani'n tchwinqlal teya, ex matzaj tq'o'na:</t> <t>nimtoj ex tejumajx.</t>", "5": "<t>Chjonte tu'nju' t-o'nb'ila, nimte' tipumal tu'na;</t> <t>matxi' tq'o'na oklenj ex ninb'ilte.</t>", "6": "<t>Matxi' kub' tky'i'wla'na tejumajx;</t> <t>intzalaj nimxi'x qu'n atiya tuk'i'l.</t>", "7": "<pb/><t>Layxna' kub'tz'aqta, nimaqkawil, q'uqlina' tk'u'ja ti'j Qman Dyos;</t> <t>¡q'uqli tk'u'ja ti'ju' tk'u'jlalil Manb'aj te toj kya'j!</t>", "8": "<t>Kpomelju' tipumala kyib'aju' tajq'oja;</t> <t>kpomel kanunju' tb'a'nq'ob'a kyib'aju' nche i'k'un teya;</t>", "9": "<t>che okyex tq'o'na toj tq'aq'al jun chuj</t> <t>ajtula malul kyib'aj.</t> <t>Atzunte Qman Dyos tu'n ttx'u'jil,</t> <t>che kb'el tnajsa'n tu'n q'aq'.</t>", "10": "<t>Che b'el tnajsa'nju'ya kyk'wal ex kyyajajil</t> <t>Kyxolju' xjal twitzju' tx'otx'</t> <t>che kb'el tnajsa'nju'ya kyk'wal exqe' kyyajajil.</t>", "11": "<t>B'a'ntzun qa kyajb'il tu'n kyb'inchante jun taq'wix ti'ja</t> <t>exqa makub' kyxima'n jun ti'xti' myab'a'n,</t> <t>lay b'ent kyu'n,</t>", "12": "<t>che kb'el oqkye' teya;</t> <t>kxe'l tnik'u'na t-smaja kyi'j.</t>", "13": "<pb/><t>¡Iq'i'nktz tib'a Nman Dyos tuk'i'l tipumala,!</t> <t>¡Che kb'el qtzalajsa'ne' tkanb'ab'la kyu'n b'itz!, chiju' b'itzal.</t>"}