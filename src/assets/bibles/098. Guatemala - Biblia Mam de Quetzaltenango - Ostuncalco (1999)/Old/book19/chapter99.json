{"1": "<pb/><t>¡Ate Qman Dyos nimaqkawil!</t> <t>¡Atiju' tq'uqb'il kyib'aju' kyerb'in!</t> <t>Che lu'lunwtju' nimaqtnam, ex tkyaqilju' tx'otx'.</t>", "2": "<t>Nimte Qman Dyos toklen twi' witz Syon;</t> <t>ati toklen Qman Dyos kyib'aj kykyaqil tnam.</t>", "3": "<t>Ajwalinjtzxwitju' tb'i nim toklen ex xob'ajilx; <pb/>¡Xjante' Dyos!</t>", "4": "<t>Jun Nimaqkawilta nimtipumala ntk'u'jla'na tnik'alti'j;</t> <t>aku'ya kyej q'onte junelni kyoklen xjal.</t> <t>Matxi' tb'inchaya tnik'alti'j ex ttxolilti'j</t> <t>kyeju' tk'wal Jakob'</t>", "5": "<t>¡Kyajwalinktze' Qman Dyos,</t> <t>ex che mejeku'ye' t-xe tqan! <pb/>¡Xjan te Dyos!</t>", "6": "<pb/><t>Ate' Moyses tuk'i'l Aaron kyxolju' tpale;</t> <t>atzunte Samwel kyxolju' e'jaw ajwalinte tb'i.</t> <t>Intoq tzaj ttzaq'we'n Qman Dyos kye</t> <t>aj txi' kyqani'n o'nb'il.</t>", "7": "<t>Yolin Dyos kyuk'i'l</t> <t>tzmax toju' jun tnej muj,</t> <t>ex e'japunju' tchaq'b'il kyu'n</t> <t>exju' kawb'il tzaj q'o'n kye.</t>", "8": "<pb/><t>Taye, Nman Dyos, ¡intoq che tzajttzaq'we'na!</t> <t>Kub' tnajsa'nju'ya kyil,</t> <t>ex kub'ttz'e'ysa'na kywitz tu'n tpaj kyil.</t>", "9": "<t>Kynimanktze' Qman Dyos,</t> <t>¡che mejeku'ye' twi'ju' witz xjan te Dyos! <pb/>¡Xjante' Qman Dyos, ju' Dyos Manb'aj! Chiju' b'itzal.</t>"}