{"1": "<pb/><t>¡Kjawil nnima'na Nman Dyos tu'n tkyaqil nk'u'je'!</t> <t>¡Nimxi'x toklena Taye, Nman Dyos!</t> <t>Matxi' tz'ok toksa'na tajwalila tb'anilxi'x;</t>", "2": "<t>Matz'ok tktxu'na spik'un ti'ja naku'j jun xb'alun.</t> <t>¡Xit-slik'u'na kya'j naku'j jun xb'alun!</t>", "3": "<t>¡E'kub' twab'a'nju'ya tqan tjaya</t> <t>tib'aju' a' tzmaxtzu' jawnixi'!</t> <t>In ajb'enju' muj tu'na te tkarwaja;</t> <t>¡in b'eta tib'aj t-xik'ju' kyq'iq'!</t>", "4": "<t>Aye' t-sanjelalju'ya kyq'iq',</t> <t>aye'tzu'n tqan taq' q'aq' nche ajb'en teya.</t>", "5": "<pb/><t>Kub' tq'o'na tx'otx' kyib'aju' tq'uqlil</t> <t>tu'n lalun yukchi.</t>", "6": "<t>Ktxu'n toqju' tx'otx' tu'n ninnjab' nim t-xe</t> <t>naku'xwitloj t-xb'alun.</t> <t>Ktxu'nqe'toqju' witz tu'n a'.</t>", "7": "<t>Tetzunj txi' ttzak'una, ik' oq;</t> <t>lwiy ik' oq tej txi' tb'i'nju' toj twi'ya nxi'x tinun.</t>", "8": "<t>Jax kywi' witz</t> <t>ex ku'tz kyoju' b'ya',</t> <t>xi'tzuntz toju' najb'il b'incha'ntl tu'na te,</t>", "9": "<t>kyej tq'o'nju'ya tnaqach tu'n lalun tzik'tz jlajintl,</t> <t>tu'ntzun lalun tzulkanun jumajtl ktxulteju' tx'otx'.</t>", "10": "<pb/><t>Inche jawb'entju' kyxiklil a' tu'na</t> <t>exqe' a' nche b'et kyxol witz.</t>", "11": "<t>Ti'jtzu'n a' lu nche k'wana' tojk'ul txkup;</t> <t>inel k'waj kyi'ju' toj k'ul chej tu'n.</t>", "12": "<t>Inkyb'incha'n pich' kyja</t> <t>kytziju' nin a'</t> <t>¡atzuntzu' nche oq'a' kyxolju' tq'ob' tze!</t>", "13": "<pb/><t>Aya ntzaj chitunte jb'al kyib'aju' k'ul</t> <t>tzmaxtzu' toj kya'j jata' tjaya;</t> <t>inb'aj tak'sa'nju'ya twitz tx'otx' tu'n nin jb'al intzaj twitz kya'j.</t>", "14": "<t>In tch'isa'nju'ya k'ul te kywa alu'mj,</t> <t>ex tawal xjal</t> <t>tu'n tjawju' twa twitz tx'otx',</t>", "15": "<t>aju' twa nq'onte tipumal,</t> <t>exju' tk'wa' ta'l ub'a ntzalajsante</t> <t>ex nqoptz'ajxi'xju' twitz tu'n kyetwitz tu'n aseyt.</t>", "16": "<t>Inel k'waj kyi'ju' tze,</t> <t>e' k'ute awa'nqe' tu'n Qman Dyos toj Lib'ano.</t>", "17": "<t>Kywi' tze lu nkyb'incha'na' kyja tal pich' b'o'sqe',</t> <t>ex kywi' tzaj najlqe' nimaqpich' naku'j garsqe'.</t>", "18": "<t>Kywi' nimaq witz ta'qe' tojk'ul chib',</t> <t>aye'tzu'n tojk'ul ẍiky najlqe' kyxol pik.</t>", "19": "<pb/><t>Kub' tb'incha'na xjaw tu'n techitju' tq'ijlalil;</t> <t>b'i'n tu'nju' q'ij alkye kmoj tu'n tex.</t>", "20": "<t>Ajttzaj tq'o'na qlolj te qonik'an,</t> <t>inche b'je'tztzun talu'n k'ultz.</t>", "21": "<t>Inche tzanunju' b'alun tu'n tpaj kychi';</t> <t>inxikyqani'n te Dyos tu'n txiq'o'n kywa.</t>", "22": "<t>Ajtzun tjawu'l q'ij, in nanjkyi'j</t> <t>ex nche b'ajx paqeb'il toj kyjul.</t>", "23": "<t>Inextzun xjaltz aq'unal</t> <t>ex nnaq'unan tzmax ajqok yupj.</t>", "24": "<pb/><t>¡Taye, nim ti'xti' matxi' che tb'inchaya!</t> <t>Tkyaqil kub' tb'incha'na tuk'i'l nab'l;</t> <t>¡nojni twitz tx'otx' kyu'n kykyaqilju' kub' tb'incha'na!</t>", "25": "<t>Luju' ninnjab' nim twitz min nb'aj qka'yinte,</t> <t>ja najlqe' txqan txkup layx b'ent kyajlet,</t> <t>e'nimaq ex k'ok'e';</t>", "26": "<t>atzu' nche b'eta' b'ark, ex atzu' ta' nin txkup Leb'yatan,</t> <t>ju' nin txkup kub'ni tb'incha'na tu'n t-ẍchan toj.</t>", "27": "<t>Kykyaqilju' txkup lu nche ayon ti'ja</t> <t>inxitq'o'na kywa aj kyq'aq'an.</t>", "28": "<t>Inche tk'a'cha'na, ex nche wan;</t> <t>intzaj tjqo'na kye ex nche noj b'a'nxi'x</t>", "29": "<t>qatzun matxitewa'n twitza kye, inche jaw b'isun;</t> <t>qama tz'el tiq'i'nju'ya kyxew inche kyim</t> <t>ex nche kub' quqix.</t>", "30": "<t>Qatzun ntzaj tq'o'na t-xewa te chwinqlal, inche poq'on,</t> <t>ikytzun ntch'exb'e'n twitz tx'otx'ju'ya.</t>", "31": "<t>¡Tejumajxju' tajwalil Qman Dyos!</t> <t>¡Intzalajte Qman Dyos ti'ju' tb'inchb'en!</t>", "32": "<t>Injaw lu'lunju' tx'otx' ajttzaj ka'yin Dyos te;</t> <t>¡inche jaw qusinju' witz ajkyok ttzyu'n!</t>", "33": "<pb/><t>Kchin b'itzalwe' te Qman Dyos,</t> <t>toj tkyaqil nchwinqlale'.</t>", "34": "<t>Tzalajxwit Qman Dyos kyi'ju' nxime',</t> <t>qu'n o'kxtzu' nkneta' ntzalajb'ile' tuk'i'l.</t>", "35": "<t>¡Che kub'xwit naju' aj il twitz tx'otx'!</t> <t>¡Mixwit che anq'ina'tlju' b'inchal myab'a'n! <pb/>¡Kjawil nnima'ne' Qman Dyos tu'n tkyaqil nk'u'je'!</t> <t>¡Ajwalinjtzxwit! Chiju' b'itzal.</t>"}