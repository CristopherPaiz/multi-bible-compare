{"1": "<pb/><t>Nman Dyos,</t> <t>matxi' tz'okta majx b'a'n tuk'i'lju' ttanama lu.</t> <t>matxi' tzaj tanjsa'n jumajtlju'ya ttzalajb'il Jakob';</t>", "2": "<t>matxi' kub' tnajsa'na tilju' ttanama</t> <t>ex tkyaqilju' kyb'inchb'en myab'a'n;</t>", "3": "<t>majx matxi' kub' nak'e</t> <t>tq'oja ex ttx'u'jila.</t>", "4": "<pb/><t>Nman Dyos ex Klol qeye',</t> <t>¡qo' tkloma ja'lo</t> <t>ex lalun tx'u'jintla qi'je'!</t>", "5": "<t>¿Ma kukxtzun tq'ojinju'ya qi'je'?</t>", "6": "<t>¿Ma laytzun tzaj tq'o'n jumajtlju'ya qchwinqlale',</t> <t>tu'ntzun ttzalaju' ttanama ti'ja?</t>", "7": "<t>Nman Dyos,</t> <t>¡yek'untza tk'u'jlalila qeye', ex qo' tkloma!</t>", "8": "<pb/><t>Kxe'l nb'i'nwe' ktma' Qman Dyos;</t> <t>qu'n kyolil ti'ju' nak'b'il te ttanam,</t> <t>kyeju' b'a'n okslalqe' te,</t> <t>tu'ntzun lalun kyb'incha jumajtlju' myab'a'n.</t>", "9": "<t>Axxi'x nqaku' ta'te Dyos,</t> <t>kolol kyi'ju' nche niman te;</t> <t>ktenb'elju' tajwalil twitzju' qtx'otx'.</t>", "10": "<pb/><t>Kkymujb'a'kyib'ju' tk'u'jlalil exju' ax,</t> <t>kkytz'u'li' kyib'ju' nak'b'il tuk'i'lju' tnik'alilti'j,</t>", "11": "<t>kpuqilju' ax twitz tx'otx'</t> <t>atzu'n tnik'alilti'j ktzalajel twitz kya'j.</t>", "12": "<t>Aku'te Qman Dyos ktzajel q'onteju' jb'al,</t> <t>ex ktq'a' tawalju' qtx'otx'.</t>", "13": "<t>Kb'el neju' tnik'alilti'j twitz,</t> <t>ex kb'el tb'incha'nju' tb'e. Chiju' b'itzal.</t>"}