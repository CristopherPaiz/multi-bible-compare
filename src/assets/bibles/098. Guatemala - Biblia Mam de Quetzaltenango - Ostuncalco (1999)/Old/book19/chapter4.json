{"1": "<pb/><t>Nman Dyos klol weye',</t> <t>¡chin ttzaq'wetza ajntxokone' teya!</t> <t>Aya klonweye', tej intoq chin yajtiye',</t> <t>¡q'aq'antz tk'u'ja wi'je' ex b'intzju'ya nna'j Dyose'!</t>", "2": "<pb/><t>Aye'ye', nkynima'n kyib'e',</t> <t>¿ma kukx wel kyik'o'nju'ye'?,</t> <t>¿makukxju' kyu'ne'</t> <t>kyajb'ile' tu'n kyjyonteye'</t> <t>mixti' tajb'en?</t>", "3": "<t>Tz'elku' kynik'e' qa nche tk'u'jla'n Qman Dyosju' xjal nche niman te;</t> <t>tz'elx kynik'e' inchin tzaj ttzaq'we'nwe' Qman Dyos ajnkub'sane' te.</t>", "4": "<t>¡Che xob'xe' ex lalun che b'inchantl ile'!</t> <t>Ajkykub' kẍeye', tkyaqil nak'litl,</t> <t>kyximanku'xi'xe' titi' nkyb'incha'ne';</t>", "5": "<t>Kyq'onxe' chojb'il axxi'x te Qman Dyos</t> <t>ex qek kyk'u'je' ti'j.</t>", "6": "<pb/><t>Nim xjal inkyma'n: ¿Alkye ktzajel yek'unte tzalajb'il qeye'? chechij</t> <t>¡Nman Dyos, qo tka'yitza tuk'i'l tk'u'jlalila!</t>", "7": "<t>Nimxi'x tzalajb'il saj tq'o'na toj wanmiye'</t> <t>kyekwitzju' ati txqan kytriy ex lob'j ub'a.</t>", "8": "<pb/><t>Inchin kub' kẍeye' ex nchin wtane' toj nak'b'il,</t> <t>qu'n o'kxta xq'uqilweye' Nman Dyos, chiju' b'itzal.</t>"}