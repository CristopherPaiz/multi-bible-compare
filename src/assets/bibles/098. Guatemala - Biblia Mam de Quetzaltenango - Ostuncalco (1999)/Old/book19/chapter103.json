{"1": "<pb/><t>Kjawil nnima'ne' Qman Dyos tu'n tkyaqil nk'u'je';</t> <t>kjawil nnima'ne' tb'i xjan tu'n tkyaqil nk'u'je'.</t>", "2": "<t>Kjawil nnima'ne' Qman Dyos tu'n tkyaqil wanmiye';</t> <t>lay tzik'tna'l junju' t-xtalb'il wu'ne'.</t>", "3": "<t>A nkub'najsante tkyaqilju' wile',</t> <t>ex nchin tq'a'na'ne' te tkyaqil yab'il,</t>", "4": "<t>intklo'n nchwinqlale' te kamik,</t> <t>nim xtalb'il nk'mo'ne' te tu'n tlaqb'il tk'u'j,</t>", "5": "<t>intq'uqb'a'n nk'u'je' tu'n tkyaqil tb'anil</t> <t>ex nchin ku'xumix jumajtle' tu'n kse'n t'iw.</t>", "6": "<pb/><t>Intb'incha'nte Qman Dyos tnik'alilti'j axxi'x</t> <t>kyeju' nche yajti.</t>", "7": "<t>Tzaj tyek'u'n tb'eyil ex tb'inchb'en</t> <t>te Moyses ex teju' tnam Israel.</t>", "8": "<t>Majx b'a'nte Qman Dyos ex nq'aq'an tk'u'j;</t> <t>ati tpasens ex nim tk'u'jlalil.</t>", "9": "<t>Mya q'achq'alxwit tok tzak'ulqe ex min nkuxtk'u'n titk'u'j;</t>", "10": "<t>min nttz'e'ysa'n qwitz</t> <t>kse'nxju' qb'inchb'en myab'a'n;</t>", "11": "<t>nimxi'x tk'u'jlalil kyi'ju' nche niman te</t> <t>kse'n kya'j nim toktza' tib'aju' tx'otx'.</t>", "12": "<t>Matxi' tz'el tlaq'b'a'n qil qk'etz,</t> <t>kse'n kyxolju' tjawetzq'ij tuk'i'lju' tkub'exq'ij.</t>", "13": "<t>In laqj tk'u'j Qman Dyos kyi'ju' nche niman te,</t> <t>kse'n jun manb'aj nlaqj kyi'j tk'wal;</t>", "14": "<t>qu'n tojtzqi'n titi' qtx'otx'al:</t> <t>b'i'nxi'x tu'n qa quqqo'.</t>", "15": "<pb/><t>Ik tchwinqlal xjalju' kse'n k'ul;</t> <t>intzaj ch'iy kse'n jun b'ech toj kojb'il:</t>", "16": "<t>ajtzun ttzaj jumj kyq'iq' tib'aj, nkyim,</t> <t>ex mix-a'lo' b'ilte ja xxa'.</t>", "17": "<t>Atzunte Qman Dyos tk'u'jlalil ati tejumajx</t> <t>kyeju' nche niman te;</t> <t>mixti' b'ajsb'il teju' t-xtalb'il</t> <t>kye kykyaqilju' che ul itz'ji yajxi'tl,</t>", "18": "<t>kyeju' njapun tyol kyu'n, aju' kyejni b'entti'j</t> <t>ex min in ik'tna'l kyu'n tu'n kyb'inchante e'tchaq'b'il.</t>", "19": "<t>Kub' tq'o'n Qman Dyos tq'uqb'il te kawb'il toj kya'j,</t> <t>ex in kawin tib'aj tkyaqil.</t>", "20": "<t>¡Kyajwali'nktze' Qman Dyos, anjl nim kyipumale'!</t> <t>Aye'ye' nche japun tchaq'b'il kyu'ne',</t> <t>majx tokkywi'ye' ti'j tu'n kyb'inchanteye'.</t>", "21": "<t>¡Kynimanktze' Qman Dyos kykyaqile' ttanam,</t> <t>ju' nche ajb'ene' te ex nkyb'incha'ne' tajb'il!</t>", "22": "<t>¡Kyajwali'nktze' Qman Dyos kykyaqile' e'tch'isb'en qe'ye',</t> <t>kyoj kykyaqil najb'il ja nkawina'! <pb/>¡Kchin nimale' te Qman Dyos tu'n tkyaqil nk'u'je'! Chiju' b'itzal.</t>"}