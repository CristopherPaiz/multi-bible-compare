{"1": "<pb/><t>¡Ajwalinjtzxwit Qman Dyos!</t> <t>¡Knima'nktze' tb'i! aye'ye' nche ajb'ene' te.</t>", "2": "<pb/><t>¡Ajwalinjtzxwit tb'i Qman Dyos</t> <t>ja'lo ex tejumajx!</t>", "3": "<t>¡Ajwalinjtzxwit tb'i Qman Dyos</t> <t>tzajx tjawetzq'ij ponx tkub'exq'ij!</t>", "4": "<t>Atite Qman Dyos kyib'aj kykyaqil nimaqtnam;</t> <t>¡tib'ajxi' kya'j ta'ju' tajwalil!</t>", "5": "<pb/><t>Alxi'xkye jun ikwitju' kse'n Dyos Manb'aj,</t> <t>ju' nkawin tzmax toj kya'j;</t>", "6": "<t>exwittzun nkub' tzipe</t> <t>tu'n tka'yinteju' kya'j ex tx'otx'.</t>", "7": "<t>Inetz tiq'i'n Qman Dyos prow toj yajb'il,</t> <t>ex njaw tiq'i'n tal xjal mixti' ati te</t>", "8": "<t>Nnokxtq'o'ntzuntz kyxolju' xjal nimaq kyoklen,</t> <t>kyxolju' nimaq kyoklen toju' ktanam.</t>", "9": "<t>Exju' qya min nalan</t> <t>inxitq'o'n ttzalajb'il te tu'n tok te txub'aj</t> <t>tu'n ttzalaj kyuk'i'lku' toj tja. <pb/>¡Ajwalinjtzxwit Qman Dyos! Chiju' b'itzal.</t>"}