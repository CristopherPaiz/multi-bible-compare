{"1": "<pb/><t>Kyq'onx chjonteye' te Qman Dyos, qu'n majx b'a'n te,</t> <t>qu'n tejumajxju' tk'u'jlalil.</t>", "2": "<t>Kyq'onx chjonteye' te Dyos, aju' nimxi'x toklen kyib'aj txqantl dyos,</t> <t>qu'n tejumajxju' tk'u'jlalil.</t>", "3": "<t>Kyq'onx chjonteye' teju' Qman Dyos in kawin kyib'aj xjal ati kyoklen,</t> <t>qu'n tejumajxju' tk'u'jlalil.</t>", "4": "<t>Qu'n o'kxte nb'inchankye nimaq ti'xti' te lab'te'n,</t> <t>qu'n tejumajxju' tk'u'jlalil.</t>", "5": "<t>Teju' b'inchante kya'j tuk'i'l nab'l,</t> <t>qu'n tejumajxju' tk'u'jlalil.</t>", "6": "<t>Teju' kub' q'onte tx'otx' tib'aj a',</t> <t>qu'n tejumajxju' tk'u'jlalil.</t>", "7": "<t>Teju' kub' b'inchante q'ij ex xjaw,</t> <t>qu'n tejumajxju' tk'u'jlalil:</t>", "8": "<t>kub' tb'incha'n q'ij tu'n tk'ent te q'ijtl,</t> <t>qu'n tejumajxju' tk'u'jlalil;</t>", "9": "<t>exju' xjaw kyuk'i'lju' che'w tu'n kyk'ent te qonik'an,</t> <t>qu'n tejumajxju' tk'u'jlalil.</t>", "10": "<t>Kyq'onx chjonteye' teju' kub' b'yonkye tnejel kyk'wal kykyaqilju' aj Ejipt,</t> <t>qu'n tejumajxju' tk'u'jlalil.</t>", "11": "<t>Teju' etz iq'inkye aj Israel toj Ejipt,</t> <t>qu'n tejumajxju' tk'u'jlalil;</t>", "12": "<t>tej txi' tnuqpi'n tq'ob' tuk'i'l nim tipumal,</t> <t>qu'n tejumajxju' tk'u'jlalil.</t>", "13": "<t>Teju' aq'punte Kyeq Ninnjab',</t> <t>qu'n tejumajxju' tk'u'jlalil.</t>", "14": "<t>Teju' ik'xq'inkye aj Israel toj ninnjab',</t> <t>qu'n tejumajxju' tk'u'jlalil.</t>", "15": "<t>Teju' kyej mulq'inte Paraon kyuk'i'l t-xjal te q'oj toju' Kyeq Ninnjab',</t> <t>qu'n tejumajxju' tk'u'jlalil.</t>", "16": "<t>Teju' xiq'inte ttanam toj chq'ajlaj,</t> <t>qu'n tejumajxju' tk'u'jlalil.</t>", "17": "<t>Teju' kub' b'yonkye nimaqkawil,</t> <t>qu'n tejumajxju' tk'u'jlalil.</t>", "18": "<t>Teju' elq'inte kychwinqlalju' nimaqkawil nim kyipumal,</t> <t>qu'n tejumajxju' tk'u'jlalil:</t>", "19": "<t>Teju' kub' b'yonte Siyon, nimaqkawil kye amorey,</t> <t>qu'n tejumajxju' tk'u'jlalil;</t>", "20": "<t>Teju' kub' b'yonte Ow, nimaqkawil te B'asan,</t> <t>qu'n tejumajxju' tk'u'jlalil.</t>", "21": "<t>Teju' kub'sipante kytx'otx'ju' nimaqkawil lu,</t> <t>qu'n tejumajxju' tk'u'jlalil,</t>", "22": "<t>tzaj tq'o'ntzuntz te kyetzb'il aj Israel tmajen,</t> <t>qu'n tejumajxju' tk'u'jlalil.</t>", "23": "<t>Teju' ntzaj na'nqe kse'n ato'qo' toj yajb'il,</t> <t>qu'n tejumajxju' tk'u'jlalil.</t>", "24": "<t>Teju' nklonqe kyeju' qajq'oj,</t> <t>qu'n tejumajxju' tk'u'jlalil.</t>", "25": "<t>Teju' intzaj q'onte kwa xjal ex kwa alu'mj,</t> <t>qu'n tejumajxju' tk'u'jlalil.</t>", "26": "<t>Â¡Kyq'onx chjonteye' teju' Qman Dyos te toj kya'j,</t> <t>qu'n tejumajxju' tk'u'jlalil! Chiju' b'itzal.</t>"}