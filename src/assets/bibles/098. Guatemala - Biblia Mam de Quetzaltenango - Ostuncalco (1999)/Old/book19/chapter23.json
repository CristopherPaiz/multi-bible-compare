{"1": "<pb/><t>Ate Qman Dyos k'ik'lel weye';</t> <t>ntzaj tq'o'n tkyaqilju' nnojqelan weye'.</t>", "2": "<t>Nchin ojlane' tu'n kyoj cha'x k'ul,</t> <t>ex nchinx tiq'i'ne' kytzi a' chab'a kyel,</t>", "3": "<t>ntzaj tq'o'ntl wipumale'</t> <t>ex nchinx tiq'ine' kyoj b'a'n b'e,</t> <t>te ninb'ilte tb'i.</t>", "4": "<pb/><t>Maskye machin nik'e' toj jun b'e xob'ajilx,</t> <t>lay chin xob'e',</t> <t>qu'n atiya wuk'i'le', Nman Dyos;</t> <t>q'uqli nk'u'je' kyi'ju' ttzeya.</t>", "5": "<pb/><t>Matxi' kub' tb'incha'na jun ninwan weye'</t> <t>kywitzku' wajq'oje;</t> <t>majaxtqo'na aseyt toj nwi'ye' naku'j nimaqxjal qine',</t> <t>ex matzaj tnojsa'na nb'ase' b'a'nxi'x.</t>", "6": "<t>Atiju' t-xtalb'ila ex tk'u'jlalila wuk'i'le',</t> <t>ex chin najale' toju' tjaya Nman Dyos</t> <t>toj tkyaqilju' nchwinqlale', chiju' b'itzal.</t>"}