{"1": "<pb/><t>Nman Dyos, matxi' tzik'twitza wi'je' ex tojtzqi'n qina;</t>", "2": "<t>Tojtzqi'na tkyaqil nb'incha'ne';</t> <t>b'a'nqa najchaq ta'ya, inel tnik'a ti'ju' nxima'ne'.</t>", "3": "<t>Tojtzqi'na tkyaqilju' nb'eye',</t> <t>¡kanli twitza tkyaqilju' in nb'incha'ne'!</t>", "4": "<t>Na'mxtoqpe' tel nma'n jun nyole',</t> <t>kanlinajtl twitza, Nman Dyos.</t>", "5": "<t>Atiya wi'jileye';</t> <t>tkub'ju' tq'ob'a wib'aje' kolb'ilweye'.</t>", "6": "<t>Lab'te'nxi'xte' ojtzqib'l lu, min nchin kanune' ti'j;</t> <t>¡nimxi'xte', layx kane toj nwitze'!</t>", "7": "<pb/><t>¿Jaloja tu'n nxa'ye' najchaq, ewal twitzju' t-xewa?</t> <t>¿Jaloja tu'n nxa' oqe' twitza?</t>", "8": "<t>Qama chin jawxe' twitz kya'j,</t> <t>atiya atzu';</t> <t>qama chin ku'xe' tjaq' tx'otx',</t> <t>ex atiya atzu';</t>", "9": "<t>qama chinx lipane' toj tjawetzq'ij,</t> <t>mujqa chinxwite' najal jlajxi' Ninnjab' tkub'exq'ij,</t>", "10": "<t>ex atinqine' toj tq'ob'a atzu';</t> <t>¡lay chin kyej ttzaqpi'ne' tb'a'nq'ob'a!</t>", "11": "<t>Qama kub' nxima'ne' tu'n wewane' toj qxopin,</t> <t>mujqa jawwit b'entju' spik'un wi'jileye' te qonik'an,</t>", "12": "<t>laype' b'ent nkub' tewa'ne' qxopin twitza,</t> <t>ex spik'unte' qonik'an teya, kse'nxju' q'ijtl.</t> <t>¡Junqe'xkye' qxopin tuk'i'lju' spik'un teya!</t>", "13": "<t>Aya kub' b'inchante tkyaqil nxmilale';</t> <t>inkub' tb'incha'na toj t-xmilal ntxuye'.</t>", "14": "<t>Njaw wajwali'na qu'n nchin lab'tiye' tu'nju' ntene' ẍinkub' tb'incha'na,</t> <t>qu'n lab'te'nxi'xte' tb'inchb'aja.</t> <t>¡Matxi' tz'el nnik'e' ti'j b'a'nxi'x!</t>", "15": "<t>Mya ewaj nch'iya'ye' twitza</t> <t>tej ẍinaq' kuwixe' toj t-xmilal ntxuye',</t> <t>tej nchin ch'iye' toj ewaj.</t>", "16": "<t>Tilya tej intoq tb'incha'ntib'ju' nxmilale' tu'n tch'iy;</t> <t>tkyaqil ja'lu tz'ib'a'nqe'tltoq toju' tuja.</t> <t>Na'mxtoqpe' witz'jiye'</t> <t>matxi'toq kyej techi'nju'ya tab'q'iyil nchwinqlale'.</t>", "17": "<pb/><t>Nman Dyos,</t> <t>nimxi'x kyxilenju' t-xima weye';</t> <t>¡ex layx b'ent kyajlet!</t>", "18": "<t>Chin okwit tene' ajlalkye, nimxi'xlo kyajlal kyetwitz twitz tz'awun;</t> <t>qatzun mab'je'lpun kyajlet wu'ne', layxpe' cheb'aj kane toj nwitze'.</t>", "19": "<pb/><t>Nman Dyos,</t> <t>q'imila kychwinqlalju' b'inchal myab'a'n</t> <t>ex laq'b'anqe'milju'ya b'yolxjal wi'je',</t>", "20": "<t>aye' nche yolin taq'wix ti'ja</t> <t>ex naq kyak'a'n njaw kyi'nkyib' ti'ja.</t>", "21": "<pb/><t>Nman Dyos,</t> <t>Ina' che elwik'o'nwe' nche el ik'unteya</t> <t>ex nche elnsuchu'nju'ye' nche q'ojink ti'ja.</t>", "22": "<t>¡Majx nche elwik'o'ne'!</t> <t>¡Qu'n ex ajq'ojqe' wi'je'!</t>", "23": "<pb/><t>Nman Dyos,</t> <t>tzik'x twitza wi'je', tz'elx tnik'a ti'ju' wanmiye';</t> <t>chin tq'oka toj joyb'ilwi'je', tz'elx tnik'a ti'ju' nnab'le';</t>", "24": "<t>ka'yintza qa nchin b'ete' toj tb'eyil taq'wixil,</t> <t>chin t-ẍaqluxa toju' b'e tejumajx, chiju' b'itzal.</t>"}