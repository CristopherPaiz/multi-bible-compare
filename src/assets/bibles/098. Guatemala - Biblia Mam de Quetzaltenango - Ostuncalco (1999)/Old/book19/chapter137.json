{"1": "<pb/><t>Q'uqliqo'toqe' kytziju' nin a' B'ab'ilon,</t> <t>nqo oq'e' ajttzaj qna'nju'ye' tnam Syon.</t>", "2": "<t>Intoq che jaw qyob'a'ne' qchinab'e' arpa</t> <t>kyi'ju' tze chjaj ate' toju' nintnam.</t>", "3": "<t>Aye'tzu'n e'xiq'inqeye' tu'n qjpunjtze' atzu',</t> <t>aye' eb'je'l q'inkye tkyaqilju' ti'xti' qeye',</t> <t>intoq kyma'n tu'n qb'itzane' tuk'i'l tzalajb'il;</t> <t>¡tu'n kyxi' qb'itza'nju'ye' b'itz ti'j Syon!</t>", "4": "<pb/><t>¿Se'n taq'wi qo b'itzal b'itze' te Qman Dyos</t> <t>toj junxi'tl tx'otx'?</t>", "5": "<t>¡Kyajxwit tzqiju' nb'anq'ob'e',</t> <t>qama tzik'tna'la Jerusalen wu'ne'!</t>", "6": "<t>¡Tz'okxwit lak'e waq'e' toj nk'o'ne'</t> <t>qa min saj nna'na Jerusalen,</t> <t>qa min xjaw nnima'na nejtl</t> <t>twitz tkyaqil ntzalajb'ile'!</t>", "7": "<pb/><t>Nman Dyos, na'ntza titi' kyma aj Edom,</t> <t>tej tkub' tz'aq Jerusalen:</t> <t>¡Kyxitunku'ye', kyxitunku'ye' kyuk'i'lxi' tq'uqlil! chechij.</t>", "8": "<pb/><t>¡Atzunta B'ab'ilon, kb'el xitu'na!</t> <t>¡Tzalajb'ilte' teju' k'okyel q'onte tu'me'l t-xel teya</t> <t>tu'nju' xtb'inchaya qeye'!</t>", "9": "<t>¡Tzalajb'ilte' teju' kb'eltzyunkyeju' tk'wala</t> <t>tu'n kyok tb'uchi'n kyi'j pik! Chiju' b'itzal.</t>"}