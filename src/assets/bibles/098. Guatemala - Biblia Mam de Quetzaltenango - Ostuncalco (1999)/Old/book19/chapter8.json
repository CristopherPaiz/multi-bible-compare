{"1": "<pb/><t>Nman Dyos, nimaqkawil qib'aje'</t> <t>¡tb'anilxi'xju' tb'iya tib'aj tkyaqil twitz tx'otx'!,</t> <t>¡nimxi'x tajwalila tib'ajxi' kya'j!</t>", "2": "<t>Inpe' xikyb'itza'n tal k'wal exqe' tal ne'ẍ.</t> <t>Jawtb'incha'na jun ja kuwsa'n</t> <t>tu'n tkleta kyeju' tajq'oja,</t> <t>tu'n tjpet kytziju' nche jawmiltz'uj ti'ja exqe' ajq'oj.</t>", "3": "<pb/><t>Ajt-xi nka'yi'ne' kya'j kub' tb'incha'na,</t> <t>exju' xjaw exqe' che'w e'kub' tq'o'na twitz,</t>", "4": "<t>inkub' nxima'ne':</t> <t>¿Titi' toklenju' xjal?</t> <t>¿Titi'xi'xtzu'n toklenju' wnaq,</t> <t>tu'nju' ntzaj tna'na ex nb'ajx tk'u'ja ti'j?</t>", "5": "<t>Kub' tb'incha'na naq ch'intlmi kse'n jun anjl,</t> <t>okttxoli'na ti'j tu'n oklenj,</t>", "6": "<t>kub' tq'o'na tu'n tkawin tib'aju' tb'inchb'ena,</t> <t>xitq'o'na toklen tib'aj tkyaqil:</t>", "7": "<t>kyib'aj rit ex wakx,</t> <t>kyib'aj tojk'ul txkup,</t>", "8": "<t>kyib'aj pich' nche' lipan twitz kya'j,</t> <t>kyib'aj kyiẍ toj ninnjab',</t> <t>¡ex kyib'aj tkyaqilju' ati toj ninnjab'!</t>", "9": "<pb/><t>Nman Dyos, aya nkawin qib'aje',</t> <t>¡tb'anilxi'xju' tb'iya tib'aj tkyaqil twitz tx'otx'! chiju' b'itzal.</t>"}