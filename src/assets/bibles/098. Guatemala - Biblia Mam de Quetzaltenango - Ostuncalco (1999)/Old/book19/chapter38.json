{"1": "<pb/><t>Nman Dyos, lalun chin ttzak'uya tuk'i'l ttx'u'jila</t> <t>expe' lalun kub' ttz'e'ysa'na nwitze' toj tq'oja.</t>", "2": "<t>Qu'n matxi' chin k'ixb'iye' kyu'n tal t-smaja;</t> <t>¡makub' talal tq'ob'a wib'aje'!</t>", "3": "<t>Tu'n ttx'u'jila wi'je' tu'n tpaju' wile',</t> <t>yab' tkyaqil toj nwinqile'.</t> <t>¡mixti' jun nb'aqile' b'a'nwt ta'!</t>", "4": "<t>Inchin yajtiye' kyu'nju' wile';</t> <t>jun iqtz tokx wib'aje' ex lay k'is wu'ne'.</t>", "5": "<t>Tu'n tpaj nxnakyile',</t> <t>nche q'ayju' nk'ixb'lene' ex nche tzu'wix.</t>", "6": "<t>Tkyaqil q'ij nchin b'isune',</t> <t>tzipin wele' ex inchin numje'.</t>", "7": "<t>Inxi'x q'aq'lixju' tze'lwi'je' tu'n kyeq;</t> <t>¡tkyaqil nxmilale' yab'!</t>", "8": "<t>Matxi' chin b'ajtx'uyje' ex mixti'tl wipumale';</t> <t>¡inchin uxine' tu'n k'ixk'oj toj wanmiye'!</t>", "9": "<pb/><t>Nman Dyos, tojtzqi'n teju'ya tb'is nk'u'je',</t> <t>¡mya ewaj nchin jiq'chana'ye' twitza!</t>", "10": "<t>Inxi'x lipan wanmiye',</t> <t>ex mixti'tl wipumale',</t> <t>¡exqe' nche kub' sjumjixju' nwitze'!</t>", "11": "<t>Min nche oklq'eju' wamiwe' kyetoq qtene' kyuk'i'l exqe' nwitze'le' nk'etze',</t> <t>tu'n tpaju' tx'a'k wi'je'.</t>", "12": "<t>Aye' kyajb'il tu'n nkub' kyb'yo'ne', inkub' kyq'o'n xpatxab' toj nb'eye';</t> <t>exqe' kyajb'il tu'n kyxitun wi'je', nche yolin tu'n nb'o'lje' kyu'n</t> <t>tkyaqil kmuj nkyxima'n myab'a'n wi'je'.</t>", "13": "<pb/><t>Atzunwe' nkub' nẍkyinsa'n wib'e', naku'j min nchin b'ine';</t> <t>ex min njqo'n ntziye', naku'j me qine'.</t>", "14": "<t>Ikqinju'ye' kse'n jun xjal chkyin</t> <t>ex min jqet ttzi tu'n tklontetib'.</t>", "15": "<t>inchin ayone' ti'ja Nman Dyos,</t> <t>awta txi' tzaq'wente kye.</t>", "16": "<t>Naq o'kx in nqani'nju'ye' tu'n lalun che tze'n wi'je',</t> <t>tu'n lalun che b'itzan b'itz te kanb'ab'l aj nkub' tz'aqe'.</t>", "17": "<pb/><t>Axxi'x, naqch'inxtl nkub' tz'aqe';</t> <t>mixjun nq'jen junkmuju' k'ixk'oj wi'je'.</t>", "18": "<t>¡Kjawitz npa'nju'ye' wile',</t> <t>qu'n matxi' tzaj nb'ise' tu'n tpaj!</t>", "19": "<t>Matxi' che chmetju' wajq'oje;</t> <t>nimqe'ju' ntx'a'lti'j kyk'u'j wi'je' ex mixti' wile' kye.</t>", "20": "<t>Myab'a'nju' tu'me'l t-xel nkyq'o'n weye' tu'nju' b'a'n nb'incha'ne' kye;</t> <t>qu'n nche okmiltz'uj wi'je' tu'nju' lepchqinkye' ti'ju' b'a'n.</t>", "21": "<pb/><t>Nman Dyos, ¡lalun chin kyej tq'o'na njunale'!</t> <t>Taye, ¡lalun tz'el tpa'ntib'a wi'je'!</t>", "22": "<t>Nman Dyos ex klol weye', ¡lwix ku'tzaja onilweye'!, chiju' b'itzal.</t>"}