{"1": "<pb/><t>¡Ajwalinjtzxwit Qman Dyos! <pb/>¡Kyajwali'nktze' Qman Dyos jata'qe'ye' toj kya'j!</t> <t>¡Kyajwali'nktze' Qman Dyos jata'qe'ye' jawnixi'!</t>", "2": "<t>¡Kyajwali'nktze', kykyaqile' tanjl!</t> <t>¡Kyajwali'nktze' aye'ye' nim txqan kyb'aje' toj kya'j!</t>", "3": "<t>¡Kyajwali'nktze' Qman Dyos, q'ij ex xjaw!</t> <t>¡Kyajwali'nktze' Qman Dyos, che'w nche qoptz'aje'!</t>", "4": "<t>¡Ajwali'nktza, aya kya'j atiya jawnixi',</t> <t>ex aya a' atiya toj muj twitz kya'j!</t>", "5": "<pb/><t>Kyajwali'nktze' tb'i Qman Dyos,</t> <t>qu'n tchaq' ex tkyaqil b'ajb'ent tu'n tyol;</t>", "6": "<t>tkyaqil e'kyaj tq'o'n tejumajx,</t> <t>ex tzaj tq'o'n jun kawb'il lay kub' txa'ju'n.</t>", "7": "<pb/><t>¡Kyajwali'nktze' Qman Dyos jata'qe'ye' twitz tx'otx',</t> <t>e'nimaqtxkup toj ninnjab', ex ninnjab' nimtxe!</t>", "8": "<t>¡Q'ankyaq ex saqb'aqun, txun che'w ex q'eqmuj!</t> <t>¡kyq'iq' nim tipumal njapun tchaq'b'il Dyos tu'na!</t>", "9": "<t>¡Nimaq witz ex k'ok'e' witz!</t> <t>¡Kykyaqile' k'ute exqe' tze tqan lob'j!</t>", "10": "<t>¡E' alu'mj exqe' tojk'ul txkup!</t> <t>¡Pich' ex e'txkup nche qititinjeye' twitz tx'otx'!</t>", "11": "<t>¡Kykyaqilju' nimaqkawil twitz tx'otx' kyuk'i'lju' tnam!</t> <t>¡Exqe'ju' nejenel ex kawil toj tkyaqil twitz tx'otx'!</t>", "12": "<t>¡E' ichan ex qya, e'ku'xun ex tijwnaq!</t>", "13": "<pb/><t>¡Kyajwali'nktze' tb'i Qman Dyos kykyaqile'.</t> <t>o'kxnate nim toklenju' tb'i!</t> <t>¡Nim toklen tib'aj kya'j ex tx'otx'!</t>", "14": "<t>¡Matxi' tzaj tq'o'n tipumalju' ttanam! <pb/>¡Kyb'itze' kykyaqile' nche nimane' te,</t> <t>kyb'itze' aj Israel, ju' ttanam nqaku' ta'qe'ye' tk'etz! <pb/>¡Ajwalinjtzxwit Qman Dyos! chiju' b'itzal.</t>"}