{"1": "<pb/><t>Nman Dyos, luqine' nchin ayone' teya,</t> <t>¡naqnchin ayontle' tu'n kyxi' nb'itza'ne' b'itz!</t> <t>qu'n a ntzalajb'ilju'ye';</t>", "2": "<t>Kyna'ntzkyib'e' chnab' arpa ex tzintzin;</t> <t>¡Kchin jawil we'ye' ajttzaj t-xe kya'j!</t>", "3": "<t>Kjawil wajwali'na Nman Dyos kyuk'i'l b'itz,</t> <t>kyxol k'ok'e' ex nimaqtnam.</t>", "4": "<t>Qu'n nimxi'xju' tk'u'jlalila kyekywitzju' kya'j.</t> <t>¡Inpon kanunju' tyola ax, tzmax twitz ẍkul kya'j!</t>", "5": "<t>¡Nman Dyos, aya atiya tib'ajxi' kya'j;</t> <t>nojni tkyaqil twitz tx'otx' tu'n tajwalila!</t>", "6": "<t>Qo' tkloma tu'n tipumala,</t> <t>tu'ntzun kykletju' nche tk'u'jla'na.</t> <t>¡Qo ttzaq'wetza!</t>", "7": "<pb/><t>Tzaj tma'n Dyos tzmaxtzu' toju' tja xjan:</t> <t>¡Kb'el waq'pu'ne' Sikyem tuk'i'l tzalajb'il</t> <t>ex kxe'l nsipa'nju'ye' b'ya' Sukot!</t>", "8": "<t>Weqe'we' Kalaad ex Manases;</t> <t>ate Eprayin jun kolb'il tokx toj nwi'ye';</t> <t>atzu'n Juda ntzeye' q'ol nchaq'b'ile';</t>", "9": "<t>Atzu'n Moab' nk'o'ẍe' te ntx'ajb'ile';</t> <t>atzun Edom naqtkb'el nxajab'e';</t> <t>¡kchin b'itzale' te kanb'ab'l kyib'aju' pilistey! Chij.</t>", "10": "<pb/><t>¿Alxi'xkye k'onil weye' tu'n tkub'ti'ju' nintnam jpu'mile ti'j tu'n nimaqtapi?</t> <t>¿Alkye kpomil iq'inweye' tzmax toj Edom?</t>", "11": "<t>Matxi'na' qo eltik'o'na Nman Dyos;</t> <t>¡min nnultla onilkye qxjale' toj q'oj!</t>", "12": "<t>Qo tonima toj kyq'ob'ju' qajq'oje',</t> <t>qu'n mixti'x tz'oka'te' o'nb'il kyu'n xjal.</t>", "13": "<t>Kb'entel nimaq ti'xti' qu'n tu'n tonb'il Qman Dyos;</t> <t>¡ate kb'el najsankye' qajq'oj! Chiju' b'itzal.</t>"}