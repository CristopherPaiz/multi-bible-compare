{"1": "<pb/><t>Nxiqq'o'ne' chjonte teya Nman Dyos,</t> <t>nxiqq'o'n chjonteye' teya;</t> <t>ntzaj qna'ne' tb'iya ex nxiqb'itza'ne' tb'inchb'ena tb'anilqexi'x.</t>", "2": "<t>A ntma'n Qman Dyos ja'lu:</t> <t>Ajtpon tq'ijlalil tu'n kyb'jaw nsk'o'ne',</t> <t>che okyil toj xjel wu'ne' tojxi'x tu'me'l.</t>", "3": "<t>Aj tlu'lunju' tx'otx' kyuk'i'lxi' najlqe' twitz,</t> <t>ayinweju'ye' tzyulte tq'uqlil b'a'nxi'x. Chi Dyos.</t>", "4": "<t>Inxi'nma'ne' kyeju' nimalkyib' ex b'inchal myab'a'n:</t> <t>Lalun jaw kynima'n kyib'e';</t>", "5": "<t>lalun kyla'jikyib'e' qa ati kyipumale'</t> <t>ex lalun noq tz'el kylanu'n kyole'. Nchije' kye.</t>", "6": "<pb/><t>Qu'n myatzu' ntzaja'te' xjel qe</t> <t>toj tjawetzq'ij mo toj tkub'exq'ij,</t> <t>ex mya toj chq'ajlaj mo kywi'witz,</t>", "7": "<t>ana'te Dyos Ajkawil:</t> <t>junjun nche kub'tme'ssa'n atzun junjuntl nche b'jaw tlaq'b'a'n.</t>", "8": "<t>Tzyu'n tk'wab'l Qman Dyos,</t> <t>smo'n twitz ex tx'amjsa'n, aju' tk'ayil ttx'u'jil.</t> <t>Ajtzun ttzaj tqo'nju' b'in lu,</t> <t>kykyaqilju' b'inchal myab'a'n twitz tx'otx'</t> <t>tik'x kb'ajel kyk'wa'n.</t>", "9": "<pb/><t>Kxe'l npakb'a'ne' Qman Dyos ja k'uluna' Jakob' kukxju'</t> <t>ex chin b'itzale' ajwalb'ilte;</t>", "10": "<t>qu'n kb'el t-xitu'n kyninb'ilkyib'ju' b'inchal myab'a'n,</t> <t>atzu'n xjal tnik'alti'j kxe'l tq'o'nxi'xtl tipumal, chiju' b'itzal.</t>"}