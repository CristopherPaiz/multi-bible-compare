{"1": "<pb/><t>Ate Qman Dyos qipumal ex kolb'ilqe;</t> <t>lwiy nqo tklo'n toj b'is.</t>", "2": "<t>Qu'mtzun mixti' tu'n qxob',</t> <t>maskye makub' xitju' tx'otx',</t> <t>b'a'n qama che'x mulq'aju' witz t-xe ninnjab',</t>", "3": "<t>b'a'nqa ntx'u'jinju' ninnjab', ex nche tinunju' ttolob',</t> <t>maskye mache yukchiju' witz tu'n ttx'u'jil.</t>", "4": "<pb/><t>Tzalajb'ilxi'x teju' ninttanam Qman Dyos tu'n jun nin a' kyuk'i'l tq'ob',</t> <t>ju' xjanxi'x kyxolju' nimaqttanam Qman Dyos nim toklen tib'aj tkyaqil.</t>", "5": "<t>Atite Qman Dyos toj, ex lay kub' xitj;</t> <t>k'onil ti'j ajttzaj t-xe kya'j.</t>", "6": "<t>Inche ẍch'inju' nimaqtnam tu'n kyxob'el, nche lu'lunju' kawb'il,</t> <t>inkub' xitju' tx'otx' aj txi' kyb'i'n tq'ojq'ojel twi' Dyos.</t>", "7": "<pb/><t>¡Atite Qman Dyos nimtipumal quk'i'l!</t> <t>¡Ate kolb'ilqeju' Dyos ja k'uluna' Jakob'!</t>", "8": "<pb/><t>kukytzaje' ka'yilteju' ti'xti' te lab'te'nxi'x</t> <t>xtb'incha Qman Dyos twitz tx'otx':</t>", "9": "<t>matxi' b'aj ttxa'nju' q'oj tu'n,</t> <t>toj tkyaqil twitz tx'otx';</t> <t>matxi' che b'aj kub'ttoqi'nju' smaj,</t> <t>matxi' che b'aj kub'ttoqi'nju' ch'ut,</t> <t>¡Matxi' tz'oktq'o'n kyq'aq'alju' karwaj te q'oj!</t>", "10": "<t>Chi Qman Dyos kye nimaqtnam: ¡Kytzaqpinkju'ye' q'oj! ¡Tz'elx kynik'e' weye' qa ayine' Dyos!</t> <t>¡Qu'n ayine' atinqin kyib'aj nimaqtnam!</t> <t>¡Ayine' atinqin tib'aj tkyaqil twitz tx'otx'! Chi Dyos.</t>", "11": "<pb/><t>¡Atite Qman Dyos nimtipumal quk'i'l!</t> <t>¡Ate kolb'ilqeju' Dyos ja k'uluna' Jakob'!, Chiju' b'itzal.</t>"}