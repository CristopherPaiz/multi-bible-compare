{"1": "<pb/><t>¡Kyb'itzanxe' jun ak'a'j b'itz te Qman Dyos,</t> <t>qu'n matxi' che tb'incha ti'xti' te lab'te'n!</t> <t>¡Matxi' kanb'an</t> <t>tuk'i'l nim tipumal, tu'n tq'ob' xjan!</t>", "2": "<t>Matma Qman Dyos tpakb'alilju' kanb'ab'l,</t> <t>matxi' kub' tyek'u'n tnik'alilti'j</t> <t>kywitzju' nimaqtnam;</t>", "3": "<t>matzajtna'n tk'u'jlalil ti'ju' tnam Israel</t> <t>ex njapunju' tyol ttziya kye.</t> <t>¡Matxi' pon kanunju' kanb'ab'l tu'n Qman Dyos</t> <t>tzmax toj mankb'il twitz tx'otx'!</t>", "4": "<pb/><t>Che b'itzan qe'ye' te Dyos tuk'i'l tzalajb'il,</t> <t>aye'ye' najlqe'ye' toj tkyaqil twitz tx'otx';</t> <t>che b'itzanqe' b'itze' te</t> <t>tuk'i'l tkyaqil kytzalajb'ile'.</t>", "5": "<t>Kyb'itzanqe'xe' b'itz te Qman Dyos tuk'i'l arpa,</t> <t>kyuk'i'l chnab' tzintzin.</t>", "6": "<t>Che b'itzan qe'ye' tuk'i'l tzalajb'il twitzju' Qman Dyos, nimaqkawil,</t> <t>kyuk'i'l chnab' nche xupit.</t>", "7": "<pb/><t>Q'ajtixju' ninnjab' kyuk'i'lxi' ate' toj,</t> <t>tkyaqilju' tx'otx' kyuk'i'lxi' najlqe' twitz;</t>", "8": "<t>kypoq'cham toj kyq'ob'ju' nin a,</t> <t>kyb'uyim kyib'ju' witz tu'n kẍch'in tu'n kytzalajb'il</t>", "9": "<t>twitzju' Qman Dyos,</t> <t>tzul kawilteju' twitz tx'otx'.</t> <t>Ate kkawil kyib'aju' tnam toj tkyaqil twitz tx'otx'</t> <t>toj ttzinunal ex junelni. Chiju' b'itzal.</t>"}