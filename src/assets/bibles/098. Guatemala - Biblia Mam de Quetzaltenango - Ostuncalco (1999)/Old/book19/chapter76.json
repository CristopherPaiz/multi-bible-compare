{"1": "<pb/><t>Ojtzqi'nte Dyos kyu'n aj Juda;</t> <t>b'i'nxi'xte' tb'i kyu'n kykyaqil aj Israel.</t>", "2": "<t>Tkub'ju' tja twi' witz Syon,</t> <t>toj Jerusalen;</t>", "3": "<t>Atzuntzu' ekub'a' ttoqi'na' q'ojb'il:</t> <t>e'kolb'il, e'k'uẍtx'e'nb'il, e' smaj kyuk'i'l tal.</t>", "4": "<pb/><t>¡Nman Dyos, tb'anilxi'xta!</t> <t>¡Nimxi'xta toklen kyekywitzju' witz te kanb'ab'l!</t>", "5": "<t>Aye'ju' min nche xob' b'je'l iq'i'n ti'xti' kye;</t> <t>mixti'xte b'ent kyu'nju' kuwqe';</t> <t>¡noq eb'jik'ktan!</t>", "6": "<t>Mixpe'ti'x b'ent kyyukchanteju' karwaj ex b'a'nchej</t> <t>tej kyxi' t-xob'sa'na Dyos, ju' k'lunjtza tu'n Jakob'.</t>", "7": "<pb/><t>¡Xob'le'nxi'xta twitz, Dyos!</t> <t>¿Alxi'xkye kb'entel twe' twitza</t> <t>ajttzaj ttx'u'jila?</t>", "8": "<t>Ntzaj tq'o'na xjel tzmax toj kya'j;</t> <t>nxob'ju' tx'otx' ex nkub' nak'e twitza,</t>", "9": "<t>Nman Dyos,</t> <t>aj tb'inchanteju'ya tnik'alti'j</t> <t>tu'n kykletju' nche yajti twitz tx'otx'.</t>", "10": "<pb/><t>Kmiltz'ujel kytx'u'jilju' xjal te ajwalb'ilteya;</t> <t>¡naqpena' ch'i'n kytx'u'jil k'okyil te tkorona toj twi'ya!</t>", "11": "<t>Che kytziyanx kyole' te Qman Dyos,</t> <t>ex che japunx kyu'ne'.</t> <t>Aye'ye' txolchiqe'ye' ti'ju' ati t-xob'il kyi'je',</t> <t>¡Kyiq'intz oyaje' te!</t>", "12": "<t>Ana'te in elq'inte kychwinqlalju' nche kawin</t> <t>ex ati tchi kyi'ju' nimaqkawil twitz tx'otx'. Chiju' b'itzal.</t>"}