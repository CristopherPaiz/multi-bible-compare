{"1": "<pb/><t>Wajb'ile' tu'n wajwalinteye' tk'u'jlalil ex tnik'alilti'j;</t> <t>Nman Dyos, chin b'itzal b'itze' teya;</t>", "2": "<t>wajb'ile' tu'n wanq'ine' toj tnik'alilti'j.</t> <t>¿Jtoj tzula nk'etze'?</t> <t>Kchin anq'ile' b'a'n twitza</t> <t>expe' ikx toju' njaye' te kawb'il;</t>", "3": "<t>lay tz'ok nq'o'nwe' nwitz</t> <t>kyi'ju' xim myab'a'n. <pb/>Inche wik'u'nwe'ju' min njapun kyol twitza Dyos;</t> <t>¡layx waje' tu'n kytzaj lq'e nk'etze'!</t>", "4": "<t>Lay tz'ok nq'o'nwe' nwi' kyi'ju' myab'a'n nab'l:</t> <t>¡min wajb'ile' tu'n nb'inchante jun taq'wixile'!</t>", "5": "<t>Kntenb'a'ye' kyolinju'</t> <t>inche jk'un yol toj ewaj ti'j kyb'sin;</t> <t>¡lay tzik'xju' ntnima'ntib' wu'ne'!</t>", "6": "<pb/><t>Atzu' k'okyila' tenwe' nwitz kyi'ju' xjal njapun kyol,</t> <t>tu'n qnajane' junx kyuk'i'l;</t> <t>o'kxte xjalju' k'ajb'el weye'</t> <t>aju' nnanq'in toj ttxolilti'j.</t>", "7": "<t>Lay tenju' xjal sb'ul toju' njaye' te kawb'il;</t> <t>¡mixti' jun chalyol ktenb'il nk'etze'!</t>", "8": "<t>Atl junjun q'ij</t> <t>che b'el nnajsa'ne' b'inchal myab'a'n toj tkyaqilju' tnam;</t> <t>¡che b'je'lex nxla'ja'ne' kykyaqilju' b'inchal taq'wix</t> <t>toju' ninttanam Qman Dyos! Chiju' b'itzal.</t>"}