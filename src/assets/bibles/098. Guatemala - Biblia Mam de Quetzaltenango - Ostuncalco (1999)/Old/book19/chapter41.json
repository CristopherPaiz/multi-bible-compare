{"1": "<pb/><t>Tzalajb'ilte' teju' nximan kyi'ju' prow ex mixti' kyipumal,</t> <t>qu'n kkletel tu'n Qman Dyos toju' tq'ijlalil ch'uẍ.</t>", "2": "<t>Kxq'uqinjtzel tu'n Qman Dyos,</t> <t>kxe'l tq'o'n tchwinqlala ex ktzalajel twitz tx'otx' tu'n,</t> <t>ex lay kyej ttzaqpi'n toj kyq'ob'ju' tajq'oj.</t>", "3": "<t>Ktzajel tq'o'n Qman Dyos tipumal toj k'ixk'oj twitz kuẍb'il;</t> <t>¡kb'anixel tu'n toju' yab'il!</t>", "4": "<pb/><t>Oje nmaye' ikjalu:</t> <t>Nman Dyos, q'aq'antz tk'u'ja wi'je';</t> <t>chin tq'anama, b'a'nqa matxi' chin b'inchan ile' twitza. Nchije'</t>", "5": "<t>In txkonjtz toj nwi'ye' kyu'n wajq'oje, inkyma'n:</t> <t>¿Jtojlo kyim ex tu'n tik' tna'l tejumajx? Chechij.</t>", "6": "<t>Mya tu'n tkyaqil kyk'u'j nche ula' nelweye';</t> <t>ex noq k'u'jla'nju' kq'oj kyu'n,</t> <t>ajtzun kyex toj b'e nche yolintzuntz wi'je'.</t>", "7": "<t>Nb'aj kyb'u'yi'n kyib'ju' ntx'a'lti'j kyk'u'j wi'je' tu'n kyolin;</t> <t>inkyma'n qa tu'n tpaj wile' nchin yajta'ye',</t>", "8": "<t>ex inkyma'n:</t> <t>Tu'nte tajaw ilju' tyab'il;</t> <t>matxi' kub' twitz kuẍb'il ex lay jawe'tl. Chechij.</t>", "9": "<t>Naqpena' wamiwe' q'uqlitoq nk'u'je' ti'j,</t> <t>aju' ntoq wan wuk'i'le', matxi' tz'ok miltz'uj wi'je'.</t>", "10": "<t>Atzunta Nman Dyos, q'aq'antz tk'u'ja wi'je';</t> <t>chin tiq'i'nktza twitz kuẍb'il, tu'n nq'onte tu'me'l t-xele' kye.</t>", "11": "<t>Kkaneb'eltzuntz toj nwitze' qa ntzalaja wi'je':</t> <t>qa min xtaja tu'n tkub' wi'je' kyu'n wajq'oje.</t>", "12": "<t>Tu'nju' nchin anq'ine' b'a'n twitza,</t> <t>chin ttzyuma tu'n tq'ob'a,</t> <t>chin tq'o'nku'ya twitza tejumajx.</t>", "13": "<pb/><t>¡Nimanjtzxwitju' Qman Dyos janche k'uluna' Israel,</t> <t>ja'lo ex tejumajx!</t> <t>¡Ikxwitju'!, Chiju' b'itzal.</t>"}