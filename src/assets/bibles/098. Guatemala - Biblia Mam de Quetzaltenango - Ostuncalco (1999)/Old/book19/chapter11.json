{"1": "<pb/><t>Tuk'i'l Qman Dyos nklo'na' we'wib'</t> <t>Maskye matzaj q'ma'n weye':</t> <t>Kutoqa toj k'ul kse'nkye pich'.</t>", "2": "<t>Ka'yinqe'xpe'ju'ya b'inchal myab'a'n:</t> <t>inok kyq'o'n tal kysmaj,</t> <t>nxikyqinu'n kysmaj</t> <t>ex toj ewaj nche tzaja' kysmaji'nju' tnik'alkyi'j.</t>", "3": "<t>Qatzun makub' xitj tkyaqilju' tu'me'l chwinqlal,</t> <t>¿ti'xi'xti' kb'antel tu'nju' b'a'n xjal?</t>", "4": "<pb/><t>Atite Qman Dyos toju' tja xjan,</t> <t>ex atzu' ta' tkawb'il toj kya'j,</t> <t>in ka'yin b'a'nxi'x,</t> <t>titi' nkyb'incha'n xjal.</t>", "5": "<t>Nka'yinte Qman Dyos kyi'ju' japumniqe' ex kyi'ju' b'inchal myab'a'n,</t> <t>ex majx nche el tik'u'nju' kuw kytx'u'jil.</t>", "6": "<t>Ktzajel tq'o'n Qman Dyos q'aq' naku'j jb'al tuk'i'l txtaji'n q'ol,</t> <t>kyib'aju' b'inchal myab'a'n,</t> <t>ex ktzajel tq'o'n jun kyq'iq' tkyaqil kb'ajel ttz'e'ysa'n.</t> <t>¡A Qman Dyos kb'el tz'e'ysante kywitz!</t>", "7": "<t>Tz'aqlite Qman Dyos</t> <t>ex intk'u'jla'nju' japumniti'j;</t> <t>¡qu'mtzun aye' mya xmletz'qe' k'okyel kyka'yi'nku' Qman Dyos!, chiju' b'itzal.</t>"}