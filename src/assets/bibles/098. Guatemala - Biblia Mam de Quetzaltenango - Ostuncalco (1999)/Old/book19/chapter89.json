{"1": "<pb/><t>Nman Dyos, kxel nb'itza'ne' kukxju'</t> <t>qa b'inchal xtalb'ila;</t> <t>kxe'l nma'ne' kukxju'</t> <t>qa in japunxi'x tyola.</t>", "2": "<t>Kxe'l npakb'a'ne' qa tejumajxju' tk'u'jlalila;</t> <t>ex minti' nch'exb'et tyola,</t> <t>kse'n kya'j majx ati.</t>", "3": "<t>Kyej b'entti'j jun yol tu'na tuk'i'l Dab'i;</t> <t>kyej ttziya'na teju' tmajena sk'o'ntl tu'na:</t>", "4": "<t>Knb'incha'ye' tu'n kykawinju'</t> <t>tyajajila kukxju' te t-xela. Chija te.</t>", "5": "<t>Nman Dyos,</t> <t>Kykyaqilxju' najlqe' toj kya'j</t> <t>inche niman teya tu'nju' tyola njapun ex tkyaqilju' tb'inchb'ena tb'anilxi'x.</t>", "6": "<t>¡Mixti' jun dyos, mixti' jun toj kya'j</t> <t>ikywitju' kse'n aya, Nman Dyos!</t>", "7": "<t>Aya Dyos nim tchiylala ex nim toklena,</t> <t>txoli'nk ti'ja kyu'n anjl te toj kya'j.</t>", "8": "<pb/><t>Nman Dyos, te tkyaqil ipumalj,</t> <t>teya tkyaqilju' ipumalj ex txoli'n ti'ja tu'nju' ax;</t> <t>¡mixti' juntel kse'n aya!</t>", "9": "<t>Aya ntzak'unteju' ninnjab' intx'u'jin</t> <t>tu'na nkub'a' nak'eju' ttolob';</t>", "10": "<t>kub' tpech'u'na Raab'<f>[3]</f></t> <t>naku'xwitloj jun kyimni;</t> <t>mache'x t-slama'nju'ya tajq'oja</t> <t>tu'n tipumal tq'ob'a.</t>", "11": "<t>Te teju'ya kya'j ex tx'otx';</t> <t>aya kub' b'inchante tx'otx' ex tkyaqilju' ate' twitz.</t>", "12": "<t>Aya b'inchanteju' ati, tzajx tnayajkya'j pomnix tb'a'nq'ob'kya'j;</t> <t>nche b'itzanju' witz Tab'or ex Ermon tu'n kytzalajb'il toj tb'iya.</t>", "13": "<t>Nimtipumalju' tq'ob'a;</t> <t>kuwju' tb'a'nq'ob'a ex inkub'ti'j tkyaqil tu'n.</t>", "14": "<t>A tq'uqlil tkawb'ilju'ya ttxolilti'j ex tnik'alilti'j;</t> <t>nejlqe' tk'u'jlalil tuk'i'lju' ax twitza.</t>", "15": "<pb/><t>Nman Dyos,</t> <t>ky'i'wla'nte' tnam in niman teya tuk'i'l tzalajb'il</t> <t>ex in b'et toju' t-spik'umala,</t>", "16": "<t>intzalaj tkyaqil kmuj toj tb'iya</t> <t>ex intzalaj tu'nju' tz'aqlixi'xa.</t>", "17": "<t>Axxi'x aya tipumal ex tb'anil;</t> <t>naq tu'n t-xtalb'ila nim qipumale' inten.</t>", "18": "<t>¡A Qman Dyos kolol qi'je'!</t> <t>¡Ate Xjan tib'aj Israel nimaqkawil qe!</t>", "19": "<pb/><t>Jun q'ij yolina toj witzik',</t> <t>kyeju' tmajena tnik'alkyi'j ex tzaj tma'na kye:</t> <t>Matxi' jawnsk'o'ne' jun ichan min nxob' toju' ntaname',</t> <t>matxi' txi' nq'o'ne' toklen ex matxi' woniye'.</t>", "20": "<t>¡Matxi' knetju' nmajine' Dab'i wu'ne'!</t> <t>Matz'oknq'o'ne' te nimaqkawil tu'n waseyte' xjan</t>", "21": "<t>ex tkyaqil kmuj kwoni'ye'.</t> <t>¡Knkuwsa'ye' tu'n wipumale'!,</t>", "22": "<t>lay che q'ojinju' tajq'oj ti'j</t> <t>ex lay kub'ti'j kyu'n b'inchal myab'a'n.</t>", "23": "<t>Che kb'el nb'yo'nju'ye' tajq'oj;</t> <t>¡che elil wiq'i'ne' twitz!</t> <t>¡Che kb'el ntoqi'nju'ye' ntx'a'lti'j kyk'u'j ti'j!</t>", "24": "<t>Ktenb'el nk'u'jlalile' ti'j ex kjapumel nyole' te,</t> <t>ex nim tipumal ktenb'el wu'ne'.</t>", "25": "<t>Knkuwsa'ye' toklen tu'n tkawin</t> <t>tzajx ttzi ninnjab' Mediteraney, tponx ttzi nin a' Ewprates.</t>", "26": "<t>Ktma' weye': Aya Nmane';</t> <t>aya Ndyose', klol weye' ex xq'uqilweye'. Chiku'.</t>", "27": "<t>Kxe'l nq'o'ne' toklen te tnejil k'wa'lb'aj,</t> <t>kyib'aj kykyaqilju' nimaqkawil twitz tx'otx'.</t>", "28": "<t>Ktenb'el nk'u'jlalile' ti'j kukxju',</t> <t>ex majx kjeltenju' nyole' kyejni b'entti'j tuk'i'l.</t>", "29": "<t>Kche kawilju' tyajajil kukxju' te t-xel</t> <t>akx atiju' kya'j.</t>", "30": "<pb/><t>Qatzun makyej kykolb'i'nju' nxnaq'tzb'ile'</t> <t>qa min nche anq'in kse'nqe'x nchaq'b'ile',</t>", "31": "<t>qa min ẍejapun nkawb'ile' kyu'n</t> <t>exqa min nche'x kyb'i'n nchaq'b'ile',</t>", "32": "<t>kb'el ntz'e'ysa'ne' kywitz tu'n tpaj kypi'sal ex kyb'inchb'en myab'a'n</t> <t>che b'ajel njumane' toj tze;</t>", "33": "<t>atzu'n Dab'i lay b'aj nk'u'jlanteye',</t> <t>ex ilti'j kjapumel nyole' b'entniti'j tuk'i'l.</t>", "34": "<t>Lay kub' nxitu'nju'ye' nyole' kyej b'enti ti'j tuk'i'l</t> <t>ex lay nch'exb'eju'ye' nyole' xintziya'ne' te.</t>", "35": "<t>Jumajx oje txi' ntziya'ne' te, toj nxjanile',</t> <t>ex lay chin chanyole' te:</t>", "36": "<t>kche kawilju' tyajajil te t-xel kukxju',</t> <t>akx atiju' q'ij.</t>", "37": "<t>¡Ktenb'el kukxju', kse'n xjaw!</t> <t>¡Ktenb'el kukxju', akx atiju' kya'j! Chija Dyos.</t>", "38": "<pb/><t>Tu'npetzunju', matxi' tz'el tik'u'nju'ya</t> <t>nimaqkawil jawni t-sk'o'na;</t> <t>¡matxi' jaw tx'u'jina te!</t>", "39": "<t>Matxi' kub' t-xitu'na tyola kyejni b'entti'j tuk'i'lju' tmajena;</t> <t>matxi' kub't-xonju'ya toklen twitz tx'otx'.</t>", "40": "<t>Macheb'aj t-xopq'i'nju'ya ttapi:</t> <t>¡ex mache b'ajt-xitu'na nimaqttanam!</t>", "41": "<t>Kykyaqilju' xjal nche b'jik' inb'ajx kyelq'a'n titi'xku' kyajb'il;</t> <t>inche xmayinkju' tb'esin ti'j.</t>", "42": "<t>Matxitq'o'na kyipumalu' tajq'oj</t> <t>ex mataja tu'n kyb'aj tzalaj tu'nju' ẍe kanb'an.</t>", "43": "<t>Matz'elti'na twitzteju' tk'uẍtx'e'nb'il</t> <t>ex min xtkuwsaya toju' q'oj.</t>", "44": "<t>Matz'el ti'na tajwalil;</t> <t>matxi' kub't-xonju'ya tq'uqb'il twitz tx'otx';</t>", "45": "<t>mattaqk'uya tab'q'iyil tchwinqlal</t> <t>ex nim tch'ixaw sel tu'na.</t>", "46": "<pb/><t>Nman Dyos,</t> <t>¿ma kukxtzun tkub' tewa'n tib'ju'ya?</t> <t>¿Ma kukxtzun ktenb'il ttx'u'jilju'ya kse'n q'aq' nk'ant?</t>", "47": "<t>Taye, na'ntza naqch'i'n toju' nchwinqlale';</t> <t>naq jte' q'ij in anq'inju' ichan kub' tb'incha'na.</t>", "48": "<t>¡Mix-a'lo'te jun xjal in anq'in ex lay kyim!</t> <t>¡Mix-a'lo' jun kkletil te tipumal kamik!</t>", "49": "<t>Nman Dyos,</t> <t>¿jatzunta' tk'u'jlalila atitoq tnejel,</t> <t>ju' kyej ttziya'na te Dab'i tu'n tjapun tu'na?</t>", "50": "<t>Nman Dyos, na'nqe'tzju'ya tmajena</t> <t>nche ok ik'le'n kyu'n txqan xjal;</t> <t>ex inche exch'yonju' ik'b'il lu toj nk'u'je'.</t>", "51": "<t>Nman Dyos,</t> <t>¡iktzun nqo oka' ik'le'naju'ye' kyu'n tajq'oja!</t> <t>¡iktzu'n noka' ik'le'n tmajenju'ya jawni t-sk'o'na!</t>", "52": "<pb/><t>Nimanjtzxwitju' Qman Dyos tejumajx.</t> <t>¡Ikxwitju'! Chiju' b'itzal.</t>"}