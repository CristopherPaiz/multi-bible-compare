{"1": "<pb/><t>Kukytzaje', qoqe' b'itzan tuk'i'l tzalajb'il te Qman Dyos;</t> <t>qoqe' b'itzan teju' xq'uqilqe ex klolqe.</t>", "2": "<t>Qo okx twitz tuk'i'l aq'b'il chjonte,</t> <t>ex qo b'itzan b'itz te ninb'ilte.</t>", "3": "<t>Qu'n nimte Qman Dyos toklen,</t> <t>aju' nimaqkawil nim toklen kyib'aj kykyaqilju' dyos.</t>", "4": "<t>Qu'n toj tq'ob'</t> <t>ta'ju' t-xe tx'otx';</t> <t>ex te qe'ju' nimaq witz.</t>", "5": "<t>Tete' Dyos ninnjab', qu'n a kub' b'inchante;</t> <t>¡kub' tb'incha'nju' tx'otx' tzqij kyu'nku' tq'ob'!</t>", "6": "<pb/><t>Kukytzaje', qoqe' k'ulun mejliqo';</t> <t>qoqe' mejeku' twitz Qman Dyos,</t> <t>qu'n ate kub'inchanqe.</t>", "7": "<t>Ate Qman Dyos, ayo'tzunqe ttanamqo';</t> <t>tritqo' toj tch'laj. <pb/>Kyb'intzju'ye' ktma' ja'lo:</t>", "8": "<t>Lan kub' kych'uẍsa'n kyanmiye', kse'n toj Merib'a;</t> <t>kse'nj toj Masa, toj chq'ajlaj,</t>", "9": "<t>tej nkub' kyq'o'ne' ojtxi' kyyajilb'ene' toj joyb'ilwi'je',</t> <t>maskyepe' ojetoq che kyilju' waq'unb'ene'.</t>", "10": "<t>Kab'naq (40) ab'q'i ntx'u'jine'</t> <t>kyi'ju' xjal lu,</t> <t>ex nmaye': Matxi' che b'aj kub'tzpetkye' xjal lu;</t> <t>¡min nche'x kyb'i'n nchaq'b'ile'! nchije'.</t>", "11": "<t>Qu'mtzun nmaye' toj ntx'u'jile'</t> <t>qa lay che okx toju' najb'il te wojlab'le'. Chij. Chiju' b'itzal.</t>"}