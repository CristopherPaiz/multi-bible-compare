{"1": "<pb/><t>¡Nimanjtzxwit Qman Dyos, klol weye'!</t> <t>Inchin t-xnaq'tza'ne' ex ntzaj tyek'u'n weye'</t> <t>tu'ntzun tb'ent wu'ne' toj q'oj;</t>", "2": "<t>ate tb'anil wamiwe', jun kolb'il wib'e',</t> <t>nin e'wb'il wib'e' ex tzaqpib'l weye';</t> <t>ate kolb'ilweye', atzu' nnoka' nklo'nwib'e' ti'j;</t> <t>ate inche kub' q'onkyeju' tnam tjaq' nkawb'ile'.</t>", "3": "<pb/><t>Nman Dyos,</t> <t>¿titi' toklenju' xjal, tu'nju' nximana ti'j?</t> <t>¿Ti'xi'xtzu'n toklenju' wnaq, tu'nju' kye tilwi tu'na?</t>", "4": "<t>Ikyte xjalju' kse'n jun jiq'chan;</t> <t>inik'ju' tchwinqlal kse'n jun leku'n.</t>", "5": "<pb/><t>Nman Dyos,</t> <t>jqomju'ya twitz kya'j ex kutku'tza;</t> <t>yekunqe'xju'ya witz tu'ntzun kysb'en;</t>", "6": "<t>xonqe'xju'ya t-smaja, aye' q'ankyaq,</t> <t>ex b'inchama tu'n kyb'aj oqju' tajq'oja.</t>", "7": "<t>Q'ontz tq'ob'a tzmaxtzu' jawnixi',</t> <t>ex chin tkloma teju' ninnjab' nimxi'x;</t> <t>chin tkloma te kyipumalju' xjal te junxi'tl tnam,</t>", "8": "<t>kyeju' xjal nche chanyol</t> <t>ex njaw kyiq'i'n kyb'a'nq'ob' te tziyb'il kychajyolil.</t>", "9": "<pb/><t>Nman Dyos,</t> <t>kxe'l nb'itzane' jun ak'a'j b'itz teya;</t> <t>che kxe'l nb'itzane' b'itz teya tuk'i'l chnab' tzintzin.</t>", "10": "<t>Tu'na nche kanb'ana'ju' nimaqkawil;</t> <t>aya klonte Dab'i ju' tmajena, <pb/>chin tkloma teju' k'uẍtx'e'nb'il te b'iyb'il;</t> <t>chin tkloma toj kyq'ob'ju' xjal te junxi'tl tnam,</t> <t>kyeju' chalyol</t> <t>ex njaw kyiq'i'n kyb'a'nq'ob' te tziyb'il kychajyolil.</t>", "11": "", "12": "<pb/><t>Che ch'iyxwitju' qk'wal kse'n awal toj awb'il;</t> <t>ikyqe'wt qmyale' kse'nqe' tqan ja tb'anil b'inchb'enkye</t> <t>nche ajb'en te tkuwal tja Dyos.</t>", "13": "<t>Che nojxwitju' qk'ujaye',</t> <t>tu'n tkyaqil twitz awal te wab'j.</t> <t>Che poq'onxwitju' qrite'</t> <t>che chmet-xwit txqan kyajlal toju' qkojb'ile'.</t>", "14": "<t>Kyiqaxwit kyalju' qwakyixe',</t> <t>ex japunxwit kyq'iju' kyal.</t> <t>Mixwitti' sich' te xob'ajil kyoju' qxk'ichb'eye'.</t>", "15": "<t>¡Tzalajb'ilte' teju' tnam ati tkyaqil ja'lu te!</t> <t>¡Tzalajb'ilte' teju' tnam in ajb'en teku' Qman Dyos! chiju' b'itzal.</t>"}