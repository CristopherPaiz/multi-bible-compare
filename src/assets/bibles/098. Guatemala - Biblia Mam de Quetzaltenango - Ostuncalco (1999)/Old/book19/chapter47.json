{"1": "<pb/><t>¡Kypoq'cham toj kyq'ob'e' tnam kykyaqile'!</t> <t>¡Kynimanktze' Qman Dyos tuk'i'l tq'ojq'ojel kywi'ye' te tzalajb'il!</t>", "2": "<t>Qu'n xob'le'nte' Qman Dyos ati toj kya'j;</t> <t>ate nimaqkawil nim toklen tib'aj tkyaqil twitz tx'otx'.</t>", "3": "<t>Mache kub't-xitu'n b'o's tnam ex nimaqtnam</t> <t>ex mache kub' tq'o'n tjaq' qkawb'il.</t>", "4": "<t>Majaw t-sk'o'nju' tx'otx' te qetzb'il,</t> <t>ex nqo tzalaj ayo' tyajajil Jakob'</t> <t>tu'nju' k'u'jla'nqo' tu'n Qman Dyos.</t>", "5": "<pb/><t>¡Matxi' japunte Qman Dyos toj tq'uqb'il</t> <t>tuk'i'l sich' te tzalajb'il ex tq'ojq'ojel chun!</t>", "6": "<t>¡Che b'itzan qe'ye', che b'itzanqe' b'itze' te Qman Dyos!</t> <t>¡Che b'itzan qe'ye' teju' nimaqkawil!</t>", "7": "<t>¡Kyb'itzanx jun kyb'itze' te Qman Dyos,</t> <t>qu'n ate nimaqkawil tib'aj tkyaqil twitz tx'otx'!</t>", "8": "<t>¡Ate Qman Dyos nimaqkawil kyib'aju' nimaqtnam!</t> <t>¡Q'uqlite' Qman Dyos toj tkawb'il xjan!</t>", "9": "<t>In kymujb'a'nkyib'ju' ichan nimaq kyoklen kyoj nimaqtnam</t> <t>kyuk'i'lju' ttanam Tdyos Abraam,</t>", "10": "<t>qu'n te Qman Dyos qekye' nimaq kyoklen twitz tx'otx'.</t> <t>¡Ate nkawin tib'aj tkyaqil! Chiju' b'itzal.</t>"}