{"1": "<pb/><t>Kyq'onx chjonteye' te Qman Dyos, qu'n majx b'a'n te,</t> <t>qu'n tejumajxju' tk'u'jlalil.</t>", "2": "<t>Kymame' aj Israel:</t> <t>Tejumajxte' tk'u'jlalil Qman Dyos. Chechiku'ye'.</t>", "3": "<t>Kymame' pale:</t> <t>Tejumajxte' tk'u'jlalil Qman Dyos. Chechiku'ye'.</t>", "4": "<t>Kymame' aye'ye' nkynima'ne' Qman Dyos:</t> <t>Tejumajxte' tk'u'jlalil Qman Dyos. Chechiku'ye'.</t>", "5": "<pb/><t>Inkub'sane' te Qman Dyos tej nchin b'isune';</t> <t>intzaj tb'i'ne' ex inttzaqpiye'.</t>", "6": "<t>Ati te Qman Dyos wuk'i'le'; min nchin xob'e'.</t> <t>¿Titi' ktb'incha'ju' xjal wi'je'?</t>", "7": "<t>Ati te Qman Dyos wuk'i'le'; inchin toni'ne'.</t> <t>¡Knka'yiye' ajtkub'kyi'ju' ntx'a'lti' kyk'u'j wi'je'!</t>", "8": "<t>Ate b'a'nju' tu'n tokqe qk'u'j ti'j Qman Dyos</t> <t>kyetwitz tu'n tokqe qk'u'j ti'j jun xjal.</t>", "9": "<t>Ate b'a'nju' tu'n tokqe qk'u'j ti'j Qman Dyos</t> <t>kyetwitz tu'n tokqe qk'u'j kyi'j nimaqxjal.</t>", "10": "<pb/><t>Kkytxoli'kyib' kykyaqilju' nimaqtnam wi'je',</t> <t>ma'tzun kub'kyi'j wu'ne' toj tb'i Qman Dyos.</t>", "11": "<t>Okkytxoli'nkyib' wi'je' toj tkyaqil plaj,</t> <t>extzun makub'kyi'j wu'ne' toj tb'i Qman Dyos.</t>", "12": "<t>Okkytxoli'nkyib' wi'je' naku'j secha'lqe',</t> <t>ex lwiy kub' maytz'aju' kytx'u'jil kse'n tq'aq'al tzqij ch'i'x;</t> <t>¡kub'kyi'j wu'ne' toj tb'i Qman Dyos!</t>", "13": "<t>Inxi' kylmo'ne' tu'n kytx'u'jil tu'n nkub' tz'aqe',</t> <t>atzunte Qman Dyos ul onilweye'.</t>", "14": "<t>Inchin b'itzane' te Qman Dyos, intzaj q'onte wipumale'.</t> <t>¡Ate klol weye'!</t>", "15": "<pb/><t>Inche b'itzanju' xjal tnik'alkyi'j</t> <t>tu'n kytzalajb'il tojile kyja, qu'n mache kanb'an:</t> <t>¡Makub'kyi'j ajq'oj tu'n tipumal Qman Dyos!</t>", "16": "<t>¡Nimxi'x toklenju' tipumal Qman Dyos!</t> <t>¡Kub'kyi'ju' ajq'oj tu'n tipumal Qman Dyos! Chechij.</t>", "17": "<t>¡Lay chin kyimnaje', chin anq'ilwe'</t> <t>tu'n txi' nchik'b'a'nju'ye' xtb'incha Qman Dyos!</t>", "18": "<t>Makub' ttz'e'ysa'n Qman Dyos nwitze' kuw,</t> <t>mixtzunti' xtaj tu'n nkyimnaje'.</t>", "19": "<pb/><t>¡Kyjqome' tja Qman Dyos, <pb/>wajb'ile' tu'n wokxe' q'ol chjonte te!</t>", "20": "<pb/><t>A ttzi tja Qman Dyos ja'lu,</t> <t>ja che okyixa' tnik'alkyi'j.</t>", "21": "<pb/><t>Chjonte teya Taye, qu'n machin tzaj ttzaq'we'na</t> <t>ex machin tkola.</t>", "22": "<t>Matxi' jawb'entju' ab'j kyej kysuchu'n b'inchal ja</t> <t>te ab'j nim toklen.</t>", "23": "<t>Matb'incha Qman Dyos ja'lu,</t> <t>ex lab'te'nxi'xte' ja'lu.</t>", "24": "<t>A q'ij ju'lu tb'inchante Qman Dyos:</t> <t>¡qo'qe'tzun tzalaj toj ja'lo!</t>", "25": "<pb/><t>Nman Dyos, b'inchama xtalb'il, ¡qo' tkloma!</t> <t>Taye, b'inchama xtalb'il, ¡tu'n qtene' b'a'n!</t>", "26": "<pb/><t>¡K'i'wla'nte' tzul toj tb'i Qman Dyos!</t> <t>Inxi' qqani'ne' b'a'n kyib'aje' tzmaxtzu' toj tja Qman Dyos.</t>", "27": "<t>Ate Dyosju' Dyos Manb'aj ¡intzaj tq'o'n spik'un qe!</t> <t>kynk'um kyib'e' tuk'i'l tq'ob' tze toj kyq'ob'e'</t> <t>tzmajx ajkypone' tk'etz q'olb'eb'l.</t>", "28": "<pb/><t>Chjonte teya Nman Dyos,</t> <t>kjawil nnima'nju'ye' toklena, qu'n aya Dyos.</t>", "29": "<t>Kyq'onx chjonteye' te Qman Dyos, qu'n majx b'a'n te,</t> <t>qu'n tejumajxju' tk'u'jlalil. Chiju' b'itzal.</t>"}