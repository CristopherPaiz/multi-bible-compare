{"1": "<pb/><t>¡Chin t-xq'uqima Nman Dyos, qu'n tuk'i'la njyo'na'ye' kolb'ilweye'!</t>", "2": "<t>Oje txi' nma'ne' teya:</t> <t>Aya Nman Dyos, aya ntzaj q'onte b'a'n weye';</t> <t>mixti' juntl kse'n aya.</t>", "3": "<pb/><t>Nxi'x chin tzalaje' kyu'nju' xjal toju' ntaname'</t> <t>o'kxtzu' nche k'uluna' teya,</t>", "4": "<t>aye'ju' nche kub' kychmo'n kywitzileb'</t> <t>ex nche k'ulun kye tuk'i'l ninb'il.</t> <t>¡Milo najchi'j tu'n telwe' chik' wu'n te chojb'il kywitzu' kydyos! <pb/>¡Milo najchi'j tu'n tjaw nma'nwe' kyb'i!</t>", "5": "<pb/><t>Nman Dyos, aya wetzb'ile'; <pb/>aya nky'i'wlana weye';</t> <t>toj tq'ob'a ta'ju' nchwinqlale'.</t>", "6": "<t>Achb'ajilxi'xju' nnajb'ile' yab'o'k;</t> <t>¡tb'anilxi'xju' etzb'il nk'ame' teya!</t>", "7": "<pb/><t>Kjawil nnima'nwe' Qman Dyos, qu'n ate ẍaqlul weye',</t> <t>ex nyolin toj wanmiye' kyoj qonik'an tu'n nb'inchanteye' b'a'n.</t>", "8": "<t>Majx na'n Qman Dyos wu'ne';</t> <t>qa ati Dyos wuk'i'le', lay chin kub' tz'aqe'.</t>", "9": "<t>Qu'mtzun nojni wanmiye' tu'n tzalajb'il. <pb/>Kchin anq'ile' q'uqlixi'x nk'u'je',</t>", "10": "<t>layna' chin kyej tq'o'na toju' muqb'il,</t> <t>¡lay kyej tq'o'na nniman teya toj jul!</t>", "11": "<pb/><t>Ktzajel tyek'u'na tb'eyil chwinqlal weye'.</t> <t>Nim tzalajb'il ati twitza;</t> <t>ati tzalajb'il tejumajx tuk'i'la, chiju' b'itzal.</t>"}