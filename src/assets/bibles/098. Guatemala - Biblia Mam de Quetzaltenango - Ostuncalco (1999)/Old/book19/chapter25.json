{"1": "<pb/><t>Nman Dyos, teya nchin kub'sana'ye';</t>", "2": "<t>Taye, ti'ja q'uqla' nk'u'je':</t> <t>lalun taja tu'n tel nch'ixawe'.</t> <t>¡Tu'n lalun chin kub'kytze'ne' wajq'oje!</t>", "3": "<t>¡Miwt tz'ela' kych'ixawju'</t> <t>q'uqlok kyk'u'j ti'ja!</t> <t>¡Aye'wt tz'el kych'ixawju'</t> <t>naqx kyak'a'n njaw kyiq'i'n kyib' ti'ja!</t>", "4": "<pb/><t>Nman Dyos,</t> <t>yek'unqe'tzju'ya tb'eya weye';</t> <t>chin t-xb'etzama kyoj;</t>", "5": "<t>chin t-ẍaqluma, chin t-xb'etzama toju' ax,</t> <t>qu'n a na'ta Dyos ja q'uqla' nk'u'je' ex klol weye'.</t> <t>¡Tkyaqil kmuj q'uqlok nk'u'je' ti'ja!</t>", "6": "<pb/><t>Nman Dyos,</t> <t>na'ntza ttzalajb'ila tuk'i'l tk'u'jlalila</t> <t>ju' ntzaj tyek'u'na qeye' kukxju',</t>", "7": "<t>lantzun tzaj tna'nteju'ya wile'</t> <t>exju' taq'wix xnb'inchaye' toj nku'xumale'.</t> <t>Nman Dyos, chin tna'tza,</t> <t>tuk'i'l tk'u'jlalila ex t-xtalb'ila.</t>", "8": "<pb/><t>Majx b'a'nte' Qman Dyos ex tnik'alti'j;</t> <t>intzak'un ti'j kyb'inchb'enju' aj il</t>", "9": "<t>aye'tzu'n min nkynima'n kyib' inche t-ẍaqlu'n toju' tb'eyil;</t> <t>¡nche t-xnaq'tza'n tu'n kyb'et toj tnik'alti'j!</t>", "10": "<t>Tkyaqilju' tb'e Qman Dyos tk'u'jlalil ex ax qe', <pb/>kyeju' xjal njapunju' tyol ex tchaq'b'il kyu'n.</t>", "11": "<pb/><t>Nman Dyos, nimwe' wil twitza;</t> <t>najsama, nimanjtzwitu' tb'iya.</t>", "12": "<t>In xityek'u'n Qman Dyos b'e,</t> <t>teju' xjal nniman te;</t>", "13": "<t>intb'incha'n tu'n tanq'in b'a'n</t> <t>ex kxe'l tq'o'n kytx'otx'ju' tyajajil toju' tx'otx'.</t>", "14": "<t>In nokte Qman Dyos te kamiwju' nche niman te,</t> <t>ex nxityek'u'nju' tyol kyejni b'entti'j kye.</t>", "15": "<t>Majx tokwe' nwitz ti'j Qman Dyos,</t> <t>qu'n inchin tklo'ne' toj tkyaqil xob'ajil.</t>", "16": "<pb/><t>Chin tka'yintza, Nman Dyos, ex q'aq'antz tk'u'ja wi'je',</t> <t>qu'n njunale' intinqine' ex nchin b'isune'.</t>", "17": "<t>Inxi'x chin b'isune' atl junjun q'ij;</t> <t>chin tkloma toju' yajb'ilweye'.</t>", "18": "<t>Ka'yintzju'ya nchin nik'a'ye' toju' aq'untl ex toju' b'is,</t> <t>ex najsama wile'.</t>", "19": "<t>Ka'yintza, nim wajq'oje</t> <t>inxi'x walti'j kyk'u'j wi'je'.</t>", "20": "<t>¡Chin t-xq'uqima, klomju'ya nchwinqlale'!</t> <t>¡Lalun taja tu'n tel nch'ixawe',</t> <t>qu'n tuk'i'la njyona'ye' kolb'il!</t>", "21": "<t>Chin kletxwite' tu'nju' b'a'n wele' mixti' wile' twitza,</t> <t>qu'n matxi' tz'okqe nk'u'je' ti'ja.</t>", "22": "<pb/><t>¡Nman Dyos,</t> <t>klomqe'ju'ya aj Israel toj tkyaqilju' yajb'ilkye!, chiju' b'itzal.</t>"}