{"1": "<pb/><t>Lalun tzaj ttx'u'jila tu'n kypaju' b'inchal myab'a'n,</t> <t>ex lalun tzaj tx'a'lti'j tk'u'ja kyi'ju' b'inchal il,</t>", "2": "<t>qu'n ikyqe'ju' kse'n k'ul lwiy nche kub' tzqij;</t> <t>¡ex nche kub'ch'u'ẍix kse'n itzaj!</t>", "3": "<pb/><t>Qek tk'u'ja ti'j Qman Dyos ex b'inchamju'ya b'a'n,</t> <t>tz'anq'ina twitz tx'otx' ex we'ku'ya toj tokslab'la.</t>", "4": "<t>K'u'jlama Dyos tu'n tkyaqil tanmiya,</t> <t>ktzajel q'onte' tkyaqilju' tajb'ila.</t>", "5": "<pb/><t>Q'onkja tchwinqlala toj tq'ob' Qman Dyos;</t> <t>qek tk'u'ja ti'j, tzulte' onilteya.</t>", "6": "<t>Tu'nte kqoptz'ajelju' ttxolilti'j ex tnik'alilti'j ntb'incha'na</t> <t>kse'n nqoptz'aj q'ij te wanq'ij.</t>", "7": "<pb/><t>Numeku'ya twitz Qman Dyos;</t> <t>naq tz'ayona te ajtul onilteya.</t> <t>Lalun tzaj ttx'u'jila ti'ju' xjal xi'tjaw b'ent,</t> <t>ti'ju' nximan tu'n tb'inchante myab'a'n.</t>", "8": "<pb/><t>Tzaqpinkju'ya q'oj, ex lalun tx'u'jintla;</t> <t>qu'n tu'nju' q'oj nche kub'a' ichinxi'xju' ti'xti'.</t>", "9": "<t>Kna' che elix xla'ja'nkye' b'inchal myab'a'n toju' tnam,</t> <t>aye'tzu'n q'uqlok kyk'u'j ti'j Qman Dyos</t> <t>kche etzal ti'ju' tx'otx'.</t>", "10": "<pb/><t>Naqch'inxtl kyb'aju' b'inchal myab'a'n;</t> <t>b'a'n qama jyona kyi'j, lay che okyaltl tu'na.</t>", "11": "<t>Aye'tzu'n me'sqe' kkyetza'ju' tx'otx'</t> <t>ex kche anq'il tojxi'x nak'b'il.</t>", "12": "<pb/><t>Intjyo'n b'inchal myab'a'n tu'me'l tu'n tb'inchan taq'wixil ti'ju' xjal tnik'alti'j,</t> <t>ex aj t-xika'yin te ntx'a'lti'j tk'u'j.</t>", "13": "<t>Atzunte Qman Dyos naq ntze'n,</t> <t>qu'n kanli twitz qa tzma nq'naxju' b'inchal myab'a'n.</t>", "14": "<pb/><t>In jatz kyiq'i'n aj il kyk'uẍtx'e'nb'il toj tja ex inel kyqinu'n kysmaj</t> <t>tu'n kykub'ju' prow exqe'ju' me's kyu'n,</t> <t>¡tu'n kyb'yetju' b'a'n kychwinqlal!</t>", "15": "<t>Axtzu'n kyk'uẍtx'e'nb'il k'okyix xuyli toj kyanmi,</t> <t>exqe'tzu'n kysmaj che b'ajel toqj.</t>", "16": "<pb/><t>Aju' ch'i'n ati teju' xjal b'a'n</t> <t>tb'anilxi'x kyetwitz txqan kyq'inumalu' b'inchal myab'a'n.</t>", "17": "<t>Qu'n che kb'el tnajsa'n Qman Dyosju' xjal aj il,</t> <t>aye'tzu'n b'a'n xjal lalun che kub' tnajsa'n.</t>", "18": "<pb/><t>Nxq'uqinte Qman Dyos kyi'ju' xjal mixti' kytz'ilil,</t> <t>ex ktenb'elju' kyetzb'il tejumajx.</t>", "19": "<t>Lay tz'el kych'ixaw toju' tq'ijlalil yajb'il,</t> <t>ajttzaj we'yaj, qu'n ktenb'il kywa nim.</t>", "20": "<pb/><t>Kche k'antelju' b'inchal myab'a'n, naku'j tzqij k'ul;</t> <t>Exqe'ju' ajq'oj ti'j Qman Dyos che kb'el naj kse'n sib'.</t>", "21": "<pb/><t>In qanin tch'exju' b'inchal myab'a'n ex min ntchjo'ntl,</t> <t>atzu'n xjal tnik'alti'j nchjon tk'as ex inq'on chjonte.</t>", "22": "<t>Aye' nche tky'iwla'n Qman Dyos, kkyetza'ju' tx'otx',</t> <t>aye'tzu'n txko'n taq'wix kyb'aj, che b'elt-xitu'n.</t>", "23": "<pb/><t>Ate Qman Dyos ẍaqlulkye xjal</t> <t>ex nche kub' tq'o'n toju' b'e b'a'n toj twitz;</t>", "24": "<t>exqa mache jaw tz'aq, lay che kyejten axtzu',</t> <t>qu'n tzyu'nqe' tu'n Qman Dyos.</t>", "25": "<pb/><t>Machin nokye' ku'xun, ja'lo matxi' chin tijine',</t> <t>ex min ẍewil jumaju'ye' ichan tnik'alkyi'j, ma'wt che kyej ttzaqpi'n Dyos</t> <t>ex mixjaloja ẍe oka' nka'yi'n jumajuye' kyk'wal inwt che mon.</t>", "26": "<t>Tkyaqil maj nq'aq'an tk'u'j, ex inq'on ch'ex;</t> <t>ky'i'wla'nqe'ju' tk'wal.</t>", "27": "<pb/><t>Pa'mil tib'a ti'ju' taq'wix, ex b'inchamju'ya b'a'n,</t> <t>ktenb'iltzun jun najb'iltzu' teya ja knajala'ya.</t>", "28": "<t>Qu'n intk'u'jla'nte Qman Dyos tnik'alilti'j</t> <t>ex min nche kyajttzaqpi'nju' wa'lqe' toj kyokslab'l;</t> <t>aye'tzu'n b'inchal myab'a'n nche kub't-xitu'n</t> <t>ex mixti' nkyajtq'o'n kyyajil.</t>", "29": "<t>Kche etzalju' xjal tnik'alkyi'j ti'ju' tx'otx'</t> <t>ex kche anq'il twitz tejumajx.</t>", "30": "<pb/><t>Nyolinju' xjal tnik'alti'j tuk'i'l nab'l;</t> <t>ex ax yolin.</t>", "31": "<t>Atiju' t-xnaq'tzb'il Qman Dyos toj tanmi;</t> <t>¡layx che jaw jiktz'aju' tqan!</t>", "32": "<pb/><t>Inche ka'ylaju' b'inchal myab'a'n kyi'ju' xjal tnik'alti'j,</t> <t>tu'n kykub' tb'yo'n;</t>", "33": "<t>atzunte Dyos lay taj tu'n kykub'tz'aq toj kyq'ob',</t> <t>expe' lay taj tu'n tjaw chan il kyi'j.</t>", "34": "<pb/><t>Qek tk'u'ja ti'j Qman Dyos, ex okslanku'ya,</t> <t>kjawil nima'nta tu'n, ex ktzajel tq'o'nju' tnam te tetzb'ila.</t> <t>¡Ktka'yi'ya ajtkub' tz'e'ysa'n kywitzu' b'inchal myab'a'n!</t>", "35": "<pb/><t>Matxi' wile' b'inchal myab'a'n, nojni tu'n nimjtib'il,</t> <t>kse'n jun tze pujin toj t-xaq;</t>", "36": "<t>makub'naj;</t> <t>machin jyone' ti'j, ex mixti' sokyal.</t>", "37": "<pb/><t>Ka'yinxpe'ju'ya xjal tnik'alti'j ex mixti' til:</t> <t>ktenb'el nak'b'il te toju' tq'ijlalil tzul.</t>", "38": "<t>Aye'tzu'n b'inchal myab'a'n che kb'el xitu'n;</t> <t>lay che anq'intl toju' tq'ijlalil tzul.</t>", "39": "<pb/><t>Atzu' ntzaja' o'nb'il kyeju' xjal tnik'alkyi'j tk'etz Dyos,</t> <t>qu'n a kolb'ilju' kye kyoju' tq'ijlalil ch'uẍ.</t>", "40": "<pb/><t>A Qman Dyos noninkye tu'n kytzaqpaj.</t> <t>Inche ttzaqpi'n toj kyq'ob'ju' b'inchal myab'a'n, ex nche tklo'n,</t> <t>qu'n ti'j te nkyjyo'na'ju' kolb'ilkye, chiju' b'itzal.</t>"}