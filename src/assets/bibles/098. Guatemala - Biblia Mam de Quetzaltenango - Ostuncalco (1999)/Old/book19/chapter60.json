{"1": "<pb/><t>Nman Dyos, maqokyej tkolb'e'na toju' ttx'u'jila,</t> <t>matxi' qokub' t-xitu'na;</t> <t>¡ja'lo q'ontz jumajtla qipumale'!</t>", "2": "<t>Tb'inchaya tu'n tyukchiju' tx'otx' ex tu'n txi' jaqli;</t> <t>¡ja'lo jpunku' jumajtla xb'aj jaqj, qu'n in qotx'j!</t>", "3": "<t>Matb'inchaya tu'n tik'ju' ttanama toj yajb'il kuw,</t> <t>matzaj tq'o'na jun q'e'n qeye' nnok toj kywitz xjal tu'n;</t>", "4": "<t>¡Tzaj tq'o'na jun techlal kyeju' inche niman teya,</t> <t>tu'ntoq kyklet kyeju' smaj nche tzaj xon!</t>", "5": "<t>¡Qo ttzaq'wetza, qo tkloma tu'n tipumala!</t> <t>¡Klomqe'ju'ya nche tk'u'jla'na!</t>", "6": "<pb/><t>Oje tma Qman Dyos toju' tja xjan;</t> <t>¡Kb'el waq'pu'nju'ye' tx'otx' Sikyem tuk'i'l tzalajb'il</t> <t>ex kb'ajel nsipa'ne' b'ya' Sukot!</t>", "7": "<t>Weqe'weye' Kalaad ex Manases;</t> <t>ate Eprayin kolb'il tokx toj nwi'ye';</t> <t>atzu'n Juda ntzeye' te aq'b'il chaq'b'il.</t>", "8": "<t>A nk'o'ẍju'ye' Moab' te ntx'ajb'ile';</t> <t>kb'el nxone' nxajab'e' tib'aj Edom;</t> <t>¡kchin jawil ẍch'ine' ajnkanb'ane' kyib'aj pilistey! Chi Dyos.</t>", "9": "<pb/><t>¿Alxi'xkye k'onil weye' tu'n tkub'ti'ju' nintnam jpu'mile ti'j tu'n nintapi?</t> <t>¿Alkye kpomel q'inweye' toju' tnam Edom?</t>", "10": "<t>Aya Nman Dyos, ju' o eltik'o'na,</t> <t>¡minti' nnextla kyuk'i'lju' qxjale' te q'oj!</t>", "11": "<t>Qo tonima tu'n tkub'ti'ju' qajq'oje',</t> <t>qu'n aju' qe' qipumal mixti'x tz'oka'.</t>", "12": "<t>Tu'nju' t-o'nb'il Dyos kb'entel nimaq ti'xti' qu'n;</t> <t>¡ate kb'el najsankyeju' qajq'oj! Chiju' b'itzal.</t>"}