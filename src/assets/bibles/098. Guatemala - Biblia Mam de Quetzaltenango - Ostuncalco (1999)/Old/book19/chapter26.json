{"1": "<pb/><t>Nman Dyos, b'inchama tnik'alilti'j weye',</t> <t>qu'n mixti' taq'wix toju' nchwinqlale'.</t> <t>Q'uqlokxi'xwe' nk'u'j ti'ja Nman Dyos;</t>", "2": "<t>chin t-xpich'uma, ¡kutik' twitza wi'je'!,</t> <t>¡kutik' twitza kyi'ju' nxime'</t> <t>ex kyi'ju' nna'ne' toj wanmiye'!</t>", "3": "<t>Minti' in ik'tna'lju' tk'u'jlalila wu'ne'</t> <t>ex in nb'incha'nju'ye' tajb'ila;</t>", "4": "<t>b'ajx chin tena'we' kyuk'i'lju' chalyol</t> <t>ex b'ajx chin uk'ilana'ye' kyuk'i'lju' xmletz'.</t>", "5": "<t>Inel wik'u'ne' b'u'yb'il kyib'ju' b'inchal il;</t> <t>¡b'ajx chin tena'we' kyuk'i'lju' b'inchal myab'a'n!</t>", "6": "<pb/><t>Nman Dyos, wajb'ile' tu'n woklq'eye' ti'ju' q'olb'eb'l teya,</t> <t>txjo'nqe'tlwe' nq'ob' ex ẍnu'lqe'tl te il,</t>", "7": "<t>tu'ntzun nb'itzane' te ajwalb'il tb'iya,</t> <t>ex tu'n t-xi'npakb'a'ne' taq'unb'ena tb'anilxi'x.</t>", "8": "<pb/><t>Nman Dyos, ink'u'jla'nwe' ja, janajla'ya,</t> <t>ja tkub'a' tajwalila.</t>", "9": "<t>Lalun tz'el tiq'i'na nchwinqlale' junx kyuk'i'lju' aj il;</t> <t>ex lalun tb'inchaya weye' kse'n nche t-se'na'ju'ya b'yolxjal,</t>", "10": "<t>kse'nqe' naq'li kyq'ob' tu'n kyb'inchan il</t> <t>ex tu'n kyk'mon medi ti'j jun taq'wixil.</t>", "11": "<pb/><t>Atzunwe' mixti'we' ttz'ilil nchwinqlal;</t> <t>¡chin tkloma, q'aq'antz tk'u'ja wi'je'!</t>", "12": "<t>Wa'lqe' nqane' b'a'nxi'x twitz tx'otx';</t> <t>¡kjawil nnima'na Wajaw, kywitzju' ttanama!, chiju' b'itzal.</t>"}