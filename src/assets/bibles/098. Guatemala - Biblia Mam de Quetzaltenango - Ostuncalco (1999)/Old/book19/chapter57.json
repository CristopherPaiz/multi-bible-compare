{"1": "<pb/><t>Q'aq'antz tk'u'ja wi'je' Nman Dyos, q'aq'antz tk'u'ja wi'je',</t> <t>qu'n tuk'i'la njyo'na'ye' kolb'il,</t> <t>wajb'ile' tu'n nklete' tjaq' t-xik'a</t> <t>tzmax ajtik'ju' yajb'il.</t>", "2": "<t>Kjawil tq'ojq'ojel nwi'ye' te Dyos jawnixi',</t> <t>Aju' Qman Dyos ntzaj oninweye' toj tkyaqil.</t>", "3": "<t>Ktzajel tq'o'n tk'u'jlalil exju' ax tzmax toj kya'j,</t> <t>ex chin tkla'ye' te kytx'u'jilju' ljo'n toj nq'ije' kyu'n.</t>", "4": "<pb/><t>Matxi' chin kub' tz'aqe',</t> <t>kyxolju' b'alun inche ch'yon xjal;</t> <t>iky kywitzteju' kse'n ch'ut ex talsmaj,</t> <t>iky kyaq'ju' kse'n k'uẍtx'e'nb'il jqu'n twitzte.</t>", "5": "<pb/><t>Nman Dyos, atiya tib'aju' kya'j.</t> <t>¡Nojni tkyaqil twitz tx'otx' tu'n tajwalila!</t>", "6": "<pb/><t>Makub' kyq'o'n wajq'oje jun xpatxab' toj nb'eye'</t> <t>naq tu'n ttzaj xob'il wi'je'</t> <t>ma ku'x kyb'incha'n jun jul toj nb'eye',</t> <t>ex aye'x ẍeku'x tz'aq toj.</t>", "7": "<pb/><t>Nman Dyos, matxi' qexi'x nk'u'je' ti'ja</t> <t>inchin tzalaje' tu'n nb'itzane' teya.</t>", "8": "<t>Nna'ntztzun wib'e'</t> <t>kyna'ntzkyib'e' chnab' arpa ex tzintzin;</t> <t>¡kchin jawil weye' q'ol chjonte te Dyos ajttzaj t-xe kya'j!</t>", "9": "<t>Kchin b'itzale' teya, Nman Dyos</t> <t>kyxolju' k'ok'e' tnam ex nimaqtnam.</t>", "10": "<t>Tb'anilxi'xte' tk'u'jlalila toj kya'j</t> <t>nojni twitz ẍkul kya'j tu'nju' toklena.</t>", "11": "<pb/><t>Nman Dyos, atiya tib'aj kya'j.</t> <t>¡Nojni tkyaqil twitz tx'otx' tu'n tajwalila! Chiju' b'itzal.</t>"}