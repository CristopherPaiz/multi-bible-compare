{"1": "<pb/><t>Nman Dyos, ¿tiqu'n nkyaja' tena najchaq?,</t> <t>¿tiqu'n nkub' tewa'ntib'a tojxi'x tq'ijlalil k'ixk'oj?</t>", "2": "<t>Aye' xjal b'inchal taq'wix, tuk'i'l nimjtib'il</t> <t>nche okten ljoltojkyq'iju' xjal me's;</t> <t>¡che kub'xwit tz'aq tu'na Dyos tojx kyxpatxab' kub'ni kyq'o'n!.</t>", "3": "<t>Nkynima'n kyib'ju' b'inchal myab'a'n ti'jxju' kyajb'il;</t> <t>nche txkon taq'wixu' jamjol, ex nel kyik'o'n Qman Dyos.</t>", "4": "<t>Nkynima'n kyib'ju' b'inchal taq'wix, ex min nche jyon ti'ja Dyos.</t> <t>Mixti'x nkyq'o'n anb'il tu'n kyximan ti'ja Dyos.</t>", "5": "<t>Kukx kych'iyju' toju' nkyb'incha'n.</t> <t>Najchaq ta' tkawb'ila kye,</t> <t>min nnel kynik' ti'j.</t> <t>Nche xmayin kyi'ju' kyajq'oj,</t>", "6": "<t>toj kynab'l qa mix-a'lo' kb'elsantekyi'j,</t> <t>exqa mixti' che ik'ela'.</t>", "7": "<t>Naqx txkoj il e'chaj yolil</t> <t>ex wuli'n tokx toj kytzi;</t> <t>ajkyyolin nkub' kyewa'n yajb'il ex taq'wix nkyb'incha'n.</t>", "8": "<t>Nche kub'ten xq'uqil kyoju' kojb'il,</t> <t>ex nche kub' kyb'yo'n xjal mixti' kyil toj ewaj.</t> <t>Majx tokkywitz kyi'ju' tal xjal mixti' kolb'ilkye:</t>", "9": "<t>naku'jxi'xtej jun b'alun toj tjul,</t> <t>nnxq'uqin tzmax toj tewb'il,</t> <t>nnayon tu'n txi' t-xontib' kyib'aju' prow,</t> <t>ajtzun kytzyet tu'n, nchex tjwo'ntzuntz toj t-xpatxab'.</t>", "10": "<t>Nche kub' tz'aqu' mixti' kolb'ilkye toj tq'ob',</t> <t>majx nche kub'b'aj tjaq' tipumal.</t>", "11": "<pb/><t>Chiloju' b'inchal myab'a'n qa matxi' tzik'tna'lju' til,</t> <t>exqa ntjpu'nte Dyos twitz ex mintlo'n titi' nb'aj.</t>", "12": "<t>¡Iq'i'nktz tib'a Nman Dyos, q'oma te!</t> <t>¡Lalun tzik' kyna'lu' nt'uẍjne kyk'u'j tu'na!</t>", "13": "<t>¿Nman Dyos, tiqu'n nche xmayina' b'inchal myab'a'n ti'ja,</t> <t>tu'nju' nkub' kyxima'n qa lay kub' ttz'e'ysa'na kywitz tu'n tpaju' kyil?</t>", "14": "<t>Aku'ya matxi' ka'yinteju' kyil taq'wixi'x;</t> <t>¡matxi' tka'yita ex kb'el ttz'e'ysa'na kywitz!</t> <t>In kyoqxena'n kyib'ju' mixti' kolb'ilkye tuk'i'la;</t> <t>aya nnoninkyeju' meb'a.</t>", "15": "<t>¡Xitunku'ya kyipumalju' b'inchal myab'a'n!</t> <t>¡Tz'e'ysama kywitz tu'n tpaj tkyaqilju' kyb'inchb'en taq'wix!</t>", "16": "<pb/><t>Ate Qman Dyos nimaqkawil tejumajx;</t> <t>¡che elex t-xla'ja'nju' nche niman kye txqantl dyos ti'jxi' ttanam!</t>", "17": "<t>Nman Dyos, intzaj tb'i'nta kyna'j Dyosu' me's,</t> <t>intq'uqb'a'na kyk'u'j ex nche tzaj ttzaq'we'na.</t>", "18": "<t>B'inchama tnik'alilti'j teju' meb'a ex teju' nyajlanjtz:</t> <t>¡tu'ntzun lalun yajuntlu' xjal,</t> <t>tzajni ti'j tx'otx'!, chiju' b'itzal.</t>"}