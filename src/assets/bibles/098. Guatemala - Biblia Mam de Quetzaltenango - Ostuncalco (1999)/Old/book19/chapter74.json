{"1": "<pb/><t>Nman Dyos,</t> <t>¿Titiqu'n xqokyej tkolb'e'na tejumajx?</t> <t>¿Titiqu'n saja' ttx'u'jila</t> <t>kyi'ju' rit toj tch'laja?</t>", "2": "<t>Na'ntzju'ya ttanama,</t> <t>ju' jawni t-sk'o'na ojtxi',</t> <t>ex klet tu'na tu'n tok te ttanama;</t> <t>na'ntzju'ya witz Syon, ja matxi' najana'ya.</t>", "3": "<t>Kutzaja ka'yilteju' tnam majx kub'ni xitu'n;</t> <t>¡oktenju' ajq'oj xitulte tkyaqilju' tjaya xjan!</t>", "4": "<pb/><t>Inche b'itzanju' tajq'oja tu'n ẍekanb'an ti'ju' tjaya xjan;</t> <t>¡matxi' kub' kyq'o'n kyb'ander te juntl tnam</t>", "5": "<t>tib'aju' ttzija, janche okxa' xjal!</t> <t>Naku'j si'wilqe' kyxol tze toj k'ul q'ajin,</t>", "6": "<t>eb'jo'kten pa'lkye tilb'ilal toj tjaya</t> <t>tu'n k'uxb'il te si'wb'il ex tu'n pojb'il</t>", "7": "<t>Okkyq'o'n tq'aq'alju' tjaya xjan;</t> <t>¡naku'j mixti'x toklen,</t> <t>kub' kytx'u'yi'n twitz tx'otx'!</t>", "8": "<t>Kyma tu'n qkub' kyxitu'ne' qkyaqile';</t> <t>¡eb'jo'kten xitulkyeju' ja te k'u'lb'il toj tnam</t> <t>ja nqb'u'yi'natoq qib'e' tu'n qk'ulune' teya!</t>", "9": "<t>Mixti' nche qka'yintlju'ye' techlal xjan;</t> <t>mixti' juntl t-sanjela xkyej,</t> <t>expe' min b'i'n qu'ne' jtoj we' ttxa'njalu.</t>", "10": "<pb/><t>Nman Dyos,</t> <t>¿ma kukxtzun kyajun ajq'oju' qi'je'?</t> <t>¿Ma kukxtzun tu'n kyolil taq'wixju' ti'ja?</t>", "11": "<t>¿Tiqu'n nxa' tewa'nju'ya tipumal tq'ob'a?</t> <t>¿Tiqu'n nkyeja' tchle'n tq'ob'a ttzitk'u'ja?</t>", "12": "<t>Atxi'x ojtxi' aya nninaqkawile'. <pb/>Nimxi' kanb'ab'l matxi' kub'ti'n tu'na, Nman Dyos</t> <t>tza'lu twitz tx'otx':</t>", "13": "<t>kub' taq'pu'nju'ya ninnjab' tu'n tipumala,</t> <t>kub' tpa'na kywi'ju' nimaqtxkup toj ninnjab',</t>", "14": "<t>b'ajkub' tpch'u'na twi'ju' nin txkup Leb'yatan <pb/>ex xitq'o'na te kychi' txkup toj chq'ajlaj.</t>", "15": "<t>Eb'jatz poq'chaj a' ex eb'et nin a' tu'na,</t> <t>ex e'kub' ttzqijsa'nju'ya nin a' min nche kub' tzqij.</t>", "16": "<t>Te teya q'ij exju' qonik'an;</t> <t>aya b'inchante xjaw exju' q'ij;</t>", "17": "<t>aya kyej q'onte techelju' b'ajsb'il ttxa'n tx'otx';</t> <t>kyej tnk'u'na q'ijal tuk'i'lju' jb'alil.</t>", "18": "<pb/><t>Na'nku'ya Nman Dyos, nnok ik'le'na tu'n ajq'oj,</t> <t>exqe' xjal mixti' kynab'l nche yolin taq'wix ti'ja.</t>", "19": "<t>¡Lalun tzik'xi'x qna'le' tu'na!</t> <t>Mixti'x qipumale' kse'nqe' paloms b'o's kyyajil;</t> <t>¡lalun qo'x tq'o'na kyeju' tojk'ul txkup!</t>", "20": "<t>¡Na'ntzju'ya tyola kyej b'entti'j tu'na,</t> <t>qu'n nojniju' tnam tu'n taq'wixil</t> <t>expe' toj tkyaqil twitz tx'otx'!</t>", "21": "<t>Lalun taja tu'n tkub' me'sa'nju' xjal nyajunjtz;</t> <t>¡b'inchama tu'n tjaw nima'na tu'n prow ex tu'n me's!</t>", "22": "<pb/><t>¡Iq'i'nktz tib'a Nman Dyos! ¡B'inchama tkawb'ila!</t> <t>¡Na'ntza nche oktenju' xnak q'ol ttx'u'jila kukxju'!</t>", "23": "<t>Lalun tzik'tna'l tq'ojq'ojel kywi' tajq'oja tu'na,</t> <t>ex inxi'x che ẍch'inju' min nche okslan teya. Chiju' b'itzal.</t>"}