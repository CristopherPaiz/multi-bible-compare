{"1": "<pb/><t>Intma'n kya'j ninb'ilte Dyos;</t> <t>aju' twitz kya'j nyek'unteju' taq'unb'en tq'ob'.</t>", "2": "<t>Atl junjun q'ij nkyma'nju' tb'inchb'en Dyos;</t> <t>exju' qonik'an nxitma'n tqanil te juntl qonik'an.</t>", "3": "<t>Maskyepe' mixti' jun tqanil tu'n tyol</t> <t>ex mixti' jun tq'ojq'ojel yol nb'injtz,</t>", "4": "<t>atiju' tqanil toj tkyaqil twitz tx'otx',</t> <t>tzmax toj mankb'il t-xe kya'j,</t> <t>atzuntzu' kub'a' tq'o'n Dyos tkub'elu' q'ij.</t>", "5": "<t>Ntzyet tb'ettzuntz kse'n jun ku'xun ajtmje,</t> <t>kse'n jun xjal aj txi' ojqelanjeb'il,</t>", "6": "<t>In jawu'lu' q'ij toj jun plaj kya'j</t> <t>ex innex toj jun plajtl,</t> <t>ex mix-a'lo' jun nb'ent tewan teju' ttantonil.</t>", "7": "<pb/><t>Ttzinunalxi'xte' t-xnaq'tzb'il Qman Dyos,</t> <t>qu'n intq'o'n ak'a'j chwinqlal.</t> <t>Tnik'alti'jte' tchaq'b'il Qman Dyos,</t> <t>qu'n intq'o'n tnab'lju' xjal mixti' xnaq'tzb'il te.</t>", "8": "<t>Tz'aqliqe'ju' tkawb'il Qman Dyos,</t> <t>qu'n intzalaj qanmi kyu'n.</t> <t>Tb'anilxi'xte' tchaq'b'il Qman Dyos,</t> <t>in t-spik'b'a'n toj qwitz.</t>", "9": "<pb/><t>Majx Ẍtilunte' nqo niman te Qman Dyos,</t> <t>ex ati tejumajx.</t> <t>Ax qe'kye' tchaq'b'il Qman Dyos,</t> <t>kykyaqil tz'aqliqe',</t>", "10": "<t>¡nimxi'x kyoklen kyetwitz tb'anil q'anpwaq!,</t> <t>¡maj chi'xi'x kyetwitzju' ta'lkab' nb'ent kyu'n onon!</t>", "11": "<t>Ex k'asb'ilqe' weye' ayine' tmajena,</t> <t>ex b'a'nxi'x tu'n kyxi' nnb'i'ne'.</t>", "12": "<pb/><t>¿Alxi'xkye jun inel tnik' ti'jxu' tchuksb'en?</t> <t>¡Nman Dyos, najsanku'ya jni'xu' nb'inchb'ene' min inel nnik'e' kyi'j!</t>", "13": "<t>Iq'imilju'ya nimjtib'il woje';</t> <t>lalun taja tu'n tkub' wi'je' tu'nju' nimjtib'il.</t> <t>Tu'ntzun wokye' mixti' ntz'ilile' twitza;</t> <t>ex tu'n ntzaqpete' te nimaq il.</t>", "14": "<pb/><t>Che elxwit b'a'nju' nyole' exju' nxime' toj twitza,</t> <t>Nman Dyos, wewb'ile' ex tzaqpil weye', chiju' b'itzal.</t>"}