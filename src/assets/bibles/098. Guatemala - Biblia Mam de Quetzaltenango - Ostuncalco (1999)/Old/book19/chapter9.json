{"1": "<pb/><t>Nman Dyos,</t> <t>wajb'ile' tu'n nb'itzane' teya tu'n tkyaqil nk'u'je'</t> <t>ex tu'nt-xi nchik'b'a'ne' nim tb'inchb'ena tb'anilxi'x.</t>", "2": "<t>Aya atiya toj kya'j,</t> <t>naq tu'nela wajb'ile' tu'n nẍch'ine' tu'n tzalajb'il;</t> <t>¡wajb'ile' tu'n nb'itzane' b'itz toj tb'iya!</t>", "3": "<pb/><t>In cheb'aj oqu' wajq'oje twitza;</t> <t>inche kub' tz'aq ex nche kyim.</t>", "4": "<t>Machin tkola toj tnik'alilti'j:</t> <t>nche oktq'o'na xjal toj xjel tojxi'x tu'me'l kukxju' toj tq'uqb'ila.</t>", "5": "<t>Matxi' che'x ttzak'u'na nche niman kye txqantl dyos,</t> <t>matxi' che kub't-xitu'na b'inchal taq'wix,</t> <t>¡matxi' kub' tnajsa'nju'ya kyb'i tejumajx!</t>", "6": "<t>Matxi' kyimju' ajq'oj,</t> <t>ex matxi' che b'aju' nimaqttanam tuk'i'l;</t> <t>aya xkub' xitunkye,</t> <t>ex mixti' jun nab'ab'lkye xkyaj.</t>", "7": "<pb/><t>Atzunte Qman Dyos nimaqkawil tejumajx;</t> <t>makub' tq'o'n tkawb'il tu'n kyok xjal toj xjel tu'n:</t>", "8": "<t>kykyaqilu' xjal twitz tx'otx' che okyel tq'o'n toj xjel tojxi'x tu'me'l,</t> <t>kb'el ttz'e'ysa'n kywitzju' tnam kse'nxju' kyb'inchb'en.</t>", "9": "<t>A Qman Dyos nklonkyeju' nche yajlanjtz;</t> <t>inche tklo'n toj tq'ijlalil yajb'il.</t>", "10": "<pb/><t>Nman Dyos,</t> <t>aye'ju' ojtzqilteya q'uqli kyk'u'ju' ti'ja,</t> <t>mixti' nche kyej ttzaqpi'nju'ya nche jyon ti'ja.</t>", "11": "<t>Che b'itzanqe' b'itze' te Qman Dyos, ju' nkawin toj Syon;</t> <t>kymanxe' kye tnam aju' matxi' tb'incha.</t>", "12": "<t>Inche tzaj tna'n Dyosju' xjal nche yajti</t> <t>ex min in ik'tna'lju' kyb'is tu'n;</t> <t>inkub' ttz'e'ysa'n kywitzju' nche b'iyun kye.</t>", "13": "<pb/><t>Nman Dyos, q'aq'antz tk'u'ja wi'je',</t> <t>ka'yintzpe'ya nchin yajtiye' kyu'n ik'ul weye',</t> <t>¡chin tiq'imitza ttziju' kamik!</t>", "14": "<t>Kxel nma'ntzuntze' kye xjal ttziju' tnam Jerusalen,</t> <t>qa o'kxa b'a'n tu'n tjaw nimeta,</t> <t>exqa nchin tzalaje' tu'nju' ẍin tkola.</t>", "15": "<pb/><t>Tojx kyjulju' min nche okslan teya nche ku'xtz'aqa';</t> <t>inche kyej q'e'tju' kyqan</t> <t>tojxju' kyxpatxab' e'wa'n kyu'n.</t>", "16": "<t>Matxi' tyek'utib' Qman Dyos:</t> <t>¡tu'nju' tnik'alilti'j xtb'incha!</t> <t>Nkyaj jupliju' b'inchal myab'a'n</t> <t>tojxju' t-xpatxab' kub'ni tq'o'n.</t>", "17": "<t>Che b'ajelkye' b'inchal myab'a'n exqe' nche niman kye txqantl dyos, toj tkawb'il kamik;</t> <t>aye' in ik'tna'l Dyos kyu'n;</t>", "18": "<t>lay tzik'kyna'lju' prow tu'n,</t> <t>ex lay b'aju' q'uqb'ab'l kyk'u'j.</t>", "19": "<pb/><t>Iq'i'nktz tib'a Nman Dyos;</t> <t>lalun taja tu'n tjaw ti'ntib'ju' xjal;</t> <t>¡Q'onqe'ka nche niman kye txqantl dyos toj xjel!</t>", "20": "<t>Nman Dyos, q'onk tchiylala kye;</t> <t>¡q'manxa kye qa naq xjalqe'xi'! chiju' b'itzal.</t>"}