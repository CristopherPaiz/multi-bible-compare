{"1": "<pb/><t>¡Nman Dyos, teya nchin nimana'ye'!</t> <t>Inxi'x chin jyone' ti'ja, qu'n inchin k'wajtiye' ti'j;</t> <t>inxi'x chin elb'aje' ti'ja,</t> <t>kse'n tx'otx' tzqij, in ojqelan a' te.</t>", "2": "<t>¡Wajb'ile' tu'n nka'yinteya toju' tjaya xjan,</t> <t>ex tu'n nka'yinteju'ye' tipumala ex tajwalila.</t>", "3": "<t>nimxi'xte' toklenju' tk'u'jlalila kyetwitzju' chwinqlal!</t> <t>Kchin b'itzale' teya tu'n ntziye';</t>", "4": "<t>tkyaqil tq'ijlalil nchwinqlale' kjawil nnima'na,</t> <t>ex kjawil nmujb'a'n nq'ob'e' teya toj na'j Dyos.</t>", "5": "<t>Kqeb'iltzun nk'u'jtze',</t> <t>kse'n xjal nxi' toj jun ninwan,</t> <t>ex kchin b'itzale' teya tuk'i'l tzalajb'il,</t>", "6": "<pb/><t>Nkub'lenxi' kẍeye' toj qonik'an,</t> <t>intzaj nna'na ex inchin ximane' ti'ja,</t>", "7": "<t>qu'n a na'ta nnonin weye'.</t> <t>¡Inchin tzalaje' kyjaq'ju' t-xik'a!</t>", "8": "<t>Tkyaqilju' nchwinqlale' ati tuk'i'la;</t> <t>min nchin kyej ttzaqpi'ne' tb'anq'ob'a.</t>", "9": "<t>Aye'kye' kyajb'il tu'n nkub' kyb'yo'ne'</t> <t>che b'elix tz'aq tzmajx t-xe muqb'il;</t>", "10": "<t>¡tu'n k'uẍtx'e'nb'il kb'ajela' tokywi'</t> <t>ex che b'ajel ch'yo'n kyu'n xo'j!</t>", "11": "<t>Atzunte' nimaqkawil ktzalajel ti'j Dyos;</t> <t>kche b'itzalju' inkyma'n kyol ax twitz Dyos,</t> <t>aye'tzu'n nche chanyol lay jqet kytzi. Chiju' b'itzal.</t>"}