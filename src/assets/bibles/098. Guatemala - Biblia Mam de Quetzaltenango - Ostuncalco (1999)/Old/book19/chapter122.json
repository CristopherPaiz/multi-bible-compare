{"1": "<pb/><t>¡inchin tzalaje' qama ttzaj q'ma'n weye':</t> <t>Qo'qe'ye' toj tja Qman Dyos! Qa chi.</t>", "2": "<t>Jerusalen,</t> <t>¡matxi' qo'okxe' kyoju' tjpela!</t>", "3": "<t>Jun nintnamte' Jerusalen,</t> <t>b'incha'n tu'n kyb'u'yintekyib'ju' xjal toj.</t>", "4": "<t>Tojte nche ula' tnej kyyajajil ttanam Dyos</t> <t>ajwalilteju' tb'i,</t> <t>kse'nxju' tchaq' kye.</t>", "5": "<t>Toj ta'qe'ju' kawb'il te tnik'alilti'j,</t> <t>aye' kawb'il toj tja Dab'i.</t>", "6": "<pb/><t>Kyqaninxe' te Dyos tu'n tkyaqil kyk'u'je':</t> <t>Tenxwit nak'b'il toj Jerusalen;</t> <t>che najanxwitju' nche k'u'jlanteya toj nak'b'il.</t>", "7": "<t>Tenxwit nak'b'il toju' nimaqtapi;</t> <t>tenxwit q'uqb'ab'l tk'u'jlalil kyoju' ja te nimaqkawb'il. Chechiku'ye'.</t>", "8": "<pb/><t>Atzu'n ja'lo, naq kyu'nelju' wamiwe', ntzike' ex witz'ine', knma'ye':</t> <t>Tenxwit nak'b'il toja.</t>", "9": "<t>Tu'nelju' tja Qman Dyos,</t> <t>k'okyeltilil wu'ne' tu'n tten nak'b'il toja, chiju' b'itzal.</t>"}