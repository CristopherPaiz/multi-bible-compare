{"1": "<pb/><t>¡Ajwalinjtzxwit Qman Dyos! <pb/>Kyajwali'nktze' tb'i Qman Dyos;</t> <t>kyajwali'nktze' aye'ye' ajb'el te,</t>", "2": "<t>ate'qe'ye' toj tja Qman Dyos,</t> <t>exqe'ye' ate'ye' tpen tja Qman Dyos.</t>", "3": "<t>Kyajwali'nktze' Qman Dyos, qu'n tb'anilte;</t> <t>che b'itzan qe'ye' toj tb'i, qu'n in q'aq'an tk'u'j qi'j.</t>", "4": "<t>Qu'n jaw t-sk'o'n Jakob', aju' Israel,</t> <t>tu'n tok naku'j tkuwenku'xi'x.</t>", "5": "<pb/><t>Kanlixi'x nwitze' nimxi'xte Qman Dyos toklen</t> <t>kyekywitz kykyaqilju' kydyos xjal.</t>", "6": "<t>Intb'incha'nte Qman Dyos tkyaqilju' b'a'n toj twitz,</t> <t>toj kya'j ex twitz tx'otx',</t> <t>toj ninnjab' ex t-xexi' ninnjab'.</t>", "7": "<t>Injaw muj tu'n tib'aj tkyaqil twitz tx'otx',</t> <t>intzaj tq'o'n xloq'lokya'j tu'n ttzaj jb'al,</t> <t>ex nche etztiq'i'n kyq'iq' ja b'uyina'kyib'.</t>", "8": "<t>A kub' b'yonkye kykyaqil tnejel kyk'wal aj Ejipt</t> <t>ex tnejel kyalju' kyalu'n.</t>", "9": "<t>E'tzaj tq'o'n techlal nimaq kyoklen</t> <t>tojku'xi'xju' tnam Ejipt</t> <t>tib'aj paraon ex kyib'aju' nche kawin tuk'i'l.</t>", "10": "<t>Eb'ajkub' tb'yo'n nimaqtnam,</t> <t>eltiq'i'n kychwinqlalju' nimaqkawil nim kyipumal;</t>", "11": "<t>kub' tb'yo'n Siyon, nimaqkawil kye amorey,</t> <t>ex Ow, nimaqkawil te B'asan,</t> <t>ex kykyaqil nimaqkawil tij Kanaan e'kub'tb'yo'n;</t>", "12": "<t>atzu'n kytx'otx'ju' nimaqkawil lu</t> <t>tzaj tq'o'n te kyetzb'ilju' ttanam aj Israel.</t>", "13": "<pb/><t>Tejumajxte' tb'iya, Nman Dyos;</t> <t>ktzajel na'na kukxju'.</t>", "14": "<t>Intb'incha'nte Qman Dyos tnik'alilti'j teju' ttanam;</t> <t>in q'aq'an tk'u'j kyi'ju' tmajin.</t>", "15": "<t>Q'anpwaq ex saqpwaqqe' kywitzleb' txqantl tnam,</t> <t>b'incha'nqe' tu'n q'ob'aj.</t>", "16": "<t>Ati kytzi, extzun min nb'ent kyolin;</t> <t>ate' kywitz, extzun min nb'ent kyka'yin;</t>", "17": "<t>ate' kyẍkyin, extzun min nb'ent kyb'in;</t> <t>¡mixpeti'x kychwinqlal!</t>", "18": "<t>Ikyqe'xtzun xjalju' nche kub' b'inchankye</t> <t>exqe'ju' nche okslan kye.</t>", "19": "<pb/><t>Kynimanktze' Qman Dyos aj Israel;</t> <t>exqe'ye' pale, kynimanktze' Qman Dyos;</t>", "20": "<t>Kynimaktze' Qman Dyos aj Leb'i;</t> <t>kyajwali'nktze' Qman Dyos, aye'ye' nche nimane' te.</t>", "21": "<t>¡Nimanjtzxwitju' Qman Dyos toj Syon</t> <t>aju' najli toj Jerusalen! <pb/>¡Ajwalinjtzxwit Qman Dyos! Chiju' b'itzal.</t>"}