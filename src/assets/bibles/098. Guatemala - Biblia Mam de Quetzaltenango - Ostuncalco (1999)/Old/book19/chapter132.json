{"1": "<pb/><t>Nman Dyos nimtipumal, ja k'uluna' Jakob',</t> <t>na'ntza Dab'i toj tkyaqilju' yajb'ilte;</t> <t>na'ntzju'ya tyol xi'ni ttziya'n teya:</t>", "2": "", "3": "<t>Lay chin okxe' toj njaye'</t> <t>expe' lay chin kub' kẍeye' ojlal,</t>", "4": "<t>lay che kub' nmtz'u'n nwitze'</t> <t>ex lay chinwtan jun kmuje',</t>", "5": "<t>qa na'mxtoq tknet jun najb'il wu'ne'</t> <t>te Qman Dyos nimtipumal ja ajb'ena' Jakob', chij.</t>", "6": "<pb/><t>Qb'iye' Eprata ntoq yolinjtz tkaxilju' tyol Dyos kyejni b'entti'j,</t> <t>ex knet qu'ne' toj kojb'il tij Jaar.</t>", "7": "<t>¡Qo'qe'ye' toj tja Qman Dyos xjan!</t> <t>¡Qoqe' mejeku' t-xe tqan!</t>", "8": "<pb/><t>Iq'i'nktz tib'a, Nman Dyos, tuk'i'lju' kax te ipumalj,</t> <t>ex kuttzaja twi' witz ja knajala'ya.</t>", "9": "<t>Che ktxet-xwitju' pale twitza tu'n tnik'alilti'j;</t> <t>qo ẍch'inxwite' tuk'i'l tzalajb'il ayo'ye' nqo nimane' teya.</t>", "10": "<t>Lalun tz'el tik'o'na nimaqkawil jawni t-sk'o'na,</t> <t>noqx tu'n tk'u'jlalila ti'ju' tmajena Dab'i.</t>", "11": "<pb/><t>Tzaj ttziya'n Qman Dyos tyol te Dab'i,</t> <t>ex lay tz'anjtzti'j tk'u'j:</t>", "12": "<t>K'okyex nq'o'n junju'ye' tk'wala toju' tkawb'ila</t> <t>qama japun nyole' kyejni b'entti'j</t> <t>exqe' nchaq'b'ile' che kxe'l nxnaq'tza'ne' kye,</t> <t>ex che kb'elqeju' kyk'wal kukxju' toju' tq'uqb'ila. Chij.</t>", "13": "<pb/><t>¡Matxi' jaw t-sk'o'n Qman Dyos witz Syon!</t> <t>¡Matxi' jaw t-sk'o'n tu'n tnajan atzu'!</t>", "14": "<t>A witz ja'lu ja wajb'ila'ye' tu'n ntene' kukxju';</t> <t>chin najale' tib'aj qu'n a kub'ju' toj nwitze'.</t>", "15": "<t>Okxi'xb'el nky'i'wla'nju'ye' kywa</t> <t>nim kywaju' prow kxe'l nq'o'ne'.</t>", "16": "<t>Che okyel nktxu'ne' pale kyxol tu'nju' kolb'il</t> <t>ex che ẍch'ilju' nche niman kye tu'n kytzalajb'il.</t>", "17": "<t>Atzuntzu' k'itz'jela'tlju' kykawb'il tyajajil Dab'i wu'ne'.</t> <t>Matxi' kub' nb'incha'ne' jun spik'un</t> <t>teju' nimaqkawil oje jawnsk'o'ne'.</t>", "18": "<t>K'elel kych'ixawju' tajq'oj wu'ne',</t> <t>atzunte kqoptz'ajel tajwalil wu'ne'. Chi Dyos, chiju' b'itzal.</t>"}