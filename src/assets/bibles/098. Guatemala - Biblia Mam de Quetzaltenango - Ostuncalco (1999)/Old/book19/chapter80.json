{"1": "<pb/><t>Aya k'ik'lel kye aj Israel,</t> <t>in t-ẍaqlu'na tyajajil Jse kse'n jun k'loj rit,</t> <t>ati tq'uqb'ila kyib'aju' kyerb'in,</t> <t>¡qo' tb'itza!</t> <t>¡Q'aq'antz tk'u'ja kyi'ju' kyyajajil Eprayin,</t>", "2": "<t>B'enjamin ex Manases!</t> <t>¡Na'ntztib'a ex kuttzaja klol qeye' tuk'i'l tipumala!</t>", "3": "<pb/><t>Nman Dyos,</t> <t>¡Anjsama qi'je' tu'n qokye' kse'n tnejel!</t> <t>¡Qo' tka'yitza tuk'i'l tk'u'jlalila tu'ntzun qklete'!</t>", "4": "<pb/><t>Nman Dyos, nimtipumala,</t> <t>¿jtoj q'jenju' ttx'u'jila</t> <t>tu'n ttzaj tb'i'na tna'j Dyos ttanama?</t>", "5": "<t>Matxi' tzaj tq'o'na b'is te t-xel qwaye';</t> <t>ex ta'l qwitze' te t-xel qk'wa'ye'.</t>", "6": "<t>Matxi' qo oktq'o'na te kyxmayb'ilju' qb'esine',</t> <t>ex inche tze'nju' qajq'oje' qi'je'.</t>", "7": "<pb/><t>Nman Dyos nimtipumala,</t> <t>¡Anjsama qi'je' tu'n qokye' kse'n tnejel!</t> <t>¡Qo' tka'yitza tuk'i'l tk'u'jlalila tu'ntzun qklete'!</t>", "8": "<pb/><t>Etz ti'na junwi' lob'j ub'a toj Ejipt;</t> <t>eb'je'x t-xla'ja'na xjal nche niman kye txqantl dyos toj kytx'otx', tu'n kypon tq'o'na toj.</t>", "9": "<t>B'aj t-ẍtilsa'nju'ya tx'otx' te,</t> <t>atzu'n junwi' lob'j lok'an ex noj twitz tx'otx' tu'n.</t>", "10": "<t>B'aj tktxu'n k'ul tu'n tewun,</t> <t>exqe' nimaq tze eb'aj ktxet kyu'n tq'ob'.</t>", "11": "<t>Eb'ajx lik'j tzmax tib'aj ninnjab',</t> <t>exqe' t-xul e'pon kanun tzmax toju' nin a' Ewprates.</t>", "12": "<t>¿Titiqu'n xkub'a' t-xitu'nju'ya tapi ti'jile,</t> <t>naq tu'n kyel t'uxi'n twitz ub'a kyu'n xjal nche b'et toj b'e?</t>", "13": "<t>Tokju' tb'och k'ul yajulte;</t> <t>¡nche oktenju' tojk'ul txkup walte!</t>", "14": "<pb/><t>B'inchama xtalb'il, Dyos nimtipumala, kutanjtz ti'ja;</t> <t>ka'yintza b'a'nxi'x tzmax toj kya'j</t> <t>ex q'aq'antz tk'u'ja ti'ju' wi' lob'j lu,</t>", "15": "<t>ti'ju' tqan lob'j aku'ya ku'x awante,</t> <t>ti'ju' t-xul aku'ya kyej q'onte.</t>", "16": "<t>Tu'n ttx'u'jila</t> <t>xitu'nqe'ku'ya ate'k tx'emulte ex tz'e'ysalte;</t>", "17": "<t>atzu'n ichan xjaw t-sk'o'na onima,</t> <t>ju' t-xul ichan aku'ya kyej q'onte,</t>", "18": "<t>ex lay tz'el qpa'ntl qib'e' ti'ja.</t> <t>¡Q'ontza qchwinqlale', ex o'kxtzu' qo kub'sala'qe' twitza!</t>", "19": "<pb/><t>Nman Dyos nimtipumala,</t> <t>¡Anjsama qi'je' tu'n qokjumajltle' kse'n tnejel!</t> <t>¡Q'aq'antz tk'u'ja qi'je' tu'ntzun qklete'! Chiju' b'itzal.</t>"}