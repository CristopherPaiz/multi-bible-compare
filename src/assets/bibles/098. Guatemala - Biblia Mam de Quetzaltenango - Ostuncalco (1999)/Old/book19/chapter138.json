{"1": "<pb/><t>Knq'a' chjonteye' teya Nman Dyos, tu'n tkyaqil nk'u'je';</t> <t>kywitzku'pe' txqantl dyos chin b'itzale' teya.</t>", "2": "<t>Chin b'el mejeye' tu'me'lju' tjaya xjan</t> <t>q'ol chjonte teya tu'nju' tk'u'jlalila ex tyola njapun,</t> <t>qu'n majaw tq'o'nju'ya tb'iya ex tyola</t> <t>tib'aj tkyaqil ti'xti'.</t>", "3": "<t>Tej nkub'sane' teya, intzaj ttzaq'we'na,</t> <t>ex nim wipumale' tzaj tq'o'na.</t>", "4": "<pb/><t>Che b'itzal kykyaqil nimaqkawil te twitz tx'otx' teya</t> <t>aj t-xikyb'i'nju' yol kyejni ttziya'na.</t>", "5": "<t>Kjawil ajwali'na Nman Dyos tu'n tkyaqilju' matxi' kub' t-xima'na,</t> <t>qu'n nim toklenju' tajwalila.</t>", "6": "<t>B'a'nqa tzmaxtzu' toj kya'j ta'ya Nman Dyos,</t> <t>majx ka'yi'nju' xjal me's tu'na,</t> <t>atzunju' ntnima'ntib' najchaq ta' ti'ja.</t>", "7": "<pb/><t>Aya nxq'uqinte nchwinqlale',</t> <t>tu'n tipumala</t> <t>kse'n atinqine' toj xob'ajil,</t> <t>inchin tklo'na te kytx'u'jilju' wajq'oje.</t>", "8": "<t>¡Ktb'incha'ta tb'is tk'u'j weye' Nman Dyos!</t> <t>Nman Dyos, tejumajxte' tk'u'jlalila;</t> <t>¡Lalun kyejteneju' taq'una oje tzyet tu'na! Chiju' b'itzal.</t>"}