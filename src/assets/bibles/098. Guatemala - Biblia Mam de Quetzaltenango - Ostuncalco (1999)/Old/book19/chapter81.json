{"1": "<pb/><t>¡Che b'itzan qe'ye' te Dyos tuk'i'l tzalajb'il, qu'n ate qipumal!</t> <t>¡Kyajwalinktze' Dyos ja ajb'ena' Jakob' tuk'i'l sich' te tzalajb'il!</t>", "2": "<t>Che b'itzan qe'ye' tuk'i'l tq'ojq'ojil tanb'orin,</t> <t>tuk'i'l chnab' arpa ex tzintzin.</t>", "3": "<t>Che chinb'anqe'ye' ti'j chun aj tka'yin xjaw,</t> <t>ex aj t-xk'o'mix xjaw,</t> <t>qu'n a ninq'iju' qe.</t>", "4": "<t>Qu'n a chaq'b'ilju'</t> <t>tzaj tq'o'n Dyos kye aj Israel ja k'uluna' Jakob';</t>", "5": "<t>a chaq'b'ilju' tzaj q'o'n te Jse</t> <t>tej tetz Dyos ti'j Ejipt.</t> <t>Xinb'i'ne' jun tq'ojq'ojel wi'yj min ojtzqi'n wu'ne':</t>", "6": "<t>Matxi' tz'el wiq'i'ne' iqtz ti'j tqula,</t> <t>matxi' nkolpiya toju' aq'untl kuw.</t>", "7": "<t>Inttxoka toju' yajb'il ex makleta wu'ne';</t> <t>tzaj ntzaq'we'na tzmaxtzu' toj muj in julin;</t> <t>kub' nq'o'na toj joyb'ilti'ja ttzi a' Merib'a.</t>", "8": "<t>B'intzju'ya kxel woqxena'ne' teya ntanam;</t> <t>¡noqwit ikj chinx tb'i'na, aya Israel!</t>", "9": "<t>Lalun che kub' tq'o'n tdyosa te junxi'tl tnamqe';</t> <t>ex lalun k'uluna kye junxi'tl dyos.</t>", "10": "<t>Ayinwe' Dyos Manb'aj,</t> <t>inetz q'inteya toj Ejipt;</t> <t>qanintza twaya ex knnojsa'ya, nchije'.</t>", "11": "<pb/><t>Atzunte' ntaname' mixti' ẍinx tb'i'ne';</t> <t>¡Mixti'x ẍinx toksla'ne' Israel!</t>", "12": "<t>Qu'mtzun ẍe kyeja' ntzaqpi'ne' toju' tch'uẍal kyanmi.</t> <t>ex mache anq'in kse'nxju' kyajb'il.</t>", "13": "<t>¡Noqwit ma chinx tb'i'nju'ye' ntaname'!</t> <t>¡Noqwit mab'et Israel kyoju' nb'eye'</t>", "14": "<t>tojwitlo jun kmujx</t> <t>ẍekub'a' nme'ssa'nju'ye' tajq'oj</t> <t>ex mawtlo kub' ntz'e'ysa'n kywitzju'ye' ẍeokmiltz'uj ti'j! Chi Dyos.</t>", "15": "<pb/><t>Ma'wtlo che kub'mejeju' nche el ik'unte Qman Dyos,</t> <t>ex ma'wtlo kyej tenju' tz'e'ysb'il kywitz tejumajx.</t>", "16": "<t>Ma'wtlo tzaj tq'o'n Dyos tb'anil triy te kywaju' ttanam,</t> <t>ex ta'lkab' witlo toj aq saj tq'o'n tu'n tel k'waj kyi'j. Chiju' b'itzal.</t>"}