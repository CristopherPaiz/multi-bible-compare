{"1": "<pb/><t>¡Ajwalinjtzxwitju' Qman Dyos! <pb/>Kyq'onx chjonteye' te Dyos, qu'n majx b'a'nte,</t> <t>qu'n tejumajxju' tk'u'jlalil.</t>", "2": "<t>¿Alxi'xkye kb'entel tchik'b'ankyeju' tkanb'ab'l Qman Dyos?</t> <t>¿Alxi'xkye k'ajwalilte kse'nxju' toklen?</t>", "3": "<t>Tzalajb'ilte' kyeju' nkyb'incha'n tnik'alilti'j</t> <t>ex kukx kyb'inchanteju'.</t>", "4": "<t>Taye, chin tna'ntza aj tb'inchanteju'ya b'a'n teju' ttanama;</t> <t>a chin tna'ku'ya ajtula kolol,</t>", "5": "<t>tu'ntzun nka'yinteye' kytzalajb'ilju' tmajena sk'o'nqe' tu'na,</t> <t>ex tu'n ntzalaje'</t> <t>tuk'i'lju' ttanama.</t>", "6": "<pb/><t>Matxi' qo b'inchan ile' kse'nkye qmane';</t> <t>matxi' qokub' chukjiye'; matxi' qb'inchaju'ye' myab'a'n.</t>", "7": "<t>Tej kyten qmane' toj Ejipt,</t> <t>min okkyq'o'n kyoklenju' tb'inchb'ena tb'anilqexi'x;</t> <t>ik'tna'lju' tk'u'jlalila kyu'n,</t> <t>ex jawkyi'nkyib' ti'ja ttziju' Kyeq Ninnjab'.</t>", "8": "<pb/><t>Atzunte Qman Dyos e'tkol,</t> <t>xityek'u'n tipumal te ninb'ilteju' tb'i.</t>", "9": "<t>Xittzak'u'nju' Kyeq Ninnjab' ex kyejten b'e tzqij toj.</t> <t>Eb'jik'x tiq'i'n, t-xexi' ninnjab'</t> <t>kse'n toj chq'ajlaj.</t>", "10": "<t>Ikytzu'n e'tkola' kyeju' kyajq'oj,</t> <t>te kyipumalju' ntoq walti'j kyk'u'j kyi'j.</t>", "11": "<t>Eb'ajkyaj mulq'aju' kyajq'oj tjaq' ninnjab'</t> <t>ex mixti'xte jun kyej anq'in.</t>", "12": "<t>Atzuntzu' xa'kyoksla'na' tyol Qman Dyos ojetoq kyej ttziya'n kye</t> <t>ex jawkyajwali'n tu'n b'itz.</t>", "13": "<pb/><t>Lwiyxi'xtzun ik'kyna'lju' tb'inchb'en Dyos kyu'n,</t> <t>ex min kyxima tu'n telkynik' ti'ju' tb'is tk'u'j Dyos.</t>", "14": "<t>Kub' kyq'o'n Qman Dyos toj joyb'ilti'j</t> <t>toj chq'ajlaj,</t> <t>e'ok-il ti'j tu'n tb'inchanteju' kyajb'il.</t>", "15": "<t>Atzunte Qman Dyos tzaj tq'o'nju' ntoq kyqani'n,</t> <t>ex tzaj tq'o'n jun yab'il te b'iyol kyi'j.</t>", "16": "<pb/><t>Tzaj tx'a'lti'j kyk'u'j ti'j Moyses toju' kyxmuj,</t> <t>ex ikx ti'j Aaron, ju' xjansa'n tu'n Qman Dyos.</t>", "17": "<t>Xi'tzun k'ab'chaj tx'otx'tz ex xiqoptz'aj Datan toj,</t> <t>kyuk'i'lxi' jun k'loj xjal mujlikytzi tuk'i'l Ab'iram.</t>", "18": "<t>¡Ojexi'x k'antju' q'aq' kyi'j kykyaqil!</t> <t>¡Majx eb'aj tz'e'yju' b'inchal myab'a'n!</t>", "19": "<pb/><t>Kub' kyb'incha'n jun tilb'ilal tman wakx t-xeju' witz Oreb',</t> <t>jun witzileb' q'anpwaq b'incha'n toj q'aq', e' k'uluntzuntz twitz:</t>", "20": "<t>¡kych'exb'eju' Dyos nim tajwalil</t> <t>tuk'i'l tilb'ilal jun wakx nwan k'ul!</t>", "21": "<t>Ik'tna'l Qman Dyos kyu'n, ju' klol kye,</t> <t>extzun ojetoq che tb'incha nimaq techlal toj Ejipt,</t>", "22": "<t>Ojetoq che tb'incha nim ti'xti' tb'anilqexi'x toj tx'otx' Kam</t> <t>ex e'ti'xti' te lab'te'n toju' Kyeq Ninnjab'.</t>", "23": "<t>Tma Qman Dyos tu'n kykub' t-xitu'n;</t> <t>atzunte Moyses ju' sk'o'n tu'n, kub'san kyi'j</t> <t>we'tzun ttx'u'jil Dyos tu'n,</t> <t>ex min e'kub' t-xitu'n.</t>", "24": "<pb/><t>Yajxi'tzuntel el kyik'o'n jun tx'otx' tb'anilxi'x,</t> <t>ex min xikyoksla'nju' ojetoq tma Qman Dyos kye;</t>", "25": "<t>e'yolin taq'wix ti'j Qman Dyos kyoj kypach</t> <t>ex min xikyb'i'nju' tchaq'b'il.</t>", "26": "<t>Jawtzun tiq'i'n Qman Dyos tq'ob' ex majx tma'n kye</t> <t>qa oktoq che kb'el tb'yo'n toj chq'ajlaj,</t>", "27": "<t>qa oktoq che b'eltb'yo'nju' kyyajajil</t> <t>ex oktoq che kxe'l t-slamu'n kyxolju' tnam nche niman kye txqantl dyos.</t>", "28": "<pb/><t>Eb'jo'k te tmajen k'a'yi'n B'aal-peor,</t> <t>ex eb'aj wan ti'ju' chojb'il kub' kyq'o'n kywitzju' dyos mixti' kyimniqe'.</t>", "29": "<t>Okkyq'o'n ttx'u'jil Qman Dyos tu'n kyb'inchb'en taq'wix,</t> <t>tzajtzun jun tx'u'j yajb'iltzu' kyi'j.</t>", "30": "<t>Jawtzun tiq'i'ntib' Pinees ex kub' tb'yo'nju' xjal intoq b'inchan il,</t> <t>we'tzun tx'u'j yajb'iltz.</t>", "31": "<t>B'a'n ela'ju' tb'incha toj twitz Dyos,</t> <t>intzaj tna'n kukxju' atl junjun tnej kyyajajil nche b'jik'.</t>", "32": "<pb/><t>Ex okkyq'o'n ttx'u'jil Qman Dyos</t> <t>ttziju' a' Merib'a,</t> <t>tu'ntzun kypaj</t> <t>toq'wix kyaja' Moyses,</t>", "33": "<t>qu'n tzaj ttx'u'jil Moyses tu'n kpaj</t> <t>ex min ximan kyi'ju' tyol e'tma.</t>", "34": "<pb/><t>Min e'kub' kyxitu'nju' tnam</t> <t>ju' tchaq' Qman Dyos kye tu'n kyxitet.</t>", "35": "<t>B'ajxpe' kysmo'nkyib',</t> <t>kyuk'i'lju' nche niman kye txqantl dyos</t> <t>ex b'je'l kykno'nju' intoq kyb'incha'n:</t>", "36": "<t>ek'ulun kywitzju' kywitzileb' txqantl tnam</t> <t>Qu'mtzun ekub'a' xitu'n,</t>", "37": "<t>e'xikyq'o'n kyk'wal ex kymyal</t> <t>te chojb'il kyeju' tajaw il lu.</t>", "38": "<t>Kub' kyqo'n kychk'elju' mixti' kyil,</t> <t>kychk'elju' kyk'wal ex kymyal,</t> <t>ex kub' kyq'o'n te chojb'il kywitz witzileb' toj Kanaan.</t> <t>B'aj txa'jju' tx'otx' lu toj chik',</t>", "39": "<t>eb'aj tz'ilix ex e'ok ajpajil twitz Dyos</t> <t>tu'n kpaju' kyb'inchb'en myab'a'n.</t>", "40": "<pb/><t>Tzaj ttx'u'jil Qman Dyos kyi'ju' ttanam,</t> <t>ex eb'je'l t-suchu'nju' teqe';</t>", "41": "<t>E'kyaj tkolb'e'n toj kyq'ob'ju' nche niman kye txqantl dyos,</t> <t>ex kub'kyi'j kyu'n kyajq'oj;</t>", "42": "<t>e'kub'jtz'o'n,</t> <t>e'kub' yaju'n b'a'nxi'x tjaq' kykawb'ilju' kyajq'oj.</t>", "43": "<t>B'a'npun maj e' klonjtz tu'n Qman Dyos,</t> <t>aye'tzunkye min xikynima'nju' t-xim</t> <t>tu'nxtzunju' kyb'inchb'en myab'a'n ekub'a' yajta'.</t>", "44": "<t>Tu'npe'tzunju', tej kytzaj tka'yi'n nche yajti</t> <t>ex tej tb'inte nche oq',</t>", "45": "<t>tzaj tna'nju' tyol kyej b'entti'j kyuk'i'l</t> <t>ex tch'exb'eju' t-xim,</t> <t>qu'n nimxi'x tk'u'jlalil kyi'j:</t>", "46": "<t>¡tb'incha tu'n ttzaj q'aq'an kyk'u'ju' kyajq'oj kyi'j</t> <t>tu'ntzun b'a'nku' kyilwi tu'n!</t>", "47": "<pb/><t>¡Qo' tkloma Nman Dyos!</t> <t>¡Qo' tb'uyitza kyxolu' nimaqtnam</t> <t>tu'ntzun qajwalinteju'ye' tb'iya xjan,</t> <t>tu'ntzun qajwalinteya toj tzalajb'il!</t>", "48": "<pb/><t>¡Nimanjtzxwit Qman Dyos, nkyk'lu'n aj Israel,</t> <t>toj tkyaqil tab'q'iyil!</t> <t>¡Kykyaqilxwit che q'mante: Ikxwitju'!. <pb/>¡Ajwalinjtzxwit Qman Dyos! Chiju' b'itzal.</t>"}