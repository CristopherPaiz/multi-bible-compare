{"1": "<pb/><t>Ate Qman Dyos spik'un ex klol weye',</t> <t>¿altzun qe chin xob'ila'ye'?</t> <t>Ate Qman Dyos nklonte nchwinqlale',</t> <t>¿altzun qe chin xob'ila'ye'?</t>", "2": "<t>Aye' aj il exqe' ju' wajq'oje,</t> <t>ajtb'aj kb'u'yi'n kyib' tu'n kq'ojin wi'je' ex tu'n nkub' kb'yo'ne';</t> <t>aye'pekye inche jaw trakpuj ex inche kub' tz'aq.</t>", "3": "<t>Maskye matz'ok kytxoli'n kyib'ju' xjal q'ojil wi'je',</t> <t>lay chin xob'we';</t> <t>b'a'ntzun qa makyb'inchakyib' tu'n kyul q'ojil wi'je'</t> <t>q'uqliwe' nk'u'j.</t>", "4": "<pb/><t>Noq jun ti'xti' matxi' txi' nqanine' te Dyos,</t> <t>noq jun ti'xti' wajb'ile':</t> <t>tu'n ntene' toj tja Dyos</t> <t>toj tkyaqilju' nchwinqlale',</t> <t>tu'ntzun nk'ulune' te, toj tja</t> <t>ex tu'n toknka'yi'nju'ye' tajwalil.</t>", "5": "<t>Ajtzun tulju' tq'ijlalil myab'a'n,</t> <t>kchin kletile' tja;</t> <t>ex tjaq'ju' t-xlekumal kchin tenb'ila'ye'.</t> <t>¡Ex tib'aj ju' pik chin kletela'ye' tu'n!</t>", "6": "<t>Oktzun kjawil wi'n nwi'tzu'ye'</t> <t>kyib'aj wajq'oje;</t> <t>kchin xe'ltzuntze' q'ol chojb'il toj tja Dyos,</t> <t>ex kchin ẍch'ile' tu'n tzalajb'il, ex chin b'itzale' te Qman Dyos.</t>", "7": "<pb/><t>inchin kub'sane' twitza Wajaw: chin tb'itza.</t> <t>Q'aq'antz tk'u'ja wi'je', ¡chin ttzaq'wetza!</t>", "8": "<t>Intma'n wanmiye' weye' kjalu:</t> <t>Jyoma Qman Dyos.</t> <t>Qu'mtzun Wajaw, inchin jyone' ti'ja.</t>", "9": "<t>¡Lalun txi' tewa'ntib'a nwitze'!</t> <t>¡Lalun chin nel tik'u'na tuk'i'l ttx'u'jila!</t> <t>¡Qu'n o'kxta onilweye'!</t> <t>Lalun chin kyej tq'o'na njunale' mixti' kolb'ilweye',</t> <t>qu'n a na'ta Ndyose' ex klol weye'.</t>", "10": "<t>Maskye machin kyej kykolb'e'ne' nmane' ex ntxuye',</t> <t>aya Nman Dyos, kxe'l ka'yinweye'.</t>", "11": "<pb/><t>Nman Dyos, yek'untza tb'eya weye';</t> <t>chin t-ẍaqluma toju' tb'eya b'a'n</t> <t>noqx tu'n kpaju' wajq'oje;</t>", "12": "<t>lalun taja tu'n nkub' tz'aqe' toj kyq'ob',</t> <t>qu'n matxi' jawkyi'nkyib'</t> <t>tziyal chalyolqe' ex mya'lqe' wi'je'.</t>", "13": "<t>Ayintzunwe' q'uqlixi'xwe' nk'u'j</t> <t>qa k'okyel nka'yine' t-xtalb'il Dyos</t> <t>toju' nchwinqlale'.</t>", "14": "<pb/><t>¡Qek tk'u'ja ti'j Qman Dyos!</t> <t>¡Tenx tipumala, lalun kub' numja!</t> <t>¡Axxi'x, qek tk'u'ja ti'j Qman Dyos!, chiju' b'itzal.</t>"}