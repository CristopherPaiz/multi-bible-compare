{"1": "<pb/><t>Nman Dyos, ¡lalun kyej numeya!,</t> <t>¡lalun noqx qotzaj tb'i'na, qo' ttzaq'wetza!</t>", "2": "<t>Ka'yinqe'tzju'ya tajq'oja, aye' intx'a'lti'j kyk'u'j ti'ja:</t> <t>matxi' che b'jaw tilj ex matxi' che b'jo'k miltz'uj ti'ja.</t>", "3": "<t>Matxi' b'ajkub' kyxima'n ti'xti' taq'wix</t> <t>ti'ju' ttanama,</t> <t>¡kyi'ju' xq'uqi'nqe' tu'na!</t>", "4": "<t>Matxi' kub' kyxima'n tu'n kyul xitulqeye'</t> <t>tu'n tkub' naju' qtaname',</t> <t>tu'ntzun lalun tzaj na'ntl tb'i Israel.</t>", "5": "<t>Kykyaqil matxi' kyej b'entti'j kyu'n,</t> <t>matxi' kymujb'a kyib' tu'n kyb'jo'k miltz'uj ti'ja:</t>", "6": "<t>aye' kyxmuj aj Edom ex aj Ismael,</t> <t>exqe' kyyajajil Awar ex Moab',</t>", "7": "<t>Web'al, Amon ex Amalek,</t> <t>exqe' pilistey najlqe' toj Tiro,</t>", "8": "<t>exqepe' aj Asirya matxi' kymujb'a kyib' kyuk'i'l,</t> <t>ex aye' kyipumalju' tyajajil Lot.</t>", "9": "<pb/><t>B'inchama kyi'j kse'n tb'inchaya ti'j Madyan,</t> <t>kse'n tb'inchaya ti'j Sisara,</t> <t>ex ti'j Jab'in toju' tnimal a' Kyison,</t>", "10": "<t>aye' majx eb'aj toj Endor,</t> <t>¡ex eb'jo'k te ttz'isil tx'otx'!</t>", "11": "<t>B'inchama kyi'ju' kyxjal nimaq kyoklen</t> <t>kse'n tb'inchaya ti'j Oreb' ex ti'j Seeb';</t> <t>b'inchama kyi'j kykyaqilju' kynejel</t> <t>kse'n tb'inchaya ti'j Seb'a ex ti'j Salmuna,</t>", "12": "<t>matoq kub'kyetza'n tk'ik'leb'l Dyos.</t>", "13": "<pb/><t>Nman Dyos, b'inchama tu'n kysirun kse'n saqch'i'x,</t> <t>kse'n t-xaq tze nche'x tiqa'n kyq'iq';</t>", "14": "<t>ex kse'n k'ul nb'aj tu'n q'aq'</t> <t>ex nche b'aj tkyaqilju' tze tu'n,</t>", "15": "<t>¡iktzu'n ljoma toj kyq'ij kyu'n yajb'il</t> <t>ex xob'sanqe'xa kyu'n tq'ankyaqa!</t>", "16": "<t>¡Tz'elx kych'ixaw tu'na Nman Dyos,</t> <t>tu'ntzun kykub'san teya!</t>", "17": "<t>Tz'elxwit kych'ixaw tejumajx;</t> <t>¡che kub'xwit ch'ixwi ex che kyimxwit!</t>", "18": "<t>¡Tu'n telkynik' qa o'kxta Dyos Manb'aj,</t> <t>qa o'kxta Dyos te toj kya'j</t> <t>tib'aj tkyaqil twitz tx'otx'! Chiju' b'itzal.</t>"}