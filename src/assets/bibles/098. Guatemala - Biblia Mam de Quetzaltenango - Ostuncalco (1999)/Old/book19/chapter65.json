{"1": "<pb/><t>Nman Dyos atiya toj Syon,</t> <t>¡aya ati tu'n tjaw ajwaleta!,</t> <t>¡aya ati toklena tu'n tjapun qyole' twitza,</t>", "2": "<t>qu'n intzaj tb'i'nju'ya na'j Dyos! <pb/>Kykyaqilju' xjal toj tkyaqil twitz tx'otx' inche ul tk'etza.</t>", "3": "<t>Inkub'qi'je' tu'nju' qb'inchb'ene' taq'wix,</t> <t>atzunta inkub' tnajsa'na qile'.</t>", "4": "<t>Tzalajb'ilte' teju' xjal injaw t-sk'o'na</t> <t>ex inxitiq'i'na najal tk'etza,</t> <t>kyoju' najb'il toju' tjaya.</t> <t>¡Qo' tnajsama tu'nju' tb'anil ati toj tjaya,</t> <t>tu'nju' xjanb'il ati toj tjaya!</t>", "5": "<pb/><t>Nman Dyos ex klol qeye',</t> <t>inqotzaj ttzaq'we'nta</t> <t>kyu'n tb'inchb'ena tb'anilqexi'x ex tnik'alkyi'j;</t> <t>kykyaqilju' xjal twitz tx'otx' q'uqlok kyk'u'j ti'ja,</t> <t>exqe'ju' xjal najlqe' najchaq toj ninnjab';</t>", "6": "<t>tu'nju' tipumala ex toklena</t> <t>wa'lqe'ju' witz.</t>", "7": "<t>Inkub' nak'eju' ttolob' ninnjab' tu'na</t> <t>exju' xitb'il kyxol tnam;</t>", "8": "<t>exqepe'ju' xjal te najchaq tx'otx'</t> <t>inche lu'lun kywitzju' tb'inchb'ena tb'anilqexi'x;</t> <t>naq tu'nela ati sich' te tzalajb'il</t> <t>toj tjawetzq'ij ex tkub'exq'ij.</t>", "9": "<t>B'a'n tilwiju' tx'otx' tu'na;</t> <t>intzaj tq'o'nju'ya jb'al tib'aj tu'n tjaw awal twitz</t> <t>ex kyuk'i'l nin a', <pb/>inche ch'iyju' triy tu'na.</t> <t>¡Iktzu'n intaq'una'n tx'otx'ju'ya toj kojb'il!</t>", "10": "<t>Nb'aj tak'sa'nju'ya tx'otx'</t> <t>aj tb'ajkjet tkyaqil inb'aj ak';</t> <t>ajttzaj tq'o'na jb'al nim tib'aj</t> <t>ex intzaj tky'i'wla'nju'ya awal twitz.</t>", "11": "<t>Intnojsa'nju'ya ab'q'i kyu'n ky'i'wb'il</t> <t>nim intzaj tq'o'na kyu'nju' muj;</t>", "12": "<t>cha'x qe'ju' k'ul toj kojb'il te kywa alu'mj</t> <t>exqe'ju' tze toj k'ul inche tzalaj qu'n cha'xqe';</t>", "13": "<t>inche b'ajnoju' chq'ajlaj kyu'n rit,</t> <t>exqe' b'ya' nojniqe' kyu'n triy;</t> <t>¡Kykyaqil nche b'itzan ex nche ẍch'in tu'n kytzalajb'il! chiju' b'itzal.</t>"}