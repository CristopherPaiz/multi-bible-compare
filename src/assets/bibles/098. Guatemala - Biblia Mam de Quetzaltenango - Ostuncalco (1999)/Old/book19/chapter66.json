{"1": "<pb/><t>Che' b'itzan qe'ye' te Dyos tuk'i'l tzalajb'il,</t> <t>ju' najlqe'ye' toj tkyaqil twitz tx'otx';</t>", "2": "<t>kyb'itzanqe'xe' b'itz toju' tb'anilxi'x tb'i Qman Dyos;</t> <t>che kyb'itzanqe'xe' tb'anil b'itz te.</t>", "3": "<t>Kymanxe' te Qman Dyos:</t> <t>Tb'anilqe'xi'xju' tb'inchb'ena.</t> <t>Inche kub' tz'aqju' tajq'oja twitza;</t> <t>tu'nju' nimtipumala;</t>", "4": "<t>kykyaqilju' xjal nche k'ulun twitza</t> <t>ex inche b'itzan b'itz toj tb'iya. Chechiku'ye' te.</t>", "5": "<pb/><t>Kukytzaje' ka'yilteju' taq'unb'en Dyos,</t> <t>e' tb'inchb'en tb'anilxi'x matxi' b'aj tb'incha'n kye xjal:</t>", "6": "<t>Xitaq'pu'nju' ninnjab' toj kab'e' plaj ex kyej tenju' tx'otx' tzqij,</t> <t>ex e'ik'x b'etju' ojtxi' qchman tu'n kyjlajinte nin a' Jordan;</t> <t>¡qo'qe' tzalaj ti'j Dyos!</t>", "7": "<t>Tu'nju' tipumal, in kawin tejumajx.</t> <t>inxq'uqin kyi'ju' nimaqtnam,</t> <t>tu'ntzun lalun jawkyi'n kyib'ju' xjal</t> <t>mib'a'n che b'in te Dyos.</t>", "8": "<pb/><t>¡Kyajwalinktze' Qman Dyos e'nimaqtnam!</t> <t>¡che b'itzane' tu'n tajwalitju' tb'i!</t>", "9": "<t>Qu'n ati qchwinqlal tu'n;</t> <t>ex min ntjo'n tu'n qkub' tz'aq.</t>", "10": "<pb/><t>Nman Dyos, matxi' qo ik'e' toj joyb'il qi'je' tu'na,</t> <t>¡matxi' qob'aj t-ẍtilsa'na kse'n saqpwaq!</t>", "11": "<t>Maqo jawtz'aqe' tu'na toj pa;</t> <t>majawx tq'o'na jun qiqatze' alxi'x.</t>", "12": "<t>Mataja tu'n qkub' yaju'ne' tu'n jun alkyexku' xjal;</t> <t>matxi' qoyajtiye' toj a' ex toj q'aq',</t> <t>te b'ajsb'iltzun matzaj q'aq'an tk'u'ja qi'je'.</t>", "13": "<t>Chin okyixe' toju' tjaya ex che kb'el nq'o'ne' chojb'il k'ok'sb'il twitza;</t> <t>kjapumeltzun nyoltze' twitza,</t>", "14": "<t>aye'ju' nyole' e'nmaye' teya tu'n nb'inchanteye'</t> <t>tej xob'ajilxtoq ta'qine'.</t>", "15": "<t>Che kb'el nq'o'ne' alu'mj q'u'sqe' te chojb'il k'ok'sb'il twitza;</t> <t>che kxe'l nq'o'ne' tman wakx ex tman chib',</t> <t>ex rit te chojb'il teya.</t>", "16": "<pb/><t>¡Kukytzaje' kykyaqile',</t> <t>aye'ye' inche xob'e' te Dyos!</t> <t>¡Kyb'intzpe'ye', kxe'l nma'ne' kyeye'</t> <t>tkyaqilju' t-xtalb'il Dyos matxi' tb'incha weye'!</t>", "17": "<t>Machin kub'sane' te</t> <t>ex majaw wajwali'ne' tu'n ntziye'.</t>", "18": "<t>Noqwit ati nxime' myab'a'n,</t> <t>mixti'wtlo ẍin tzaj tb'i'ne' Qman Dyos;</t>", "19": "<t>¡atzunte' ma chintzaj tb'i'ne' toj nna'j Dyose'!</t>", "20": "<pb/><t>¡Nimanxwitju' tb'i Dyos,</t> <t>min sel tik'u'nju' nna'j Dyose'</t> <t>ex min xkub' tewa'nju' tk'u'jlalil weye'! chiju' b'itzal.</t>"}