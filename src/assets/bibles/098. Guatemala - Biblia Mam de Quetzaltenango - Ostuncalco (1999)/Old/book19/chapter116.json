{"1": "<pb/><t>In nk'u'jla'ne' Qman Dyos, qu'n matxi' che tzaj tb'i'nju' nkub'sb'ile',</t>", "2": "<t>qu'n machin tzajtb'i'ne'.</t> <t>¡Kchin kub'sale' te toj tkyaqil nchwinqlale'!</t>", "3": "<t>Tej nna'nteye' tipumal kamik,</t> <t>tzaj k'ixk'oj wi'je' ex nb'isune'</t> <t>ex njaw xob'e' teju' muqb'il.</t>", "4": "<t>Tzajtzun nna'ne' tb'i Qman Dyos</t> <t>xinkub'sa'ne' te tu'n tklonte nchwinqlale'.</t>", "5": "<pb/><t>Tnik'alte Qman Dyos ti'j ex in q'aq'an tk'u'j;</t> <t>che'wte Qman Dyos tk'u'j.</t>", "6": "<t>Xq'uqi'n qekye' mixti' kyoklen tu'n Qman Dyos.</t> <t>Intkole' tej mixtoqti' wipumale'.</t>", "7": "<t>oktzun qeb'el nk'u'je' ja'lo</t> <t>qu'n majx b'a'nte Qman Dyos weye',</t>", "8": "<t>qu'n machin tkole' te kamik,</t> <t>min xtaj tu'n woq'e' ex tu'n nkub' tz'aqe'.</t>", "9": "<t>Chin nimale' te Qman Dyos</t> <t>kyxolju' xjal twitz tx'otx'.</t>", "10": "<pb/><t>Ati toqwe' wokslab'l</t> <t>tu'npetzu'n intoq nma'ne' qa nimtoq yajb'il wi'je'.</t>", "11": "<t>Intoq chin b'isune'</t> <t>nmaye' qa kykyaqil xjal chalyolqe'.</t>", "12": "<pb/><t>¿Ti'xi'xti' kxe'l nq'o'ne' te Qman Dyos</t> <t>te tu'me'l t-xel tkyaqilju' b'a'n matxi' tb'incha weye'?</t>", "13": "<t>¡Kjawil nnima'ne' Qman Dyos qu'n machin tkole'</t> <t>ex chin kub'sale' toj tb'i!</t>", "14": "<t>Che nb'incha'ye' nyole' xi'ni ntziya'ne' te Qman Dyos</t> <t>kwitz kykyaqilju' ttanam.</t>", "15": "<pb/><t>Nimte' toklen toj twitz Qman Dyos</t> <t>ajkykyimju' nche niman te.</t>", "16": "<t>¡Nman Dyos, tmajen qina!</t> <t>¡Ayine' talju' tmajena qya!</t> <t>B'je'l tlaqu'na aqwil k'lo'nqintoqe' toj.</t>", "17": "<t>Kxe'l nq'o'ne' chojb'il te aq'b'il chjonte teya,</t> <t>ex chin kub'sale' toj tb'iya Nman Dyos.</t>", "18": "<t>Che japumelju' nyole' xi'ni ntziya'ne' te Qman Dyos</t> <t>kywitz tkyaqilju' ttanam,</t>", "19": "<t>twi' tpenju' tja Qman Dyos</t> <t>¡tnk'ejchaqila Jerusalen! <pb/>¡Ajwalinjtzxwit Qman Dyos! Chiju' b'itzal.</t>"}