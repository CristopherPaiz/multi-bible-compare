{"1": "<pb/><t>Nman Dyos,</t> <t>nimsa'nktzju'ya tb'iya ex myaqo'ye';</t> <t>¡nimsa'nktztib'a, tu'nju' tk'u'jlalila exju' tyola ax!</t>", "2": "<t>Tu'ntzun lalun kyma ma' nimal txqantl dyos:</t> <t>¿jata' Kydyose'? Chechiwt</t>", "3": "<t>Toj kya'j ta'qe' Qdyos;</t> <t>tkyaqilju' b'a'n toj twitz oje tb'incha.</t>", "4": "<pb/><t>Aye'tzu'n kywitzleb' txqantl tnam q'anpwaq ex saqpwaqqe',</t> <t>b'incha'nqe' kyu'n xjal:</t>", "5": "<t>ati kytzi extzun min nb'ent kyyolin;</t> <t>ati kywitz extzun min nb'ent kyka'yin;</t>", "6": "<t>ati kyẍkyin extzun min nche b'in;</t> <t>ati kytxa'n extzun min nb'ent kysiqun;</t>", "7": "<t>ati kyq'ob' extzun min nb'ent kytzuyun;</t> <t>ati kyqan extzun min nb'ent kyb'et;</t> <t>¡mixti'x jun tq'ojq'ojel yol nnetz toj kytzi!</t>", "8": "<t>Ikyqe'xtzun xjalju'</t> <t>aye' nche kub' b'inchankye</t> <t>exqe'ju' nche niman kye.</t>", "9": "<pb/><t>¡Qek kyk'u'je' ti'j Qman Dyos, aj Israel!.</t> <t>Qu'n ate nnoninqe ex nklonqe.</t>", "10": "<t>¡E' pale, qek kyk'u'je' ti'j Qman Dyos!</t> <t>Qu'n ate nnoninqe ex nklonqe.</t>", "11": "<t>¡Qek kyk'u'je' ti'j Qman Dyos, aye'ye' nche nimane' te!</t> <t>Qu'n ate nnoninqe ex nklonqe.</t>", "12": "<pb/><t>¡Matxi' qotzaj tna'n Qman Dyos</t> <t>qo kb'el tky'i'wla'n!</t> <t>Che kb'el tky'i'wla'n aj Israel,</t> <t>che kb'el tky'i'wla'nju' pale,</t>", "13": "<t>che kb'el tky'i'wla'nju' nche niman te,</t> <t>eb'o's ex nimaq.</t>", "14": "<pb/><t>¡Chmet-xwitju' kyyajajile' tu'n Qman Dyos</t> <t>ex kyyajajilju' kyk'wale'!</t>", "15": "<t>¡Che tzajxwit ky'i'wla'ne'</t> <t>tu'n Qman Dyos b'inchante kya'j ex tx'otx'!</t>", "16": "<pb/><t>Tete' Qman Dyos kya'j,</t> <t>ex tzaj tq'o'nju' tx'otx' kyeju' xjal.</t>", "17": "<t>Aye'tzu'n oje che kyim</t> <t>aye' oje cheponj toj kynajb'il kyimni, lay b'ent kyniman te Qman Dyos;</t>", "18": "<t>ayo'tzunqe, kqajwali'</t> <t>te ja'lo ex tejumajx. <pb/>¡Ajwalinjtzxwit Qman Dyos! Chiju' b'itzal.</t>"}