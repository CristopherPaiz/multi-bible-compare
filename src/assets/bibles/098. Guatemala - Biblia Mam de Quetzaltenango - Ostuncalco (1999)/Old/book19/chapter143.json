{"1": "<pb/><t>Nman Dyos, b'intzju'ya nna'j Dyose';</t> <t>b'intzju'ya nkub'sb'ile' teya.</t> <t>¡Chin ttzaq'wetza, tnik'altati'j ex njapun tyola!</t>", "2": "<t>Lalun ttxokju'ya tmajena tu'n tok toj xjel,</t> <t>qu'n mix-a'lo'te jun mixwitti' til twitza.</t>", "3": "<pb/><t>Inxi'x chin joyliye' kyu'n wajq'oje</t> <t>matxi' chin kub'kyxone' twitz tx'otx';</t> <t>nchin nexkyq'o'ne' tu'n nnajane' toj qlolj,</t> <t>kse'nqe' ojtxi' kykyimlen.</t>", "4": "<t>Kxi' nkub'aje' tu'n b'is</t> <t>inxi'x tzaj tchi wi'je'</t>", "5": "<t>Inche tzaj nna'nju'ye' tq'ijlalil ojtxi',</t> <t>ex nchin ximane' kyi'j kykyaqilju' tb'inchb'ena.</t>", "6": "<t>Injaw wi'ne' nq'ob'e' twitza,</t> <t>nchin k'wajtiye' ti'ja, kse'n tx'otx' tzqij.</t>", "7": "<pb/><t>Nman Dyos, ¡lwiyx chin tzaj ttzaq'we'na,</t> <t>qu'n xi'tkub'aju' nxewe'!</t> <t>Chin tonima, lalun kub' t-xk'ayi'ntib'a,</t> <t>qu'n qatzun min, chin okyeltzuntze' kse'nqe' kyimni.</t>", "8": "<t>Yek'untza tk'u'jlalila weye' te prim,</t> <t>qu'n ti'ja soka' qe nk'u'je'.</t> <t>Q'mantza weye' kse'n tu'me'l tu'n wanq'ina'ye' twitza,</t> <t>qu'n teya nxa' nkub'sa'na'ju'ye' wajb'ile'.</t>", "9": "<t>Nman Dyos, chin tkloma kyeju' wajq'oje,</t> <t>qu'n tk'etza nnjyo'na'ye' kolb'il.</t>", "10": "<t>Chin t-xnaq'tzama tu'n nb'inchanteju'ye' tajb'ila,</t> <t>qu'n teya nchin k'uluna'ye'.</t> <t>¡Awtju' t-xewa txi' iq'inweye'</t> <t>toju' b'e tzinun ti'j!</t>", "11": "<pb/><t>¡Nman Dyos, q'ontza nchwinqlale' tu'nelju' tb'iya!</t> <t>¡chin tiq'imitza toju' yajb'il! qu'n tz'aqlixi'xta,</t>", "12": "<t>¡Xitunqe'ku'ya wajq'oje! qu'n in japun ta tyol,</t> <t>¡b'yonqe'ku'ya kykyaqil, qu'n ayine' tmajena! Chiju' b'itzal.</t>"}