{"1": "<pb/><t>Kjawil nnima'ne' Qman Dyos tkyaqil kmuj;</t> <t>kchin b'itzale' kukxju' te.</t>", "2": "<t>Inxi'x chin tzalajwe' ti'j Qman Dyos;</t> <t>¡Kyb'ime' ex che tzalajxe', me's qe'ye'!</t>", "3": "<t>Qo'qe' b'itzan junx,</t> <t>ti'ju' nim toklen tb'i Qman Dyos.</t>", "4": "<pb/><t>Inkub'sane' te Qman Dyos, ex intzaj ttzaq'we'ne',</t> <t>ex machin tkole' te tkyaqil xob'ajil</t>", "5": "<t>Okxi'x che tzalajelju'</t> <t>tokkywitz ti'j Qman Dyos</t> <t>ex layx tz'el kych'ixaw.</t>", "6": "<t>Jaw ẍch'inju' prow lu, ex tzaj tb'i'n Qman Dyos</t> <t>ex tkol toj tkyaqilju' yajb'ilte.</t>", "7": "<t>In xq'uqinju' tanjl Qman Dyos ex inkolon</t> <t>kyi'ju' nche niman te.</t>", "8": "<t>Tz'elx kynik'e', qa b'a'n te Qman Dyos.</t> <t>¡Tzalajb'il ta'te' xjal q'uqlok tk'u'j ti'j!</t>", "9": "<t>Kynimanktze' Qman Dyos, xjansa'n kyib'e',</t> <t>qu'n ntzaj tq'o'n tkyaqilju' ati tajb'en kyeju' nche niman te.</t>", "10": "<t>Inche kub'prowixju' q'inun, ex nche ok toj we'yaj,</t> <t>aye'tzu'n nche jyon ti'j Dyos, ktenb'il tkyaqilju' b'a'n kye.</t>", "11": "<pb/><t>Che lq'etze' nk'wal, ex chin kyb'inku'ye':</t> <t>che kxe'l nxnaq'tza'ne' tu'n kynimane' te Qman Dyos.</t>", "12": "<t>¿Ma tajb'ila tu'n tanq'ina nimtoj?</t> <t>¿Ma tajb'ila tu'n ttzalaja toju' chwinqlal?</t>", "13": "<t>Jk'um taq'a kyi'j xlab'yol,</t> <t>ex lalun chanyola.</t>", "14": "<t>Pa'mil tib'a ti'ju' myab'a'n, ex b'inchamju'ya b'a'n;</t> <t>jyomju'ya nak'b'il ex ljonxa.</t>", "15": "<pb/><t>Ate Qman Dyos xq'uqilkyeju' tnik'alkyi'j</t> <t>ex ntzaj tb'i'nju' kykub'sb'il.</t>", "16": "<t>Inq'ojin Qman Dyos kyi'ju' b'inchal myab'a'n,</t> <t>tu'n kynaj twitz tx'otx' ex tu'n miche tzaja' na'ntl.</t>", "17": "<t>Intzaj tb'i'n te Qman Dyos tkub'sb'ilju' xjal tnik'alti'j,</t> <t>ex intklo'n toj tkyaqilju' yajb'ilte.</t>", "18": "<t>Nqaku' ta'te Qman Dyos klolkyeju' nche' b'isun</t> <t>ex mixjaloja tu'n toka'qe kyk'u'j.</t>", "19": "<pb/><t>Inik'ju' xjal tnik'alti'j toj chukchaq joyb'ilti'j,</t> <t>atzunte Qman Dyos nklonte toj tkyaqil ja'lu.</t>", "20": "<t>Tkyaqilju' tb'aqil xq'uqi'n tu'n Dyos;</t> <t>ex mix-a'lo' jun kb'el toqinte.</t>", "21": "<t>Aye'tzu'n aj il tu'nxju' kyil nche kyima';</t> <t>kb'el tz'e'ysa'n kywitzju' ntx'a'lti'j kyk'u'j kyi'ju' tnik'alkyi'j.</t>", "22": "<t>Atzunte Qman Dyos inklonkyeju' tmajen;</t> <t>¡lay kub' ttz'e'ysa'n kywitzju' q'uqlok kyk'u'j ti'j!, chiju' b'itzal.</t>"}