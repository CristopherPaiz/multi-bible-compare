{"1": "<pb/><t>Chin tkloma, Nman Dyos,</t> <t>qu'n naqxi'x ch'inxtl njaq'wiye' toj a';</t>", "2": "<t>kxi' nxi' mulq'aje' toj sob'on nim t-xe</t> <t>ex mixjalojax tu'n nkub'a' we'ye'.</t> <t>Matxi' chin ku'pune' t-xexi' a'</t> <t>ex xi' nxi' iqane' tu'n tnimal a'.</t>", "3": "<t>Matxi' ku'x tzqij toj nqule' tu'n tpaj nchin ẍch'ine' nim;</t> <t>in ch'yon toj nqule';</t> <t>¡matxi' che siktiju' nwitze'</t> <t>ayob'ente Qman Dyos!</t>", "4": "<t>Nimxi'x kyb'aju' nche el ik'unweye'</t> <t>kyetwitzju' t-xya'mal nwi'ye', extzun mixti' wile';</t> <t>matxi' che chmetju' wajq'oje,</t> <t>aye'ju' naqx kyak'a'n nche okten yajlal weye'</t> <t>ex inxi'x kyqani'n tu'n txi' wanjsa'n ti'ju'ye' mixti' sajwelq'a'ne'.</t>", "5": "<pb/><t>Nman Dyos, b'i'nxi'x tu'na, xnakqine' twitza;</t> <t>lay b'ent wewanteju'ye' wile' twitza.</t>", "6": "<t>Taye, aya Dyos nimtipumal,</t> <t>¡lalun tz'el kych'ixawju' q'uqlok kyk'u'j ti'ja</t> <t>noqx tu'n npaje'!</t> <t>aya Dyos nkyk'lu'n aj Israel,</t> <t>¡lalun che kub'numju' nche jyon ti'ja</t> <t>noqx tu'n npaje'!</t>", "7": "<t>Noqx tu'n nk'u'jlalile' ti'ja inchin yajtiye';</t> <t>matxi' tz'elxi' nch'ixawe';</t>", "8": "<t>¡ikqinju'ye' kse'n jun xjal min ojtzqi'n twitz</t> <t>kyeju' witz'ine' ex ntzike'!</t>", "9": "<pb/><t>Xi' nkub' b'aje' tu'n xky'aqli'n ti'ju' tjaya;</t> <t>machin ok ik'le'ne'</t> <t>kyu'n nche ok ik'lenteya.</t>", "10": "<t>Ajnkub' oq'e' ex aj nmewayine', inche xmayin weye';</t>", "11": "<t>qa nnoknq'o'n wi'je' te b'is, tzeb'ajilqine' kye.</t>", "12": "<t>Noq oqinkxe' nchin kub' kyyoli'n xjal,</t> <t>exqe' tx'ujtenil in b'je'l kyb'itz xmayb'il weye'.</t>", "13": "<pb/><t>Ayintzunwe', Taye, inchin kub'sane' teya.</t> <t>Nman Dyos, ¡chin toniya ja'lo!</t> <t>Naq tu'n tk'u'jlalila nimxi'x, ¡chin ttzaq'wentza!</t> <t>Noq tu'nju' t-o'nb'ila kukxju', ¡chin tkloma!</t>", "14": "<t>¡Lalun taja tu'n nxi' mulq'aje' toju' xoq'l!</t> <t>¡Chin tkloma kyeju' nche el ik'unweye'</t> <t>ex tu'n michinxa' mulq'aje' toju' a' nim t-xe!</t>", "15": "<t>¡Lalun taja tu'n nxi' iqane' tu'n tnimal a'!</t> <t>¡Lalun taja tu'n nxitjk'u'ne'</t> <t>ttolob' a' nim t-xe!</t>", "16": "<pb/><t>Nman Dyos, chin ttzaq'wetza;</t> <t>¡b'a'nata ex nim tk'u'jlalila!</t> <t>Chin tka'yitza, qu'n nimta tlaqb'il tk'u'j;</t>", "17": "<t>¡Lalun tz'el tik'u'nju'ya tmajena lu!</t> <t>¡Chin ttzaq'wetza lwiy, qu'n xob'ajilx atinqina'ye'!</t>", "18": "<t>Lq'etza nk'etze' ex chin tkloma;</t> <t>¡chin tkloma kyeju' wajq'oje!</t>", "19": "<t>Ojtzqi'n tu'na jni'xju' matxi' chin ok ik'le'ne',</t> <t>matxi'xi'x b'je'l nch'ixawe';</t> <t>tojtzqi'nxi'xa alkyeqe' wajq'oje.</t>", "20": "<t>Matxi' k'ixb'i wanmiye' tu'nju' nchinok ik'le'ne';</t> <t>¡mixti'tl wipumale'!</t> <t>Manjoye' jun q'uqb'al nk'u'je',</t> <t>ex jun tu'n ttzaj q'aq'an tk'u'j wi'je', ex mixti' sokyal.</t>", "21": "<t>Ku'x q'o'n b'i'yb'il toju' nwaye',</t> <t>ex tej ttzaj k'waj wi'je' tzaj q'o'n b'inayr te nk'wa'ye'.</t>", "22": "<pb/><t>¡Axwitju' kymes ex kywa nkukyq'o'n tu'n kytzalaj</t> <t>jawb'ent te jun xpatxab' kye!</t>", "23": "<t>¡B'inchama tu'n kykyaj moẍix</t> <t>ex tu'n kylu'lunju' kyqan kukxju'!</t>", "24": "<t>Tzaqpintzju'ya ttx'u'jila kyib'aj;</t> <t>¡che b'ajxwit tu'n tq'oja ajtkb'u'l kanun!</t>", "25": "<t>Kyajxwitju' kynajb'il te chq'ajlaj,</t> <t>ex mix-a'lo'xwit najan toju' kyja;</t>", "26": "<t>qu'n inkub' kyljo'n toj tq'iju' matxi' tzaj tb'is tu'na</t> <t>ex inche xmayink ti'ju' b'ajni tk'ixb'sa'na.</t>", "27": "<t>Anjsanxju'ya taq'wix kye, tu'nju' taq'wix nkyb'incha'n;</t> <t>¡ex tu'n lalun kyk'amju' najsb'il kyil!</t>", "28": "<t>¡Najsanku'xju'ya kyb'i toju' u'j te chwinqlal! <pb/>¡Lalun ku'x tq'o'na kyb'i jatku'xa' kyb'iju' tnik'alkyi'j!</t>", "29": "<t>Ayintzunwe', yab'qine' ex nchin b'isune',</t> <t>chin twab'aktza, Nman Dyos ex chin tkloma.</t>", "30": "<pb/><t>Kjawil wajwali'ne' tb'i Dyos kyu'n b'itz</t> <t>kwajwali'ye' tuk'i'l aq'b'il chjonte,</t>", "31": "<t>Ex kjel tzalajxi'x Qman Dyos ti'j</t> <t>kyetwitzju' chojb'il tman wakx</t> <t>mujqa jun qpoj wakx kyuk'i'l tuk'a ex t-xky'eq</t>", "32": "<t>Kche tzalajelju' nche b'isun aj txi' ka'yi'n ja'lu</t> <t>ex kkuwixel kyanmiju' nche jyon ti'j Dyos;</t>", "33": "<t>ina' che tzaj tb'i'nte Dyos prow</t> <t>ex min nche eltik'o'n jpu'nqe' ju' teqe'.</t>", "34": "<pb/><t>¡Kyajwalinktze' Qman Dyos kya'j, tx'otx' ex ninnjab',</t> <t>ex kykyaqile' nche anq'ine' kyoj!</t>", "35": "<t>Ate Qman Dyos kklolte Syon</t> <t>ex che jawil tb'incha'n jumajtlu' nimaqtnam toj Juda.</t> <t>Kkyetza' kyk'wal kymajinju' nintnam;</t> <t>atzu' che najala' ex kytzyu' kytx'otx';</t> <t>¡aye' nkyk'u'jla'n tb'i Dyos che najal toj! Chiju' b'itzal.</t>"}