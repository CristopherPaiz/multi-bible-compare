{"1": "<pb/><t>Tete' Qman Dyos tkyaqilju' tx'otx',</t> <t>kyuk'i'l tkyaqilju' ati twitz,</t> <t>kyuk'i'l kykyaqilju' itz'qe' twitz.</t>", "2": "<t>Qu'n ana'te Qman Dyos kub' q'onteju' tq'uqlil tx'otx'</t> <t>ex kub' tq'o'n tib'aj njab' ex kyib'aj a'.</t>", "3": "<pb/><t>¿Alkye kjapumel twi'ju' witz te Qman Dyos?</t> <t>¿Alkye ktenb'il toj tja Dyos xjan?</t>", "4": "<t>Aju' ẍtilun tq'ob' ex tnab'l</t> <t>te tkyaqil il;</t> <t>aju' min nk'ulun kywitz witzleb' <pb/>ex min ntzaj tna'n tb'i Dyos ti'j chajyolil.</t>", "5": "<t>A Qman Dyos kolol kb'el k'i'wlanteju' ichan lu,</t> <t>ex ktb'incha' b'a'n te.</t>", "6": "<t>Ikyqe'tzun xjalju' nche k'ulun te Dyos,</t> <t>aye' nche jyon ti'ju' Dyos ja k'uluna' Jakob'.</t>", "7": "<pb/><t>¡E' tjpel tnam tejumajx,!</t> <t>¡Kukykyaje' jqo'n qe'ye',</t> <t>tu'n tokxju' nimaqkawil nim tajwalil!</t>", "8": "<pb/><t>¿Alkyetzu'n nimaqkawil nim tajwalil?</t> <t>¡Ate Qman Dyos nimtipumal ex kuw!</t> <t>¡Kuwte' Qman Dyos toj q'oj!</t>", "9": "<pb/><t>¡Kyjqom kyib'e' tjpel tnam tejumajx!</t> <t>¡Kukykyaje' jqo'n qe'ye',</t> <t>tu'n tokxju' nimaqkawil nim tajwalil!</t>", "10": "<pb/><t>¿Alkyetzu'n nimaqkawil nim tajwalil lu?</t> <t>¡A Qman Dyos nimtipumal tib'aj tkyaqil! <pb/>¡Ate nimaqkawilju' nim tajwalil! chiju' b'itzal.</t>"}