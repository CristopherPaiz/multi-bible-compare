{"1": "<pb/><t>Nman Dyos,</t> <t>oje qb'iye' tu'nku' qẍkyine',</t> <t>kyej q'ma'n qeye' kyu'n qmane'</t> <t>aju' tb'inchaya kye,</t> <t>kyoju' tq'ijlalil ojtxi':</t>", "2": "<t>aku'ya ex xla'jankyeju' xjal</t> <t>nche niman kye txqantl dyos,</t> <t>kub' ttz'e'ysa'na kwitzju' nimaqtnam</t> <t>ex e'kub' tq'o'nju'ya qmane' toju' kytx'otx'.</t>", "3": "<t>Qu'n mya tu'n kyq'ob' ex mya tu'n kyk'uẍtx'e'nb'il;</t> <t>ẍe kanb'ana'</t> <t>myana' kyu'nkye xkanb'eta'ju' tx'otx'.</t> <t>¡Tu'nate tq'ob'ju'ya, tu'n tipumala!</t> <t>¡Ulku'ya tuk'i'l tajwalila,</t> <t>qu'n intoq che tk'u'jla'na!</t>", "4": "<pb/><t>¡Nman Dyos! ¡Nnimaqkawil!</t> <t>Tu'na e'kanb'ana'ju' ttanama;</t>", "5": "<t>tu'na nkub'a' kyi'ju' qajq'oje' qu'ne';</t> <t>¡toj tb'iya nche b'aju' nche oktzaqpaj qi'je' qu'ne'!</t>", "6": "<t>Qu'n layna' tz'okqewe' nk'u'j ti'ju' nsmaje',</t> <t>ex lay chin kanb'ane' tu'n nk'uẍtx'e'nb'ile';</t>", "7": "<t>tu'nateju'ya xkub'a' kyi'ju' qajq'oje' qu'ne',</t> <t>tu'na sela' kych'ixawju' nche el ik'onqe'ye'</t>", "8": "<t>¡Qo tzalajele' kukxju' ti'ja Nman Dyos,</t> <t>kjawil qajwali'na tkyaqil q'ij!</t>", "9": "<pb/><t>Naqtzun aju' matxi' qo' eltik'o'na;</t> <t>matxi' tz'el qch'ixawe' tu'na.</t> <t>Minti' nxi'tla kyuk'i'lju' qxjale' te q'oj.</t>", "10": "<t>Maqo kub' oqe' tu'na kywitzju' qajq'oje';</t> <t>In qo alq'anjtze' kyu'nju' nche el ik'unqeye',</t> <t>inxikyiq'i'n tkyaqilju' kyajb'il.</t>", "11": "<t>Maqo'x tq'o'na</t> <t>naku'jxi'xtej rit aj txi' toj b'i'yb'il;</t> <t>maqo'x t-sputi'na kyxolju' xjal nche niman kye txqantl dyos;</t>", "12": "<t>naqxi'x xxi' t-suqu'na ttanama,</t> <t>mixti'te qoklene' toj twitza.</t>", "13": "<t>Mataja tu'n qb'aj yasune';</t> <t>nqo' el ik'u'ne' kyu'nju' najlqe' nqayin qk'etze' ex inel qch'ixawe' kyu'n.</t>", "14": "<t>Mataja tu'n qb'aj xmayine' kyu'n nche niman kye txqantl dyos;</t> <t>ajkytzaj ka'yin qeye', nxi' kyukcha'n kywi' te xmayb'ilqeye'.</t>", "15": "<t>Tzipin wele' tu'n nch'ixawe';</t> <t>tkyaqil q'ij inel nch'ixawe'</t>", "16": "<t>tu'n i'lb'ilweye' tu'n wajq'oje</t> <t>nchin noktik'le'ne' ex nchin tyasu'ne'.</t>", "17": "<pb/><t>Tkyaqilju' saj qi'je' lu,</t> <t>mya tu'nwtju' matzik'tna'la qu'ne'.</t> <t>¡B'ajx qoela' txalpujqe' ti'ju' tyola kyejni b'entti'j!</t>", "18": "<t>B'ajx kub'a' qxima'ne' tu'n tkyej qtzaqpi'na</t> <t>ex b'ajx kyeja' qtzaqpi'nju'ye' tb'eyila.</t>", "19": "<t>Extzun nqo yajtijtle' tu'na</t> <t>kyoj kyjul xo'j.</t> <t>¡Matzaj tq'o'na t-xlekumil kamik qib'aje'!</t>", "20": "<t>Nman Dyos, naqwit matzik'tna'la qu'ne'</t> <t>ex ma'wt qo k'ulune' twitz juntl dyos min ojtzqi'n,</t>", "21": "<t>ma'wtlo tila,</t> <t>qu'n tojtzqi'na'ta tkyaqilju' toj tanmi xjal.</t>", "22": "<t>Naqpena' tu'nela inelje qi'je'</t> <t>tu'n qkub' b'yo'ne';</t> <t>nqo senjtze' kse'nqe' rit nche'x iq'i'n toj b'i'yb'il.</t>", "23": "<pb/><t>¿Nman Dyos, titiqu'n nnik'a' wtana?</t> <t>¡Na'ntztib'a, ex we'ktza!</t> <t>¡Lalun qo' eltik'o'na tejumajx!</t>", "24": "<t>¿Titiqu'ntzun in xa' tewa'n twitza qeye'?</t> <t>¿Titiqu'ntzun nnik'a' qna'le' tu'na,</t> <t>extzun luqo'ye' inxi'x qoyajtiye'?</t>", "25": "<t>Matxi' kub'qi'je' ex matxi' tz'el qch'ixawe',</t> <t>inqo' jwonjtze' twitz tx'otx'.</t>", "26": "<t>¡Iq'i'nktz tib'a</t> <t>kuttzaja onilqeye'</t> <t>qo' tkloma, qu'n nimta tk'u'jlalil!, Chiju' b'itzal.</t>"}