{"1": "<pb/><t>¡Ajwalinjtzxwit Qman Dyos! <pb/>Tzalajb'ilte' teju' xjal nniman te Qman Dyos</t> <t>ex ntzalaj tu'n kyjapu'nju' tchaq'b'il tu'n.</t>", "2": "<t>Che k'i'wlanjtzel tyajajil</t> <t>ex ktenb'el kyipumal twitzju' tx'otx'.</t>", "3": "<t>Nim q'inumal ati toju' tja,</t> <t>ex kukx tb'inchan xtalb'ilju'.</t>", "4": "<t>Ink'ant jun spik'un toj qlolj</t> <t>kyeju' xjal tnik'alkyi'j,</t> <t>kyeju' nlaqj kyk'u'j, che'w kyk'u'j ex tnik'alkyi'j.</t>", "5": "<t>Aju' b'a'n xjal inq'on ch'ex tu'n tkyaqil tk'u'j</t> <t>ex toj tu'me'l nche tb'incha'na' taq'un;</t>", "6": "<t>qu'mtzun milo kb'ela' tz'aq.</t> <t>¡Ktzajel na'nju' xjal tnik'alti'j kukxju'!</t>", "7": "<t>Min nxob' ajtb'inte jun tpakb'alil toq'wix,</t> <t>q'uqlixi'x tk'u'j ti'j Qman Dyos.</t>", "8": "<t>Q'uqlixi'x tk'u'j; min nxob',</t> <t>expe' naq ntze'n kyi'ju' tajq'oj ajkyxi' tka'yi'n.</t>", "9": "<t>In oyin kye prow,</t> <t>kukx tb'inchan xtalb'ilju',</t> <t>majx oksla'n ex njaw nima'n.</t>", "10": "<t>Inxi'x ku'xtwantib'ju' b'inchal myab'a'n aj txi' tka'yi'n;</t> <t>naqxi'x nkuttx'a'n t-xe twitzte ajtkub'aj toj ttx'u'jil.</t> <t>Lay japunte' npon kyk'u'ju' b'inchal myab'a'n ti'j. Chiju' b'itzal.</t> <t>Ajwalb'ilte t-xtalb'il Qman Dyos.</t>"}