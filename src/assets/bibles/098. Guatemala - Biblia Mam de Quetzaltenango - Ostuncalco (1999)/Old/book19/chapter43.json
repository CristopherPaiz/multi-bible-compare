{"1": "<pb/><t>Nman Dyos, b'inchama tnik'alilti'j weye';</t> <t>¡Chin tkloma kyeju' nche niman kye txqantl dyos!</t> <t>¡Chin tkloma toj ttziju' chalyol ex teju' b'inchal myab'a'n,</t>", "2": "<t>qu'n teya nchin k'uluna'ye' ex aya klol weye'!</t> <t>¿Titiqu'n ẍin ela' tik'u'na?</t> <t>¿Titiqu'n ati tu'n ntene' toj b'is</t> <t>ex toj yajb'il kyu'n wajq'oje?</t>", "3": "<t>Q'ontzju'ya t-spik'umala exju' tyola ax,</t> <t>tu'ntzun woklpeye' kyi'j</t> <t>tu'n npone' twi' witz xjan,</t> <t>ja najla'ya.</t>", "4": "<t>Kchin pomiltzuntze' twitzju' q'olb'eb'l teya Nman Dyos,</t> <t>atzuntzu' chin b'itzala'ye' teya tuk'i'l tq'ojq'ojel chnab' arpa,</t> <t>a na'ta Nman Dyos, intzalajsanweye'</t>", "5": "<pb/><t>¿Titiqu'n kchin b'ela' numje'?</t> <t>¿Titiqu'n kb'ajxe'la' nk'u'je'?</t> <t>Matxi'na' tz'okqewe' nk'u'j ti'ja Nman Dyos,</t> <t>chin b'itzale' teya kukxju'</t> <t>¡Tena'ta nchin k'uluna'ye' ex aya klol weye'! Chiju' b'itzal.</t>"}