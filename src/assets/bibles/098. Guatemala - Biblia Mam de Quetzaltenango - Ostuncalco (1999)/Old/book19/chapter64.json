{"1": "<pb/><t>Nman Dyos, b'intzju'ya tq'ojq'ojel nwi'ye',</t> <t>klomju'ya nchwinqlale' kyeju' wajq'oje xob'ajilqe'xi'x.</t>", "2": "<t>Chin tewanku'ya kywitzju' b'inchal myab'a'n</t> <t>ex teju' kyxim nk'u'n toj ewaj;</t> <t>chin tkloma kye b'inchal myab'a'n xjaw kyb'u'yi'n kyib' wi'je',</t>", "3": "<t>Naku'j k'u·∫çtx'e'nb'ilju' kyaq' jqu'n twitzte</t> <t>inkylanu'n kyyol te k'ixb'sab'l kse'n smaj.</t>", "4": "<pb/><t>Inche tzaj xon tzmajx toj kyewb'il ti'ju' xjal mixti' til;</t> <t>naq myanim ajkytzaj xon ex min nche xob'.</t>", "5": "<t>Inkyoni'nkyib' kyxolilex tu'n kyb'inchante myab'a'n;</t> <t>inkub' kyxima'n tu'n tkub' kyq'o'n kyxpatxab' toj ewaj</t> <t>ex toj kynab'l qa mix-a'lo' kka'yilkye,</t>", "6": "<t>qa mix-a'lo' kxpich'ulteju' kyb'inchb'en myab'a'n.</t> <t>Ate kxpich'ulkyeju'</t> <t>aju' inel tnik' ti'j tkyaqilju' t-xim xjal toj tanmi.</t>", "7": "<t>Ate Dyos kk'ixb'salkye kyu'n t-smaj,</t> <t>naq minab'en ajkyok tk'ixb'sa'n.</t>", "8": "<t>Che kb'eltz'aq tu'nxju' kyol,</t> <t>aye'tzu'n che okyel ka'yinkye kche xmayil kyi'j.</t>", "9": "<t>Kykyaqiltzuntz kche nimal te Dyos</t> <t>ex kche yolil ti'ju' tb'inchb'en;</t> <t>k'elelkynik' ti'ju' matxi' b'aj tb'incha'n.</t>", "10": "<t>Ktzalajelju' b'a'n xjal ti'j Qman Dyos</t> <t>ex ktjya' kolb'il tuk'i'l,</t> <t>ex kykyaqilju' xjal tnik'alkyi'j</t> <t>kqeb'el kyk'u'j tu'n, chiju' b'itzal.</t>"}