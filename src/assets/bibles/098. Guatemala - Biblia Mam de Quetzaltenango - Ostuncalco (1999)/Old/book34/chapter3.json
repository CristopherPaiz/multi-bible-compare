{"1": "<pb/><t>¡Qab'anx twitza, b'yolxjal nintnam,</t> <t>nojni toja tu'n chajyolil ex b'yojxjali'n;</t> <t>layx b'aj ttxa'nju' alq'an toja!</t>", "2": "<t>¡B'inxa tq'ojq'ojel asyal, exqe' ttulil!</t> <t>¡tq'ojq'ojel kyqan chej, nche t'ikpuju' karwaj kyu'n!</t>", "3": "<t>¡Txqan xjal aj chejil!</t> <t>¡Nche tilk'aju' k'uẍtx'e'nb'il,</t> <t>ex nche qoptz'aju' ch'ut!</t> <t>¡Txqan k'ixjb'niqe',</t> <t>txqan kyimni pa'k'lqe'!</t> <t>¡Layx b'ent kyajletju' kyimni!</t> <t>¡Nche jaw tz'aqju' xjal kyi'j!</t>", "4": "<t>Naqx tu'n tpaju' ajpaji'n saja' lu</t> <t>tu'nju' qya ajpajil tb'anilxi'x,</t> <t>xnaq'tzalteju' jk'ayi'n kye xjal,</t> <t>naqx tu'nju' ajpaji'n ex jk'ayi'n</t> <t>nche kub' t-sb'u'nju' tnam exqe'ju' nimaqtnam.</t>", "5": "<t>Chi Qman Dyos nimtipumal kjalu:</t> <t>Luqine' nchin q'ojin ti'ja:</t> <t>k'elel wi'ne' ti'ja ex majx kb'el nẍb'iqb'a'na,</t> <t>tu'ntzun tel tch'ixawa kwitzju' nimaqtnam.</t>", "6": "<t>Kb'el nq'o'n txqan tz'ile' tib'aja;</t> <t>ex majx k'elel tch'ixawa wu'ne kwitz txqan xjal.</t>", "7": "<t>Kykyaqilju' che okyel ka'yinteya che b'el oq ex kkyma':</t> <t>¡Matxi' kub' xitjte' Ninib'e!</t> <t>¿Alxi'xkye jun ktzajel laqj tk'u'j ti'j? ¿Ja k'elel yala jun q'uqb'al tk'u'j?</t>", "8": "<t>¿B'a'nxi'xtzunta kyetwitz Teb'as,</t> <t>aju' nintnam ati ttzi nin a' Nilo,</t> <t>tok txqan a' ti'jile;</t> <t>tu'nju' nin a' nkleta' ex tokju' a' te jun tapi ti'j?</t>", "9": "<t>Atoq Etyopiy ex Ejipt kuwsalte;</t> <t>ex tqe'ktoq xjal te Put, exqe' aj Lib'ya tuk'i'l.</t>", "10": "<t>Xipe' q'inte Teb'as toj juntl tnam;</t> <t>eb'aj kub't'aqu'n kyk'wal twitz tx'otx' ja nkymujb'ana' kyib'ju' xkichb'e;</t> <t>eb'ajx pa'nju nimaq kyoklen kyeju' jatu'n kxa' q'o'na</t> <t>ex eb'ajk'lo'n kyq'ob'ju' kynejel toj xpatx'k'uxb'il.</t>", "11": "<t>Ex kxe'l q'o'n q'e'n teya tu'n tjaw tx'ujtiya;</t> <t>kb'el ewintzuntza twitz tajq'oja.</t>", "12": "<t>Tkyaqilju' ja kuwsa'n tu'na ikqeju' kse'n iw txijli toj twitz cha'x,</t> <t>nche kutz tz'aq qama che'x yukchet,</t> <t>toj ktziju' nche'x wante.</t>", "13": "<t>Naku'j qyaqe' t-xjala te q'oj;</t> <t>matxi' che okx jaqliju' tjpel tnam kyeju' ajq'oj;</t> <t>matxi' che b'aju' t-xq'e'l tjpel ja tu'n q'aq'.</t>", "14": "<t>Q'intza a' tu'ntzun twe'ya kwitzju' ajq'oj;</t> <t>kuwsanqema ja te kolb'ilteya,</t> <t>we'kuxa toju' xo'q'l,</t> <t>wab'enku'ya xo'q'l b'a'nxi'x,</t> <t>q'intza malb'ilkyeju' tladrisa.</t>", "15": "<t>Atzuntzu' kb'ajelaya tu'n q'aq',</t> <t>tu'n k'uẍtx'e'nb'il, kse'n kyu'n ẍt'ikt'u'l,</t> <t>majx kb'el b'ajsa'na.</t> <t>¡Maskye nim txqan t-xjal ate'!</t> <t>¡Maskye iky kyajlal kse'nqe' ẍt'ikt'u'l!</t>", "16": "<t>Mape' che chmet-xi'xju' t-ẍk'aẍlela kyewitzju' che'w twitz kya'j.</t> <t>(In chukjte' ẍt'ikt'u'l ti'j ex nlipan.)</t>", "17": "<t>Naku'j ẍt'ikt'u'l t-xq'uqila;</t> <t>exqetzunju' nejenel kyeju' t-xjala te q'oj</t> <t>naku'j txqan txkupqe' snuk'li twitz kya'j:</t> <t>qa ati che'w nche ok snuk'e twitz tapi;</t> <t>ajtzun tjawil q'ij nche'x lipan ex mix-a'loxte b'ilte ja nche'xa'.</t>", "18": "<t>¡Naq nche wtanju' tk'ik'lela,</t> <t>nimaqkawil toj Asirya!</t> <t>Nche wtanju' nejenel kye xjal te q'oj,</t> <t>matxi' che'x sputju' t-xjala te q'oj toj k'ul</t> <t>ex mix-a'lox jun tu'nwt tok b'uyinkye.</t>", "19": "<t>¡Mixti'xte q'anb'il teju' tk'ixb'ena;</t> <t>layx b'ent tq'anitju' tx'a'k ti'ja!</t> <t>Kykyaqilju' matxi' kb'i ti'ju' k'ulb'a'n saj ti'ja nche ploq'chan toj kyq'ob' tu'n tzalajb'il,</t> <t>qu'n, ¿alkye jun min xyajt tu'nju' tila mib'ajela'?</t>"}