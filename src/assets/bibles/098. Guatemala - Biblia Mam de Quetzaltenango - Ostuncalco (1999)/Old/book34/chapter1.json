{"1": "<pb/>U'j te pakb'ab'l tk'am Nawum te Elkos toj nakuj witzik'. Ti'j Ninib'e yolina' pakb'ab'l lu.", "2": "<pb/><t>Nxky'aqlante Qman Dyos ex nq'on tu'me'l t-xel:</t> <t>Ntq'o'n tz'e'ysb'il witzb'aj kyeju' min nche' b'in te,</t> <t>ex ntzaj ttx'u'jil kyi'ju' tajq'oj.</t>", "3": "<t>Atite Qman Dyos tpasensi ex nimtipumal,</t> <t>ex nkub' ttz'e'ysa'n twitzju' ati tpaj.</t> <t>Ate Qman Dyos nb'et toj q'ankyaq,</t> <t>ex njawju' muj nakuj quq tu'n tqan.</t>", "4": "<t>Ntzqiju' ninnjab', qama txi' tma'n te.</t> <t>Nche tzqiju' nin a' tu'n kykyaqil.</t> <t>Nche kub' jilju' witz te B'asan exju' witz te Karmelo tu'n,</t> <t>ex ikx nche' ch'uẍi'xju' b'ech toj tx'otx' te Lib'ano tu'n.</t>", "5": "<t>Nche lu'lunju' witz twitz;</t> <t>ex nche kub' niwju' k'ok'e witz twitz.</t> <t>Tkyaqilju' tx'otx' njaw yukchi aj tlonte</t> <t>tkyaqilju' twitz tx'otx' ex ikxqe' xjal najlqe' twitz.</t>", "6": "<t>¿Alxi'xkyeju' kweb'il twitzju' ttx'u'jil?</t> <t>¿Alxi'xkye jun k'ik'exju' ttx'u'jil tu'n?</t> <t>In ximlenju' ttx'u'jil kse'n q'aq',</t> <t>ex twitzku' nche'xa' aq'puju' pik.</t>", "7": "<t>B'a'nxi'x te Qman Dyos;</t> <t>ntq'uqb'a'n qk'u'j toj k'ixk'oj:</t> <t>nche' tklo'nju' q'uqlok kyk'u'j ti'j.</t>", "8": "<t>Extzun, kse'n tnimal a' tkyaqil kb'ajel t-xitu'n,</t> <t>nche kub' tb'ajsa'nju' nche okmiltz'uj ti'j;</t> <t>kb'el kyi'ju' tajq'oj tu'nju' qlolj.</t>", "9": "<t>¿Titi' nkyxima'ne' ti'j Qman Dyos?</t> <t>¡Che b'elxitu'n jumajx tu'n!</t> <t>¡Mix-a'lo'x kb'entel tmyonte tkamaji'n!</t>", "10": "<t>Ikyqe' kse'n ch'i'x tzyu'nkyib',</t> <t>tzyu'n kywi' b'a'nxi'x tu'n q'e'n,</t> <t>ikyche okyela' kse'n t-xaq tze tzqij te q'aq'.</t>", "11": "<pb/><t>Tnam Ninib'e, toja setza'ju' xjaw ximante'</t> <t>taq'wixil ti'j Qman Dyos:</t> <t>Jun taq'wix q'ol nab'l.</t>", "12": "<pb/><t>Qu'mtzun ntma'n Qman Dyos teju' ttanam:</t> <t>B'a'nqa kuwqe'kye' aj Asirya ex nim kyb'aj,</t> <t>kche b'elxitit ex che najel.</t> <t>Matxi' yajtixi'ya wu'ne',</t> <t>Extzun lay yajtitla wu'ne'.</t>", "13": "<t>Kb'ajel nq'uchi'ne' tiqb'ila ti'j tqula</t> <t>ex k'elel nlaqu'ne' txpatx'k'uxb'ila.</t>", "14": "<pb/><t>Oje tchaq'te Qman Dyos teya, nimaqkawil toj Ninib'e kjalu:</t> <t>Mixti' tyajajila kjelten tu'n tkyeju' tb'iya kukxju';</t> <t>toju' tja tdyosa che kb'el nxitu'ne'.</t> <t>witzileb' exju' tilb'ilal b'incha'n,</t> <t>ex atzu' kb'elexa' mqu'na qu'n mya b'a'na toj nwitze'.</t>", "15": "<t>¡Kyka'yinxe'! ¡Lu tzul kwi'ju' witz</t> <t>lu sanjelal tzul ti'nju' tqanil te nak'b'il!</t> <t>Kyik'samjuye' ninq'ij, Juda;</t> <t>japunx tyola oje tmaya.</t> <t>Lay tz'el q'i'n jumajtlju' ttx'otx'a kyu'nju' b'inchal myab'a'n;</t> <t>matxi' che kub' xiti'n kykyaqil.</t>"}