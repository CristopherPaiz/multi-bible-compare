{"1": "<pb/>Xitb'itza'n Dab'i tb'itz te Qman Dyos tej tklet tu'n toj tq'ob' Sawul ex toj kyq'ob' kykyaqilju' tajq'oj.", "2": "Tma kjalu: <pb/><t>Aya taye, Aya ktxulweye',</t> <t>jun ja kuwsa'n tu'n nklete',</t> <t>tu'na inchin tzaqpeta'ye',</t>", "3": "<t>Aya Ndyose',</t> <t>jun pik te wewb'ile',</t> <t>kolb'ilweye',</t> <t>tu'nju' tipumala inchin kletaye',</t> <t>ti'ja inchin newana'ye'</t> <t>ikju'ya kse'n jun ja kuwsa'n te kolb'ilweye',</t> <t>inchin tklo'na.</t> <t>¡Machin tzaqpete' tu'na toj q'oj!</t>", "4": "<t>O'kxa Nman Dyos, b'a'n tu'n tjaw nimset tb'iya:</t> <t>Aj txi' ntxko'na, inchin tklo'na toj kq'ob'ju' wajq'oje.</t>", "5": "<pb/><t>Qu'n machin b'aj tb'alq'i'ne' kamik toju' ttolob'; majx matz'oktchiju' xitul wi'je'.</t>", "6": "<pb/>Aju' kamik machin b'aj tb'alq'i'ne' toju' taqwil; ¡ex machin nokye toj t-xpatxab' kamik.!", "7": "<pb/><t>Te ẍin kub' yajtiye' ntxoke' Qman Dyos,</t> <t>xinqanine' o'nb'il teju' Ndyose',</t> <t>ex intzaj tb'i'ne' toju' tja;</t> <t>¡ponju' tq'ojq'ojel nwi'ye' toj t-ẍkyin!.</t>", "8": "<pb/><t>Tzajtzun jun nin kyajnajnab'tz twitz tx'otx';</t> <t>eb'aj yukchiju' tq'uqlil kya'j;</t> <t>majx eb'aj yukchi tu'n ttx'u'jil Qman Dyos.</t>", "9": "<t>Inxi'xtoq netz sib' toj ttxa'n</t> <t>atzu'n toj ttzi intoq netz q'aq' in jamun;</t> <t>¡intoq che etz toj ttzi ttxalq'aq' inche k'enti!</t>", "10": "<t>Tjaqju' ttzi kya'j, ku'tztzuntz.</t> <t>¡Nimtaq txqan q'eqmuj tjaq' tqan!</t>", "11": "<t>Jaxqe tib'aj t-xik' jun kyerb'in,</t> <t>tzaj lipantzuntz toj kyq'iq'.</t>", "12": "<t>Ajb'enju' qlolj tu'n</t> <t>exju' txqan muj iqa'n tuk'i'l jb'al te tja.</t>", "13": "<t>Tzaj qoptz'aj q'ankyaq tzmax tk'etz;</t> <t>kub'tzun ttxalq'aq'tz in k'enti naku'j jb'al.</t>", "14": "<pb/><t>Tb'incha Qman Dyos nim toklen</t> <t>tu'n tb'injtzu' tq'ojq'ojel twi' intinun tzmax toj kya'j.</t>", "15": "<t>E'tzaj t-xon talsmaj ex q'ankyaq,</t> <t>aye'tzunju' wajq'oje majx eb'ajx slamj tej kykub' oq.</t>", "16": "<t>Majx kyej q'ancha'lix t-xeju' ninnjab';</t> <t>ex b'aj kyej q'ancha'lixu' tq'uqlil tx'otx',</t> <t>tu'n tq'ojq'ojel twi' Qman Dyos,</t> <t>tej ttzaj t-xupi'n kuw.</t>", "17": "<pb/><t>Tzaj tq'o'n Qman Dyos tq'ob' weye' tzmax toj kya'j,</t> <t>ex njatz tiq'i'ne' toju' nin ninnjab'.</t>", "18": "<t>Machin tkole' kyeju' wajq'oje nim kyipumal</t> <t>inxi'xtoq tx'a'lti'j kyk'u'j wi'je' ex mastoq nim kyipumal nwitze'.</t>", "19": "<t>E'oktzaqpaj q'ojil wi'je' tej ma'toq chin kub'o'lje',</t> <t>atzunte Qman Dyos sonin weye':</t>", "20": "<t>Machin ttzaqpiye' ex machin tkole';</t> <t>¡qu'n nchin tk'u'jla'ne'!</t>", "21": "<t>Matxi' tzaj tq'o'nte Qman Dyos tu'me'l t-xel weye'</t> <t>tu'nju' nchwinqlale' b'a'n,</t>", "22": "<t>qu'n inchin b'ete' toj tb'e;</t> <t>¡B'ajx kub'a' nxk'a'yi'na'wib'e' twitz!</t>", "23": "<t>Majx na'nqe' kykyaqilju' tchaq'b'il wu'ne',</t> <t>¡B'ajx chin ela' txalpuje' kyi'ju' tkawb'ila!</t>", "24": "<t>Matxi' chin lpeye' ti'j chaq'aq'an qine' te;</t> <t>matxi' njuk'wib'e' ti'ju' myab'a'n.</t>", "25": "<t>Matxi' tzajtq'o'nte Qman Dyos tu'me'l t-xel weye'</t> <t>qu'n b'a'n wele' twitz.</t>", "26": "<pb/><t>Aya Taye, njapunta tyol tuk'i'lju' xjal njapun tyola tu'n,</t> <t>Tz'aqlixi'xa tuk'ilju' in oktilil tu'n,</t>", "27": "<t>axxi'x yolina tuk'i'lju' ax yolin,</t> <t>In nab'lina ti'ju' tx'yan tuk'i'l.</t>", "28": "<t>In chetklo'nta' me'sqe',</t> <t>aye'tzu'n inkynima'n kyib' inel kych'ixaw tu'na.</t>", "29": "<t>Aku'ta Taye, spik'un weye';</t> <t>aya Qman Dyos, intzaj q'onte spik'un toju' nqloljile'.</t>", "30": "<t>Tu'nju' tonb'ila che b'ajela' wajq'oje,</t> <t>ex chin iky'ixe' tib'aju' nimaqtapi kyi'jileju' ninkytanam.</t>", "31": "<pb/><t>Tz'aqlixi'xte' Dyos tb'eyil;</t> <t>b'a'n tu'n tqe qk'u'j ti'ju' kyej ttziya'n.</t> <t>¡Inche tklo'nte Qman Dyos kykyaqilju' q'uqli kyk'u'j ti'j!</t>", "32": "<t>¿Alkyetzuntlju' dyos ti'jxi' Qman Dyos?</t> <t>¿Alkyetzun juntl dyos kb'a'ntel qklet tu'n?</t>", "33": "<t>Ate Qman Dyos kolb'ilweye' nimtipumal</t> <t>inchin toni'ne' tu'n wanq'ine' b'a'n,</t>", "34": "<t>majx smaj che b'etju' nqane' tu'n, kse'n tz'ojqelan jun msat,</t> <t>inchin tkuwsa'ne' ajnxi'ye' toj kyq'iq',</t>", "35": "<t>inchin t-xnaq'tza'ne' tu'n tb'ant nq'ojine',</t> <t>intzaj tq'o'n wipumale' tu'n ttz'umet q'ank'uxb'il te smaj wu'ne'.</t>", "36": "<t>Aya inxq'uqinweye' ex inchin tklo'na;</t> <t>tkyaqilju' nb'incha'ne' matxi' q'ancha'lin tu'nju' tb'anila.</t>", "37": "<t>Naqch'i'n sela' nb'eye' tu'na,</t> <t>ex mixti' ẍin jaw ẍq'ilpuje'.</t>", "38": "<pb/><t>Inik' lpeye' kyi'ju' wajq'oje, ex eb'aj wu'ne',</t> <t>tzmaxi' sanjtzwi'ju'ye' tej kymankun wu'ne'.</t>", "39": "<t>¡E'kub' nb'ajsa'ne'! ¡Majx e'kyaj npẍu'ne'!</t> <t>¡Majx e'kyaj tjaq' nqane'! Mix e'jawa' we'tl.</t>", "40": "<t>Tzaj tq'o'na wipumale' toj q'oj;</t> <t>matb'inchaya tu'n kykub' tzipe nwitze' aye'ju' xjaw kyi'nkyib' wi'je',</t>", "41": "<t>ex tu'na ẍe kub'a' oq wajq'oje nwitze'.</t> <t>Iktzu'n ẍekub'a' nb'ajsa'ne' intx'a'lti'j kyk'u'j wi'je'.</t>", "42": "<t>Intoq che qanin o'nb'il, ex mix-a'lote oninkye;</t> <t>e'txokon te Qman Dyos, ex mixti' e'tzaj ttzaq'we'n.</t>", "43": "<t>¡Majx e'kyaj nb'uchine' kse'n quq!</t> <t>¡B'aj nxjab'le'ne' kse'n xoq'l toj b'e!</t>", "44": "<t>In tkola tej tjaw kyiq'i'n kyib'ju' ntaname' wi'je',</t> <t>machin tene' tu'na te nejenel kyib'aj nimaqtnam,</t> <t>ex mache ajb'en xjal weye' mixtoqti' ojtzqi'nqe' wu'ne'.</t>", "45": "<t>Aj txi' nma'ne', inche b'in weye';</t> <t>inchin jaw nimane' kyu'n najchaq xjal,</t>", "46": "<t>inche tzaj xob'u' najchaq xjal weye',</t> <t>inche lu'lun ajkyetz toju' kyewb'il.</t>", "47": "<pb/><t>¡Nimanjtzxwitju' Qman Dyos! ¡Xjanxi'xwit toklenju' klol weye'!</t> <t>¡Jawxwit nima'n Qman Dyos, inklonweye' ex inxq'uqinweye'!</t>", "48": "<t>Ate Dyos xq'onte tu'me'l t-xel kyeju' wajq'oje</t> <t>ex matxi' che okxtq'o'n tnam tjaq' nkawb'ile'.</t>", "49": "<t>inchin tklo'ne' kye wajq'oje,</t> <t>kyeju' ẍe jawmiltz'uj wi'je'.</t> <t>¡inchin tklo'na Nman Dyos kyeju' xjal tx'u'jqe'!</t>", "50": "<t>Qu'mtzun injaw nnima'na kyxolju' nimaqtnam</t> <t>ex inchin b'itzane' toj tb'iya.</t>", "51": "<t>Intzaj tq'o'na tipumalju' nimaqkawil jawni t-sk'o'na tu'n tkanb'an;</t> <t>k'u'jla'n Dab'i kukxju' tu'na kyuk'i'lxi' tyajajil, chi Dab'i toju' tb'itz.</t>"}