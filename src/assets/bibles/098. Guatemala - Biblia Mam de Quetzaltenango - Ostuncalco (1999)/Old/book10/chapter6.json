{"1": "<pb/>Eb'aj tb'u'yi'n jumajtl Dab'i xjal te q'oj sk'o'nqe' kyxol aj Israel, oxmutx' o'lajk'al (30,000) kyb'aj.", "2": "Eb'je'tz toju' tnam B'aala toj Juda kyuk'i'lju' b'a'npun tnej xjal te q'oj, kub' t-xima'ntzuntz tu'n tik'tiq'i'nju' tkax Qman Dyos atzu', jaina'yeta' tb'i Qman Dyos nimtipumal, ju' tkub' tq'uqb'il kyib'aju' kyerb'in.", "3": "Etzkyiq'i'nju' kax tja Ab'inadab' ju' najlitoq twi' tal witz, xikyiq'i'ntzuntz tib'aj jun karwaj ak'a'j. Nejlqe' Usa ex Ayo, tk'wal Ab'inadab' twitzju' karwaj.", "4": "", "5": "Atzunte Dab'i kyuk'i'lju' aj Israel intoq che b'itzan ex nche b'ixin tuk'i'l tkyaqil kyipumal twitz Qman Dyos, kyuk'i'l chnab' arpa, tzintzin, chilchil, tzo'tz ex txijtxij.", "6": "Tetzunj kypon toju' najb'il Er te Nakon, e'jaw takpuju' tman wakx, atzunte Usa oktune ti'ju' kax tu'n mikub'a' tz'aq.", "7": "Atzunte Qman Dyos tzaj ttx'u'jil ti'j Usa tu'n tpaju' okttzyu'n kax, qu'mtzun eltiq'i'n tchwinqlal axtzu', kub' tz'aqtzun Usatz tk'etzju' kax kyimnitl.", "8": "<pb/>Tzaj tb'is Dab'i tu'n tpaj eltiq'i'n Qman Dyos tchwinqlal Usa, qu'mtzun oktq'o'n tb'iju' najb'il lu Peres-usa, ex majx kyej tenju' tb'i ikju'.", "9": "Textzunju' q'ij lu oktchi Qman Dyos ti'j Dab'i, ex tma: ¡Layx txi' wiq'i'ntlwe' tkax Qman Dyos njaye'!, chij.", "10": "Axtzuntzu' tchaq'a' tu'n txi' iq'i'nju' tkax Qman Dyos tja ob'ed-edom te tnam Kat, qu'n mixti'x xiq'i'ntl toj Ninttanam Dab'i.", "11": "Oxe' xjaw kyejten kax te Qman Dyos tja Ob'ed-edom, ex kub' k'i'wla'n Ob'ed-edom exqe'ju' toj tja tu'n Qman Dyos.", "12": "<pb/>Tetzunj txi' q'ma'n teju' nimaqkawil Dab'i qa matxi'toq che kub' k'i'wla'n toj tja Ob'ed-edom kyuk'i'lxi'ju' ati te tu'n Qman Dyos naq tu'nju' kax, xi' Dab'i q'ilte kax tuk'i'l tzalajb'il tja Ob'ed-edom tu'n tpon tiq'i'n toju' Ninttanam Dab'i.", "13": "Axtaqtzun kyik'b'etju' iq'ilte kax te Qman Dyos, kub' tb'yo'n Dab'i jun tman wakx te chojb'il ex jun tman rit q'u'sqe'.", "14": "<pb/>Inxi'xtoq b'ixin Dab'i tu'n tkyaqil tipumal oksa'ntoq jun t-ẍa'y sed,", "15": "ex ikxqe'ju' aj Israel intoq che ẍch'in tu'n kytzalajb'il toj tq'ojq'ojel chun, iq'i'nju' kax te Qman Dyos kyu'n.", "16": "<pb/>Tetzunj tponju' kax te Qman Dyos toju' Ninttanam Dab'i, etz ka'yin Mikal, tmyal Sawul, ttzi tokix spik'un; tetzunj txi' tka'yi'n intoq xlik'pu'n ex in b'ixin nimaqkawil Dab'i twitz Qman Dyos, tzaj tx'a'l titk'u'j ti'j.", "17": "<pb/>Xiq'i'nju' kax te Qman Dyos toju' tkub'el, toj jun pach xb'alun kub' tb'incha'n Dab'i texju' kax. Axtzun kmuju' kub' tq'o'n Dab'i chojb'il k'ok'sb'il ex chojb'il te mujb'ab'ltib'il twitz Qman Dyos,", "18": "tb'ajlenxi'tzun ja'lu e'kub' tky'i'wla'nju' tnam toj tb'i Qman Dyos nimtipumal,", "19": "ex b'aj t-sipa'n wab'j kye kykyaqil aj Israel, ichan ex qya, ex junjun kylo' tzqij ub'a. Kyb'ajlenxi'tzun wan eb'aj anj kyja.", "20": "<pb/>Ex ikxte Dab'i anj tja tu'n txi' tqani'n k'i'wb'il kyib'aju' toj tja; atzunte Mikal, tmyal Sawul, etz k'lulte ex xitma'n te: <pb/>—¡Chiloya qa b'a'n xtb'inchaya kywitzju' qya k'ayi'n majen kye tmajena, wichaqa mixti'x tnab'la! chij te.", "21": "<pb/>Atzunte Dab'i xittzaq'we'n: <pb/>—Twitz Qman Dyos ẍin b'ixina'we', aju' jaw sk'onweye' te t-xel tmana ex kyxol kykyaqilju' toj tjaya, tu'n wokye' nejenel te tnam Israel. Qu'mtzun inchin b'ixine' twitz.", "22": "Kpena' chin nimalxi'xtlwe' kyetwitzu' ja'lo; kb'el nb'o'si'nxi'xtl wib'e' twitz, kyetwitzju' nt-xima'na, aye'tzuntlju' qya nche tma'na, kche nimal weye'.", "23": "<pb/>Ex mixti' alan Mikal toj tkyaqil tchwinqlal."}