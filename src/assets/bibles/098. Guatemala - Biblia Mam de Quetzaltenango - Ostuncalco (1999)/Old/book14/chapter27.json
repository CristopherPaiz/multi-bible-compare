{"1": "<pb/>Tetoq junaqjo' ab'q'i (25) Jotam tej ttzyet tkawin, qaqlajoj (16) ab'q'i kawin toj Jerusalen. Jerusa tb'iju' ttxu, tmyal Sadok.", "2": "B'a'n tb'inchb'aj Jotam twitz Qman Dyos, kse'n tb'incha Osiy ju' tman. Naq aju' min okx toju' tja Qman Dyos. Aye'tzu'n tnam xjal xikyljo'n kyb'inchanteju' myab'a'n.", "3": "Ate Jotam chaq'unte tu'n tjaw b'inchet tjpel tja Qman Dyos toju' plaj jawl, exqe' txqantl b'jaw tb'incha'n ti'ju' nintapi ti'j Opel.", "4": "Ex tchaq' tu'n kyjaw b'inchet nimaqtnam twi' witz toj Juda, exqe' ja kuwsa'nqe', e' ja nimaq kywe' kyoju' k'ul.", "5": "Q'ojin tuk'i'l nimaqkawil kye aj Amon ex kub'kyi'j tu'n. Toju' ab'q'i lu, tzaj kychjon aj Amon oxnaq kab'lajoj kyintal tk'i' oxnaq lib'r (72.60) saqpwaq, oxlajnaq o'lajoj mutx' (2,200,000) litr triy ex txqantl seb'ad te chojb'il te. Ex kyinxchaq kychoju' te toju' tkab' ex toj toxi'n ab'q'i.", "6": "<pb/>Nimtipumal Jotam ten, qu'n b'a'n tena' tchwinqlal twitz Qman Dyos.", "7": "Xi' tz'ib'a'na' txqantl tqanil ti'j Jotam, tkyaqilju' nyolin ti'ju' tej tq'ojin ex kyi'ju' tb'incha, toju' tu'jil tqanil kyi'j nimaqkawil toj Israel ex toj Juda.", "8": "<pb/>Tetoq junaqjo' (25) ab'q'i Jotam tej ttzyet tkawin, ex qaqlajoj (16) ab'q'i kawin toj Jerusalen.", "9": "Tetzunj tkyim, ku'x mqu'n kyk'etzju' ojtxi' tyajilb'en toju' Ninttanam Dab'i. Atl Ajas ju' tk'wal kawin te t-xel."}