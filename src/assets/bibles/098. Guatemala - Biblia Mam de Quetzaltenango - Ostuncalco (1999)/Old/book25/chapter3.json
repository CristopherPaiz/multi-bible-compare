{"1": "<pb/><t>Ayinweju'ye' matxi' tzik'nwitz toju' yajb'il</t> <t>tjaq' tkyaqilju' ttx'u'jil Qman Dyos.</t>", "2": "<t>Machin iq'injeye' tu'n toj qloj,</t> <t>machin b'ete' tu'n kyoj b'e qlolj kyoj;</t>", "3": "<t>atl junjun kmuj ex junjun q'ij,</t> <t>nokmeltz'ujxi'xju' tq'ob' wi'je'.</t>", "4": "<pb/><t>Makub' tijin nchib'jile' ex ntz'umile' tu'n,</t> <t>mache kub' ttoqi'n nb'aqile';</t>", "5": "<t>mab'aj kyjpu'n wijileye'</t> <t>tu'n k'ixk'oj ex yajb'il;</t>", "6": "<t>machin kub'tq'one' tu'n wanq'ine',</t> <t>toj qlolj kse'nqe' ojtxi' kykyimlen.</t>", "7": "<pb/><t>Mab'aj tjpu'n wi'jileye', mixti'l welixe';</t> <t>machin kub'tjtz'one' kyu'n txqan xpatx'k'uxb'il;</t>", "8": "<t>maskyepe' nẍch'ine' tu'n tonin wi'je',</t> <t>kub' tchkyinsa'ntib' weye';</t>", "9": "<t>kub'tmq'o'n nb'eye' kyu'n ab'j b'jaw tnk'u'n,</t> <t>¡ttch'exb'e tu'me'l nb'eye'!</t>", "10": "<pb/><t>Ikymatxi' tz'oka' weye' kse'n jun b'alun jutzlokx toj k'ul,</t> <t>kse'n jun oso naqx tu'n ttzajlipan wi'je'.</t>", "11": "<t>Machian nel ttxalpu'ne' toj nb'eye', machin b'ajtk'ixb'sa'ne',</t> <t>¡matz'ok tq'o'n nim xob'il wi'je'!</t>", "12": "<t>¡Matxitqinu'n t-smaj</t> <t>ex machin tzajtnik'u'ne'!</t>", "13": "<pb/><t>Majx ex xopq'iju' wanmiye'</t> <t>tu'n talt-smaj Qman Dyos.</t>", "14": "<t>Kykyaqil nxjalile' nche xmayin wi'je';</t> <t>majx atinqine' twi' kyaq' tkyaqil kmoj.</t>", "15": "<t>Nim k'ixk'oj saj tq'o'n Dyos weye';</t> <t>k'aju' k'wab'j saj tq'o'n weye'.</t>", "16": "<pb/><t>Mache b'je'tz nq'uchi'ne' nwisteye ti'j ab'j;</t> <t>mab'aj nxtoli'n wib'e' toj quq.</t>", "17": "<t>Mixti'tl nak'b'il weye' ja'lo</t> <t>ex matzik'tna'lju' tzalajb'il wu'ne'.</t>", "18": "<t>Expe' kub' nxima'ne' qa ojetoq tzpetju'</t> <t>q'uq'b'ab'l nk'u'je' ti'j Qman Dyos.</t>", "19": "<pb/><t>Ntzaj nna'ne' b'is nik'a'ye' tej njunale',</t> <t>toju' k'ixk'oj ex yajb'il nnik'a'ye';</t>", "20": "<t>nchin kub' tene' ximal ti'j tkyaqil ja'lu</t> <t>ex majx nkub'aj wipumale'.</t>", "21": "<t>Atitzun jun ti'xti' majx ntzaj nna'ne'</t> <t>ex tu'n tokqe nk'u'je' ti'j:</t>", "22": "<pb/><t>Mixti'te b'ajsb'il teju' tk'u'jlalil Dyos,</t> <t>ex kukx tten t-xtalb'ilju'.</t>", "23": "<t>Ak'a'jchaq atl junjun prim;</t> <t>¡inxi'x che japunju' tyol!</t>", "24": "<t>Ex inma'ne' toj wanmiye': ¡Ate Qman Dyos tkyaqil weye';</t> <t>qu'mtzun q'uliwe' nk'u'j ti'j!</t>", "25": "<pb/><t>B'a'nte Qman Dyos kyeju' q'uqlok kyk'u'j ti'j,</t> <t>kyeju' nche jyon ti'j.</t>", "26": "<t>Ate b'a'nju' tu'n qayon</t> <t>ti'ju' to'nb'il Qman Dyos.</t>", "27": "<t>A b'a'nju' qama t-xitb'i'n xjal tzak'b'il</t> <t>tzajx toj tku'xumal.</t>", "28": "<pb/><t>Ati tu'n tkyajtenju' xjal tjunal ex k'otzli</t> <t>ajttzak'unjtz tu'n Qman Dyos;</t>", "29": "<t>ati tu'n tkub'tma'tzi'n twitz tx'otx',</t> <t>qu'n jaku' atix q'uq'b'ab'l k'u'jb'aj te;</t>", "30": "<t>kxe'l tq'o'n poq'cha' ttx'u'k twitz qa ati xb'ujun te,</t> <t>ex tu'n tb'aj yasu'n b'a'nxi'x.</t>", "31": "<pb/><t>Lay qokyaj tleb'a'nte Qman Dyos tejumajx.</t>", "32": "<t>B'a'nqa maqo kub' tyaju'n, inx tzaj q'aq'an tk'u'j,</t> <t>qu'n nimxi'xte tk'u'jlalil.</t>", "33": "<t>Axxi'x min nkub' toj twitz tu'n ttzaj tq'o'n b'is</t> <t>mujqa tu'n toktq'o'n k'ixk'oj kyi'j xjal.</t>", "34": "<pb/><t>Qama che kub' wab'e'n jpu'nqe' toj tnam</t> <t>ex mixti'x tlaqb'il kyk'u'jlalil,</t>", "35": "<t>qa min xnimanjtzju' toklen jun xjal</t> <t>twitzku' Qman Dyos,</t>", "36": "<t>qa min xb'inchanjtz tnik'alilti'j toj jun ttxolil kawb'ill,</t> <t>tkyaqil ja'lu ik'o'nqe' tu'n Qman Dyos.</t>", "37": "<pb/><t>Qa ati nyolinjtz, mujqa ati xb'aji,</t> <t>aku'te Qman Dyos xq'mante.</t>", "38": "<t>Qama tzaju' b'a'n mujqa taq'wix</t> <t>ate Qman Dyos inq'mante tu'n tzaj.</t>", "39": "<t>Aj il na'te' xjal twitzju' tx'otx' lu</t> <t>¿Tiqu'ntzun ntx'eqneya'tz tu'n tzak'b'il?</t>", "40": "<pb/><t>Qo ximan b'a'nxi'x ti'ju' qkchwinqlal;</t> <t>ex kutanjtz ti'j qanmi te Qman Dyos.</t>", "41": "<t>Qq'onx qanmi ex qo na'n Dyos</t> <t>te Qman Dyos te toj kya'j.</t>", "42": "<t>Maqo' b'inchan ile' ex maqo elpi'se';</t> <t>ex min xkub' tnajsa'na qile'.</t>", "43": "<pb/><t>Mab'aj ttxoli'na qi'je' tu'n ttx'u'jila, ex makub'tljo'na toj qq'ije',</t> <t>¡mixti'x q'aq'an tk'u'ja tej qkub' tb'iyo'na!</t>", "44": "<t>Okx tewa'ntib'a toj jun muj</t> <t>tu'n mitzaja' tb'i'na qkub'sb'ile'.</t>", "45": "<t>Ikymatxi' qo oka'ju'ye teya kse'n tz'is</t> <t>kywitz kykyaqil xjal.</t>", "46": "<pb/><t>Matxi'xi'x qo okye'</t> <t>te kyxmayb'ilju' qajq'oje;</t>", "47": "<t>¡maqo okye' toj ex nqo ik'e' ja'lo</t> <t>toj xob'il, xpatxab' ex xitb'il!</t>", "48": "<t>Inxi'x che qojli ta'l nwitze'</t> <t>tu'nju' xitb'il saj ti'ju' ntaname'.</t>", "49": "<pb/><t>Min nche ojlan nwitze' tu'n woq'b'ene',</t> <t>ex layx qe nk'u'je'</t>", "50": "<t>tzmaxi'j ajqtzaj b'i'n</t> <t>tu'n Qman Dyos toj kya'j.</t>", "51": "<t>Nche ch'yon nwitze' ex majx npon ti'j wanmiye',</t> <t>tu'nju' ẍe ik'a' tmyal ntaname'.</t>", "52": "<pb/><t>Ma chintzaj kyub'a'ne' wajq'oje naku'j pich'</t> <t>extzun mixti' wile' kye;</t>", "53": "<t>Inku'x kyq'o'ne' itz'qinxe' toj jun xoch</t> <t>ex kub' kyjpu'n ttzi tu'n jun ab'j.</t>", "54": "<t>Majx nxi'mulq'ije' tjaq' a',</t> <t>ex kub' nxima'ne': Matxi'tzun chin b'aje', nchije'.</t>", "55": "<pb/><t>Intzaj nna'ne' tb'iya, Nman Dyos</t> <t>tzmajxtzu' t-xe a':</t>", "56": "<t>ina' tzajtb'i'nteya tq'ojq'ojel nwi'ye';</t> <t>lalun tz'elt-suchu'na nkub'sb'ile'.</t>", "57": "<t>Ina' ul lq'eya nk'etze' ajttzaj ntxko'na</t> <t>ex ntzaj tma'na weye': Lalun xob'a.</t>", "58": "<pb/><t>Nman Dyos, inchin tklo'nta toju' yajb'ilweye'</t> <t>ex intklo'na nchwinqlale'.</t>", "59": "<t>Nman Dyos, intka'yi'na jitz'b'il weye',</t> <t>¡b'inchama tnik'alilti'j weye'!</t>", "60": "<t>Tojtzqi'nta kyajb'il tu'n nb'o'lje' kyu'n</t> <t>ex tkyaqilju' kyxim b'incha'n wi'je'.</t>", "61": "<pb/><t>Nman Dyos, b'intzju'ya ajkyok tzaqpaj</t> <t>ex tkyaqilju' kyxim wi'je';</t>", "62": "<t>e'txqan kyolju' wajq'oje,</t> <t>tkyaqil kmuj nche yolin myab'a'n wi'je';</t>", "63": "<t>¡Ka'yintza tkyaqilju' nkyb'incha'n</t> <t>majx intinkye' te kyxmayb'il!</t>", "64": "<pb/><t>Nman Dyos, tz'e'ysanku'ya kywitz,</t> <t>kse'nxju' kyb'inchb'aj,</t>", "65": "<t>Ch'uẍsanku'ya kynab'l,</t> <t>ex q'ontzju'ya taq'wix txko'ntl kyb'aj.</t>", "66": "<t>Nman Dyos, xla'janqe'ma toj ttx'u'jila,</t> <t>¡najsanqeku'ya twitzu' tx'otx' lu!</t>"}