{"1": "<pb/><t>Na'ntzju'ya xqo ik'a'ye', Nman Dyos;</t> <t>Qotka'yintza, se'n nqo oka' ik'le'na'ye'.</t>", "2": "<pb/><t>Tkyaqilju' qetoqe' matxi' kub'kyetza'n najchaq xjal,</t> <t>kyetl junxi'tl xjalqe' qjaye' ja'lo.</t>", "3": "<pb/><t>Mixti'tl qmane', meb'aqo'ye';</t> <t>matxi' che kyaju' qtxuye' kyimni kychmil.</t>", "4": "<pb/><t>¡Axju' qaye' ati tu'n qlq'onteye';</t> <t>ex axju' qsiye' ati tu'n qchjonteye'!</t>", "5": "<pb/><t>Matxi' kub' qo'n jun iqtz ti'j qqule';</t> <t>inxi'x qo siktiye' ex minqo ojlane' kyu'n.</t>", "6": "<pb/><t>Naqx tu'n tpaj qwaye', nxi'x qo ajb'ene'</t> <t>kye aj Ejipt ex aj Asirya.</t>", "7": "<pb/><t>E'b'inchan ilju' ojtxi' qchmane', ex oje che b'jik',</t> <t>ayo'ltzunqe' nqo chjonte kyb'inchb'aj.</t>", "8": "<pb/><t>Aye'tlju' lq'o'n majin nche kawin qib'aje' ja'lo,</t> <t>ex mix-a'lo'x jun tzaqpilqeye' toj kyq'ob'.</t>", "9": "<pb/><t>Majx oyi'n qchwinqlale' naqx tu'n tjyet qwaye'.</t> <t>extzun ate'qe' q'ojil toj chq'ajlaj.</t>", "10": "<pb/><t>In q'aq'lix qchib'jile' kse'n chuj te wab'j;</t> <t>tu'n tkyqalju' we'yaj qi'je'.</t>", "11": "<pb/><t>Eb'ajkub' yaju'n qya exqe' tal txin,</t> <t>toj Syon ex kyoju' nintnam toj Juda.</t>", "12": "<pb/><t>Eb'jaw tunb'a'n kyq'ob'ju' qnejenele',</t> <t>min e'nimanjtzju' tijwnaq.</t>", "13": "<pb/><t>E'okq'o'n ichan atixi'x kyipumal chel;</t> <t>aye'tzu'n ku'xun e'kub' yajti tjaq' si.</t>", "14": "<pb/><t>Mixti'qe'tl tijwnaq ttzi nintnam;</t> <t>min nche b'itzantl ku'xun.</t>", "15": "<pb/><t>Mixti'tl tzalajb'il toj qanmiye';</t> <t>toj b'is xpon b'aja' qb'ixa'ne' te tzalajb'il.</t>", "16": "<pb/><t>Eltz'aqju' qkorone' toj qwi'ye'</t> <t>¡xpelo ta'qo'ye', ob'inchan ile'!</t>", "17": "<pb/><t>T'untpajtzu'n lu soka' tyab' qanmiye';</t> <t>ex nok muj kyi'j qwitze'.</t>", "18": "<pb/><t>Naq tik'lentlte' twitz Syon xkyej;</t> <t>inxi'x che ẍchun chuẍ toj.</t>", "19": "<pb/><t>Atzunta, Nman Dyos, inkawina kukxju';</t> <t>¡kukx ttenju'ya toj tq'uq'b'ila!</t>", "20": "<pb/><t>¿Tiqu'ntzun k'ik'ela' qna'le' tu'na tejumajx?</t> <t>¿Titiqu'n qokjel tkolb'i'na nimtoj?</t>", "21": "<pb/><t>¡Anjsanma qi'je', Nman Dyos, ex k'anjelqe' qi'j tuk'i'la!</t> <t>¡B'inchama tu'n qanq'intle' kse'nx nejtl!</t>", "22": "<pb/><t>Nimxi'x ttx'u'jila saj qi'je';</t> <t>majx xqo' eltik'o'na.</t>"}