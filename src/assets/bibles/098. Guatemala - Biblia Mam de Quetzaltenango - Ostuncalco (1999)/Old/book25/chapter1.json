{"1": "<pb/><t>¡Tjunalju' nintnam xkyajten,</t> <t>aj nimtoq xjal toj!</t> <t>¡Matz'okju' tnejel nintnam kyxol tnam</t> <t>naku'j qya kyimni tchmil!</t> <t>¡Jtz'o'nkju' t-xu'jil nimaqkawil kyoj kawb'il</t> <t>ti'j kuw aq'untl!</t>", "2": "<pb/><t>Inxi'x kub' oq' toj qonik'an;</t> <t>inxi'x b'ilj ta'l twitz kykab'il plaj.</t> <t>Mix-a'lo'x jun nq'uqb'ante tk'u'j</t> <t>kyxol kykyaqilju' tajpaj.</t> <t>Kykyaqilju' tamiw ẍekub' sb'unte;</t> <t>ex mache ok te tajq'oj.</t>", "3": "<pb/><t>Ti'jxi'tlju' k'ixk'oj ex kuw aq'untl,</t> <t>nyajti Juda ja'lo toju' txi'wb'il.</t> <t>Aju' ntoq kawin kyxol tnam ojtxi',</t> <t>atzu'n ja'lo mixti' ojlab'l te.</t> <t>Makub'ti'j kyu'nju' ljoltoq toj tq'ij</t> <t>ex b'aj kytxoli'nti'j tu'n mitzaqpaja'.</t>", "4": "<pb/><t>¡B'isb'ajilx kyoju' tb'eyil Syon!</t> <t>¡Mix-a'lo'x jun tu'n tul toju' ninq'ij!</t> <t>Kyajni leb'anju' tjpel nintnam,</t> <t>nche oq'ju' pale,</t> <t>Inche b'isunju' txin</t> <t>atzu'n Jerusalen toj k'ixk'oj nnik'a'.</t>", "5": "<pb/><t>Aye' tajq'oj nche kawin tib'aj</t> <t>ex xi'kyjaw q'inumax.</t> <t>Matzaj tq'o'n Dyos tz'e'ysb'il kywitz</t> <t>tu'n tpaju' nim txqan kyil.</t> <t>Mache b'ajxq'i'n kyk'wal toj juntl tx'otx'</t> <t>mache'x q'i'n kyu'n kyajq'oj.</t>", "6": "<pb/><t>Mab'ajkub'naj tkyaqil</t> <t>ju' tilb'ilal Syon tb'anil;</t> <t>naku'j msatqe' kynejel,</t> <t>inik'tjoyli kywa kyu'n;</t> <t>jk'u'n kyqan ljo'n kyb'e</t> <t>nejlqe' kywitzju' ub'alkye.</t>", "7": "<pb/><t>Intzaj tna'n Jerusalen tq'ijlalil ojtxi',</t> <t>tej tkyejten tjunal ex toj b'is;</t> <t>ntzaj tna'n tkyaqilju' tq'inumal atitoq</t> <t>kyoju' tq'ijlalil ojtxi';</t> <t>ntzaj tna'n tej tkub'ti'j tu'n tajq'oj</t> <t>ex mix-a'lo'x ul onilte,</t> <t>e'xmayin tajq'oj ti'j</t> <t>tej tkub'ti'j kyu'n.</t>", "8": "<pb/><t>Nimxi'x til Jerusalen xkub' tb'incha'n</t> <t>majx matz'el ik'o'n tu'n tpaj.</t> <t>Matxi' tz'elkyik'o'nju' ntoq che niman te,</t> <t>qu'n matz'ok kyka'yi'n sel tch'ixaw.</t> <t>Tu'ntzun tpaju' nnoq'a',</t> <t>ex matxi tmiltz'u'n twitz tu'n tch'ixaw.</t>", "9": "<pb/><t>Tz'ilju' t-xb'alun tu'n taq'wixil;</t> <t>min ximan ti'ju' tzul tz'aq tib'aj.</t> <t>Mixti' tnab'en tej tkub' tz'aq;</t> <t>mix-a'lo'x jun q'uq'b'alte tk'u'j.</t> <t>¡Nman Dyos, ka'yintza nk'ixk'oje</t> <t>exju' tninb'iltib' wajq'oje!</t>", "10": "<pb/><t>Matxi' che kub'tetza'n ajq'oj</t> <t>q'inumal toj Jerusalen.</t> <t>E'til nintnamju' k'lul witzleb'</t> <t>tej kyokx tzaqpaj toju' ja xjan,</t> <t>¡aye' xjal tmaya, Nman Dyos,</t> <t>tu'n miche okxa' toju' ja te b'uyjtib'il!</t>", "11": "<pb/><t>Kykyaqilju' najlqe' toj nche oq',</t> <t>nche elb'aj ti'j kywa;</t> <t>xikyq'o'n kyq'inumal tet-xel kywa</t> <t>tu'n txkye kyanmi.</t> <t>¡Ka'yintza, Nman Dyos, matx chin b'o'lje'!</t> <t>¡Ka'yintzpe'ya matxi'xi'x chin kub'me'ssa'ne'! chij.</t>", "12": "<pb/><t>¡Aye'tzunkye' nche b'ete' toju' b'e,</t> <t>che tenku' jun kmuje' ximalte</t> <t>qa ati juntl nik' ti'j kse'nwe',</t> <t>nxi'x chin kub' yajtiye' tu'n!</t> <t>¡Matzaj tq'o'n Qman Dyos k'ixk'oj lu wi'je'</t> <t>tej saj ttx'u'jil!</t>", "13": "<pb/><t>Matzajtq'on Qman Dyos jun q'aq' tzmajx toj kya'j</t> <t>majx ẍe tz'e'y nb'aqile' tu'n;</t> <t>makub' tq'o'n jun xpatxab' toj nb'eye</t> <t>majx sanjtlwi'je' tu'n wi'jxi'ye';</t> <t>majx ẍin kyej tleb'a'ne',</t> <t>toju' yajb'il atl junjun kmuj.</t>", "14": "<pb/><t>Matxi' che til Qam Dyos wile',</t> <t>machin kub' t-xwaku'ne' toj,</t> <t>alqe' wib'aje' kse'n iqb'il ti'j tqul wakx</t> <t>¡majx nchin kub' numje' kyjaq'!</t> <t>Ma chinx tq'one' Qman Dyos toj kyq'ob' xjal</t> <t>layx tzik'xtl wu'ne' ja'lo.</t>", "15": "<pb/><t>Najchaq ẍe'xa' tlaq'b'a'n Qman Dyos</t> <t>xjal kuw che q'ojin intoq chin kyklo'ne'.</t> <t>Mache tzaj tchq'o'n xjal te q'oj wi'je,</t> <t>tu'n kykub' kyb'yo'n nxjale' kuwxi'x che q'ojin.</t> <t>¡Matxi' kub' tpch'u'n Qman Dyos Juda ju' tmyal</t> <t>kse'n nkub' pch'u'n ub'a tu'n tel b'in ti'j!</t>", "16": "<pb/><t>Inxi'x chin oq'e' tu'n tpaj ja'lu.</t> <t>Inxi'x el qojl ta'l nwitze',</t> <t>mix-a'lo'x jun q'uqb'alte nk'u'je',</t> <t>mix-a'lo'x jun tu'n tul kuwsalte nk'u'je'.</t> <t>Mache kyejten nk'wale' toj xitb'il,</t> <t>tu'n tpaj kuwqe'xi'xju' qajq'oje ex maqo kub'e' kyu'n.</t>", "17": "<pb/><t>Nxitjqo'n Syon tq'ob' nxi'x kub'san kse'n jun qya kyimni tchmil,</t> <t>ex mix-a'lo'x nq'uqb'ante tk'u'j.</t> <t>Matxi' tchaq' Qman Dyos</t> <t>tu'n toktxoli'n ti'j Jakob' kyu'n tajq'oj;</t> <t>matxi' tz'ok Jerusalen kye</t> <t>naku'j tz'is ex tz'il.</t>", "18": "<pb/><t>B'a'nte' xtb'incha Qman Dyos,</t> <t>qu'n machin okmiltz'uje' kyi'ju' tchaq'b'il.</t> <t>¡Chin kyb'intze', kykyaqile' tnam;</t> <t>kyka'yinkye' nk'ixk'oje!</t> <t>¡K'lo'nqe' nkuxune' ex nqpoje</t> <t>ẍeb'ajxq'i'n toj juntl tnam!</t>", "19": "<pb/><t>Matxi' nqani'ne' o'nb'il kyeju' wajpaje',</t> <t>aye'tzunkye xi' ẍe okmiltz'uja' wi'je.</t> <t>Mache kyimu' npaleye'</t> <t>exqe' ntijwnaqe' toju' nintnam:</t> <t>¡intoq che joylaj ti'j kywa</t> <t>tu'n t-xkye ch'i'n kyanmi!</t>", "20": "<pb/><t>¡Nman Dyos, ka'yintzju'ya nb'ise'!</t> <t>¡Inxi'x julky'aj toj nk'u'je'!</t> <t>Qtanun wanmiye' tu'n k'ixk'oj</t> <t>ajtkub' nxima'ne' nb'inchb'ene' toj pi'sal.</t> <t>Toj b'e nche b'yonjtza' nk'wale',</t> <t>ex ati kamik tzalu toju' tnam.</t>", "21": "<pb/><t>Inkyb'i'nkye xjal nchin oq'e',</t> <t>ex mix-a'lo'x jun nq'uqb'qnte nk'u'je'.</t> <t>kykyaqil wajq'oje ojtzqilte titi' xb'ajweye',</t> <t>ex nche tzalaj tu'n xtb'inchaya weye' iku'.</t> <t>¡B'inchama tu'n tjapunju' tq'ijlalil q'mantl tu'na,</t> <t>ex tu'n tik' kyi'j kse'nwe' nchinik'a'!</t>", "22": "<pb/><t>Japunxwitju' kyil twitza</t> <t>tkyaqilju' xkyb'incha;</t> <t>b'inchama kye tu'n tpaj kyil</t> <t>kse'nxju' xtb'inchaya weye',</t> <t>qu'n inxi'x chin oq'e' nim;</t> <t>¡Matx kub'aj wanmiye'!</t>"}