{"1": "<pb/>Tojtzun lajoj tajlalju' tlajoji'n xjaw te tb'eljoji'n ab'q'i nkawin Sedekyiy, ulu' nimaqkawil Nab'ukodonosor kyuk'i'l kykyaqilju' t-xjal q'ojil ti'j Jerusalen, ex b'aj kytxoli'n kyib' ti'j. E'kub'ten twitz Jerusalen, ex b'jaw kyb'inch'a'n kyxwe'lil ti'jile, nimaqxi'x kywe' kyekywitzju' nimaqtapi tu'n tb'ant-xi'x kyq'ojin ti'j.", "2": "Txoli'nkyib'u' xjal te q'oj ti'ju' nintnam, tzmax tpon toj tjunlajoji'n ab'q'i nkawin Sedekyiy.", "3": "Tzajxi'xtl we'yaj toju' nintnam toj b'eljoj tajlal tkyaji'n xjaw te ab'q'i lu, ex mixtoqti'tl kye xjal kywa.", "4": "Extzun kyxopq'i'n jun kyb'e tojile' nintapi ti'ju' nintnam, maskye txoli'nkyib'u' aj B'ab'ilon ti'ju' nintnam, eb'je'tz oqu' nimaqkawil kyuk'i'l kykyaqilju' t-xjal te q'oj te qonik'an. Xi'eb'je'tza' ttzi nintnam kyxolu' kab'e' nimaqtapi, toju' tb'eyil tawal nimaqkawil, exi'tzuntz toj tb'eyil b'ya' ttzi nin a' Jordan.", "5": "Aye'tzu'n xjal aj B'ab'ilon e'xilpe knolte nimaqkawil Sedekyiy, ex kub'ti'j kyu'n toju' plan tx'otx' te Jeriko. Kyej tzaqpi'n kyu'n kykyaqilju' t-xjal te q'oj ex b'ajx kypa'n kyib'.", "6": "Tzyetju' nimaqkawil kyu'n aj B'ab'ilon ex xikyiq'i'n twitzju' nimaqkawil aj B'ab'ilon atitoq Rib'la, toju' tx'otx' Amat. Atzuntzu' tmaya' Nab'ukodonosor tu'n tz'e'yset twitz Sedekyiy,", "7": "ex twitzku' tchaq'a' Nab'ukodonosor tu'n kykub' b'yo'nju' tk'wal. Ex tchaq' tu'n kyb'je'tzq'i'n twitz Sedekyiy, ex tu'n tkub' k'lo'n toj xpatx'k'uxb'il tu'n txi' iq'i'n B'ab'ilon.", "8": "<pb/>Toj wuq tajlal tjwe'yi'n xjaw teju' tb'eljlajoji'n (19) ab'q'i nkawin Nab'ukodonosor, nimaqkawil toj B'ab'ilon, pon Neb'usaradan toj Jerusalen, ajb'el te nimaqkawil ex chaq'ul kye xjal xq'uqilte nimaqkawil", "9": "ex oktq'o'n kyq'aq'alju' tja Dyos, exu' ja te nimaqkawb'il, ex kykyaqilju' ja toju' nintnam, aye'xi'xpe' kyjaju' nimaqxjalqe',", "10": "exqe' xjal aj B'ab'ilon lepchqe'toq ti'ju' chaq'ul b'ajkub' kyxitu'n nintapi ti'jile Jerusalen.", "11": "Kykyaqilxtzu'n ate'xtoq toju' nintnam exqe' ojetoq kyaq'kyib' tuk'i'lju' nimaqkawil aj B'ab'ilon, exqe' jni'tl kno'n jun kyaq'un, eb'ajx tiq'i'n Neb'usaradan tzmax B'ab'ilon.", "12": "O'qe'kx junjun e'kyaj tq'o'n kyxolju' xjal majx prowqexi'x, tu'n kyaq'unan kyi'ju' awal ex kojb'il.", "13": "<pb/>Majx b'ajkub' kypu·∫çi'n aj B'ab'ilon ti'xti' q'ank'uxb'il ate'toq toju' tja Dyos: e'tqanja, exqe' tq'uqlil tuk'i'lxi' nin k'anb'il a', ex tkyaqilju' q'ank'uxb'il b'ajx kyiq'i'n B'ab'ilon.", "14": "Ikx eb'ajxkyiq'i'n tkb'el tza'j, e'jotb'il, e'iq'b'il ttxa'n kantil, e'nimaqpak' ex tkyaqilju' q'ank'uxb'il nche ajb'en toj k'u'lb'il.", "15": "Ex ikx b'ajx tiq'i'n chaq'ul kye xq'uqil, tkyaqilju' ti'xti' q'anpwaqqe' ex saqpwaqqe': e'tkb'el ttxalq'aq' ex nimaqlaq.", "16": "Exqe'tzu'n kab'e' tqan ja, exju' nin tkb'el a' exqe' tq'uqlil eb'ajx tq'o'n b'incha' nimaqkawil Salomon teju' tja Dyos, ju' mixti'x b'ent tiq'et kyajlal.", "17": "Masch'i'n wajxaq metr twe' junjunju' kab'e' tqan, ex tkub' jun tilb'ilal q'ank'uxb'il toj twi' junjun, te masch'i'n kab'e' metr twe', ex tok jun kutxb'ilte q'ank'uxb'il xk'a'wi'n twitz ti'jele, te masch'i'n kab'e' metr twe', txoli'nk kyilb'ilal lob'j ti'j. Junelniqe'ju' kab'e' tqan.", "18": "<pb/>Ex e'tzyet Serayiy kynejel pale, ex Soponiy tkab' pale, exqe' oxe' xq'uqil ttzi tja Dyos, tu'n Neb'usaradan chaq'ul kye xq'uqil.", "19": "Ex e'ttzuyu' nejenel nchaq'un kyib'aju' xjal te q'oj, ex jwe' xjal ajb'el qe'toq te nimaqkawil ate'toq toju' nintnam, exu' xjal nim toklen in nxnaq'tzankye xjal te q'oj, ex oxnaq (60) nimaqxjal aj Israel kyxolu' najlqe' toju' nintnam.", "20": "Kykyaqilx eb'ajx tiq'i'n Neb'usaradan twitzju' nimaqkawil aj B'ab'ilon atitoq Rib'la, toju' tx'otx' Amat. Atzuntzu' tchaq'a' nimaqkawil aj B'ab'ilon tu'n kykub' kyb'yo'n. <pb/>Ikytzu'n eb'je'xa' q'i'nju' tnam aj Juda toju' kytx'otx'.", "21": "", "22": "<pb/>A Wedaliy tk'wal Aykam ex tchman Sapan, oktq'o'n Nab'ukodonosor, nimaqkawil aj B'ab'ilon, te kawil tu'n tkyaj ka'yilkyeju' xjal e'kyaj tq'o'n toj Juda.", "23": "Tetzunj kyb'inteju' kynejel xjal te q'oj toj Juda kyuk'i'lju' kyxjal, eb'ajx Mispa yolil tuk'i'l Wedaliy. Aye' Ismael tk'wal Netaniy; ex Joanan tk'wal Karey; ex Serayiy tk'wal Tanumet aj Netopa; ex Jaasaniy tk'wal jun ichan aj Maaka. Eb'ajxu' kyxjal kyuk'i'l.", "24": "Xittziya'n Wedaliy jun tyol kye ex kyeju' kyxjal, tu'n lalun che xob' kyeju' kynejel xjal aj B'ab'ilon, tu'n kykyajten najal toju' tx'otx' ex tu'n kyajb'en teju' nimaqkawil aj B'ab'ilon, chetenb'eltzuntz b'a'n.", "25": "<pb/>Tojtzun twuqi'n xjaw, pon Ismael tk'wal Netaniy ex tchman Elisama, tyajajil nimaqkawil toj Juda, k'le'nqe' lajoj ichan tu'n, kykyaqilxtzun kub' kyb'yo'n Wedaliy kyuk'i'lxi' aj Juda ex aj B'ab'ilon ate'toq tuk'i'l toj Mispa.", "26": "Kykyaqiltzu'n xjal eb'ajx Ejipt tu'n kyxob'el kye aj B'ab'ilon, e'nimaq kyoklen ex ch'i'n kyoklen kywitzju' nejenel kye xjal te q'oj.", "27": "<pb/>Toj junaq wuq (27) tajlalu' tkab'lajoji'n (12) xjaw teju' junaq wuqlajoj (37) ab'q'i texlen q'i'n nimaqkawil Joakyin toj Juda, tzyet tkawin nimaqkawil Eb'il-merodak toj B'ab'ilon, majx b'a'nju' nimaqkawil lu te Joakyin ex etztiq'i'n toj kars,", "28": "b'a'n tilwi tu'n ex oktq'o'n ch'i'ntl toklen kyib'aju' txqantl nimaqkawil ate'toq tuk'i'l toj B'ab'ilon.", "29": "Iktzu'n b'ent tel tiq'i'n Joakyin t-xb'alun toktoq toj kars ex wan tuk'i'lu' nimaqkawil toj tkyaqilu' jni'tl tchwinqlal.", "30": "Expe' tk'am Joakyin jun k'a'chb'ilte tkyaqil q'ij toj tkyaqilju' tchwinqlal teju' nimaqkawil toj B'ab'ilon."}