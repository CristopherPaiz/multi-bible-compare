{"1": "<pb/>Jun qya, t-xu'jilb'en jun t-sanjelal Dyos, xi' b'ajsal te Elisey: <pb/>Oje kyimwe' nchmil, ex kanli twitza qa intoq niman te Qman Dyos. Atzu'n ja'lo matxi' tzulju' inq'on pwaq ch'ex ex tajb'il tu'n kyxi' tiq'i'nju' kab'e' wale' te k'ayi'n majen, chij.", "2": "<pb/>Xi'tzun tqani'n Elisey te: <pb/>—¿Ti'ti'tzu'n knb'incha'ye' ti'ja? Q'mantza titi' ati tjaya, chij. <pb/>Atzunte xittzaq'we'n: <pb/>—Naq o'kx jun tal xar aseyt ati njaye', ayine' ajb'el teya, chij.", "3": "<pb/>Xi'tzun tma'n Elisey te: <pb/>—Kuna' txi'ya majinal txqantl xar kyja najlqe' tk'etz tjaya, ¡jte'xku' xar ma knet tu'na!", "4": "Kutxi'tzuntza tjaya kyuk'i'lju' tala, jpumitza ja ex nojsanqe'ku'ya xar tu'n aseyt ex pa'nqemila nojniqe', chi Elisey te.", "5": "<pb/>Kyajtzun tq'olb'e'n qya Elisey ex anj tja, okxtzun kyjpu'nkyib' kyuk'i'lju' tal toj tja. Oktentzuntz nojsalkyeju' xar intoq pon kyiq'i'nju' tal.", "6": "Tetzunj kyb'aj noju' xar tu'n, xitma'n te junju' tal: <pb/>—Q'intz juntl xar, chij te. <pb/>Atzu'n tal xittzaq'we'n te: <pb/>—Mixti'tlte xar, chij. <pb/>Tojtzu'n kmuj lu mixti' jaw chmetlu' aseyt.", "7": "Xi'tzu'n qyatz q'malte teju' t-sanjelal Dyos, atzunte xitma'n te: <pb/>—Ja'lo kutxi'ya k'ayilte aseyt, ex chjonxa tk'asa. Atzu'n jni'tl makyejten b'a'n tu'n tajb'en te k'a'chb'il kyeye', chij te.", "8": "<pb/>Jun q'ij tej tik' Elisey toj Sunem, najlitoq jun qya nim toklen atzu', kub'san b'a'nxi'x te Elisey tu'n tik' wal tja. Tkyaqiltzun maj ajtik' Elisey atzu', intoq ik' wal tja.", "9": "Xitzun tma'n qyatz teju' tchmil: <pb/>—B'intzpe'ya, matxi' tz'el nnik'e' tiju' ichan nik' xb'etzalqe, jun t-sanjelal Dyoste' xjan toklen.", "10": "Qb'inchanktz jun tal tja twi' ja. Kb'elqq'o'n jun tkuẍb'il, jun tmes, jun tq'a'jtz ex jun tkantil. B'a'ntzun tkyajtz atzu' ajtik' xb'etzalqe, chij.", "11": "<pb/>Tetzunj tpon jumaj Elisey tu'n tkyaj wtan toju' mqo'n lu,", "12": "xitma'n te Weasi ju' tmajen: <pb/>—Txkontzpe'ya qya aj Sunam, chij. <pb/>Xi'tzun majin txkolte, tetzunj tponju' qya twitz, xitma'n Elisey te majin:", "13": "<pb/>—Q'manxa teju' qya lu qa majx b'a'n xjal quk'i'l, ex qaninxa te qa ati jun ti'xti' tu'n qb'inchante; qa tajb'il tu'n qyolin ti'j twitzju' nimaqkawil mujqa tuk'i'lu' nejenel kyeju' xjal te q'oj, chij. <pb/>Atzunte' qya xittzaq'we'n: <pb/>—B'a'nwe' nten tza'lu kyuk'i'lju' nwnaqile', chij.", "14": "<pb/>—¿Ti'tzun aq'b'il chjonte kxe'l qq'o'n te?, chi Elisey te Weasi. <pb/>Atzunte Weasi xittzaq'we'n: <pb/>—Titi'lo, qu'n mixti'te tal ex matxi' tijinju' tchmil, chij.", "15": "<pb/>—Txkontzna'ya, chi Elisey. <pb/>Xi'tzun majentz txkolte, atzunte' qya axtzu' kyaja' we' ttzi tja.", "16": "Xi'tzun tma'n Elisey te: <pb/>—Tzul jun tala toj jun ab'q'itl tojxju' tq'ijlalil lu, chij. <pb/>Atzunte' qya xittzaq'we'n: <pb/>—Lalun chin kub' t-sb'u'na, taye, qu'n t-sanjelal Dyos ta, chij te.", "17": "<pb/>Ikxi'xtzu'n kse'nxju' xitma'n Elisey te, kyej ch'onwi' ex itz'ji jun tal q'a.", "18": "Ex ch'iyju' k'wal. Tojtzun jun q'ij tej txi' ka'yilteju' tman in jon triy kyuk'i'lju' majen,", "19": "aq'wi ẍch'il te tman: <pb/>—¡A'y, nwi'ye'! ¡In ch'yon b'a'nxi'x!, chij. <pb/>Xi'tzun tma'nju' tman te jun tmajen: <pb/>—Iq'inxa tk'etz ttxu, chij.", "20": "Xi'tzun tiq'i'n k'wal teju' ttxu, atzunju' ttxu kub' tchle'n twi'tqan tzmax te wanq'ij. O'kx tkyimju' k'wal.", "21": "Atzunju' ttxu jaxtiq'i'n toju' tja t-sanjelal Dyos, kub' tkuẍb'a'n tib'aju' watb'il, etztzuntz ex kyej tjpu'nju' ja.", "22": "Tzaj ttxko'ntzun tchmiltz, ex xitma'n te: <pb/>—Smantza jun majen tuk'i'l jun b'ur, tu'n nxi'ye' tk'etzju' t-sanjelal Qman Dyos, ex ja'lo chin ule', chij.", "23": "<pb/>Atzunju' tchmil xittzaq'we'n te: <pb/>—¿Tiqu'ntzun kxe'la'ya tk'etz ja'lo? Myana' a'la'j xjawte' ja'lo ex mya q'ij te ojlab'l, chij. <pb/>Lalun ximana tu'n, chiju' qya te.", "24": "<pb/>Tchaq'tzun qyatz tu'n tjaw q'o'n t-xalmiju' tb'ur, ex xitma'n teju' tmajen: <pb/>—Qo'ya, ex nejpuna, tzmaxi' kweb'ela ajxi' txi' nma'ne' teya, chij.", "25": "<pb/>Xi'tzuntz ex pon twi' witz karmel, jatoq ta'ju' t-sanjelal Qman Dyos. Tetzunj txi' tka'yi'n Elisey xi'toq ttzaju' qya najchaq, xitma'n te Weasi, ju' tmajen: <pb/>—Ka'yinxpe'ya luju' qya aj Sunam tzul.", "26": "Kutxi'ya k'lulte ex qaninxa te se'nta', ex se'nta'ju' tchmil exju' tal, chij te. <pb/>Ku, chiju' majen xi', ex xitma'n qya te qa b'a'n ta'.", "27": "Pontzuntz twi' witz jatoq ta' Elisey, ex xi' chlelte tqan Elisey. Atzunte Weasi xi' iq'imilte, xi'tzun tma'n Elisey te: <pb/>—Xtenku'j, qu'n inxi'x b'isun, ex na'mx ttzaj tma'n Qman Dyos weye' titi' niq'in, chij te.", "28": "<pb/>Xitzun tma'nju' qya te: <pb/>—Taye, ¿Ma xitzun nqani'n junwe' wal teya? ¿Ma mixtzunti' xinma'ne' teya tu'n lalun chin kub' t-sb'u'na? chij te.", "29": "<pb/>Xi'tzun tma'n Elisey te Weasi: <pb/>—B'inchamtib'a, iq'ima ntzeye' ex kutxi'ya atzu'. Qama tz'el yal jun xjal twitza, lalun txi' tq'olb'e'na, exqa matzaj q'olb'e'na, lalun txi' ttzaq'we'na. Ajtzun tpona, q'onku'ya ntzeye' toj twitzju' k'wal, chij te.", "30": "<pb/>Atzu'n ttxuju' k'wal xitma'n te Elisey: <pb/>—Lu Qman Dyos in ka'yin, ex twitzku'ya in xa' nma'ne', lay chinik'b'ete' tza'lu qa min xxi'ya quk'i'le', chij. <pb/>Xi'tzun Eliseytz tuk'i'l.", "31": "Matxitoqtzun txi'nej Kyeasi kywitz ex matxi'toq kub' tq'o'nju' tze toj twitzju' k'wal, ex mixti'xte b'aj; anjtzun ti'j Kyeasi k'lulte Elisey ex xitma'n te: <pb/>—Mixti'x in nanjtzte' k'wal ti'j, chij.", "32": "<pb/>Tetzunj tokpun Elisey tuja, kyimnitl toqte' k'wal tib'aj kuẍb'il.", "33": "Etz tjpu'n ja ex aq'wi kub'sal te Qman Dyos, tjunalx tuk'i'lju' k'wal.", "34": "Jaxtzuntz tib'aj kuẍb'il ex kub'kẍe tib'aju' k'wal, okmoje kytzi junx, e'kywitz exqe' kyq'ob', ex oktchle'n kuw. O'kx taq' ulel t-xewju' k'wal.", "35": "Jawtzun we' Eliseytz ex aq'wi b'etil tuja; yajxi'tzuntel jawx jumajtl tib'aj kuẍb'il ex kub' tchle'n jumajtl. O'kx tjaw kẍamin wuq maju' k'wal, jaw ka'yintzuntz.", "36": "Tzajtzun ttxko'n Elisey Weasi, ex xitma'n te: <pb/>—Txkontza qya aj Sunam, chij. <pb/>Ku, chi Weasi tzaj ttxko'n, atzunj tponju' qya jatoq ta' Elisey, xitma'n Elisey te: <pb/>—Lu tala lu, chij.", "37": "<pb/>Xi'tzun lq'eju' qya tk'etz Elisey, ex majx kub'joqe t-xe tqan; jawtzun tchle'n taltz ex etz toju' ja.", "38": "<pb/>Tb'ajlenxi'tzun ja'lu, anjti'j Elisey Wilwal. Tzaj jun nin we'yaj toju' tx'otx' lu toju' tq'ijlalil lu, tetzunj q'uqliqe'toqju' t-sanjelal Qman Dyos ti'jile Elisey, xitma'n Elisey teju' tmajen: Tzoli'nkx jni' chib'ja toj jun k'wil nimin te kywaju' t-sanjelal Qman Dyos, chij te.", "39": "<pb/>Xi'tzun jun t-sanjelal Qman Dyos b'uyil ch'i'n itzaj toj kojb'il, o'kx tel yal jun tal wi' tze tu'n ex tzaj tt'uxi'n jte' twitz, naku'j k'um, ex majx tzaj tnojsa'n tpinpa't tu'n. Atzunj tul, e'kub' t-silu'n ex eku'x tq'o'n toju' chib'j, extzun mixtoqti' b'i'n tu'n titi'.", "40": "Xitq'o'ntzuntz te kywaju' t-sanjelal Qman Dyos, tetzunj ttzyet kywan, e'jaw ẍch'in: <pb/>—¡T-sanjelal Dyos, tku'x b'i'yb'il toju' chib'j lu!, chechij. <pb/>Mixtzunti' xikywantl.", "41": "Atzunte Elisey xitma'n: <pb/>Kyiq'intz ch'i'n ky'aje', chij. <pb/>Tetzunj tpon iq'i'n te, ku'x tq'o'n toju' k'wil, tchaq'tzuntz: <pb/>—¡Kyq'onxtzune' kywaju' xjal ja'lo!, chij. <pb/>E'wantzun xjaltz, ex mixtoqti'tlte taq'wix toju' k'wil.", "42": "<pb/>Yajxi'tzuntl tpon jun xjal aj B'aal-salisa q'ol winqi'n wab'j seb'ad te Elisey, akxi'xtoq tetz toj chuj, ex ch'i'n ak'a'j triy iqa'n toju' tq'ob'tpa. Xi'tzun tma'n Elisey teju' tmajen: <pb/>—Q'onxa kyeju' xjal tu'n kywan, chij.", "43": "<pb/>Atzunte' majen tzaj ttzaq'we'n: <pb/>—¡Lay kanunte' lu kyeju' jo'naq (100) xjal!, chij. <pb/>Xitma'ntl Elisey: <pb/>Q'onxa kye tu'n kywan, qu'n matxi' tma Qman Dyos tu'n kywan, laypena' b'ajte', chij te.", "44": "<pb/>Xi'tzun tq'o'n majen kywaju' xjal, eb'aj wan ex mixpeti' b'aj, kse'nxju' tma Qman Dyos."}