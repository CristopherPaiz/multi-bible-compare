{"1": "<pb/>Oxnaq lajoj (70) toq tk'wal Akab' ate'toq Samarya, qu'mtzun xittz'ib'a'n Jewu kyeju' tzyul kawb'il toju' nintnam, kye tijwnaq ex kye ka'yilkye tk'wal Akab', xittz'ib'a'n kjalu:", "2": "Ajtponju' u'j lu toj kyq'ob'e', kysk'o'nktze' jun tk'wal kyajkawile' atixi'x b'a'n tu'n, tu'n tkawin te t-xelju' tman ex che q'ojine' tu'n tkletju' tkawb'il, qu'n ate'qena' tk'wal kyuk'i'le', exqe' kychej, kykarwaj te q'oj, kyja kuwsa'nqe' ex kyq'ojb'il, chij kye.", "3": "", "4": "<pb/>Majxtzun e'jawxob' tej kyb'inte, ex kyma: Mixpena'ti' e'xkye kab'e' nimaqkawil ti'j, mitzunlo yaqo'qe, ti'tz'okxb'aj qi'j, chechij.", "5": "<pb/>Xitzun kysma'n tq'umli ka'yil nuk'b'il toj tja ninkawb'il, exu' kawil toj nintnam, e'tijwnaq, exqe' ka'yil tk'wal nimaqkawil, te Jewu kjalu: Lay tz'okqq'o'n junqe' qnimaqkawil, qq'a'qe'qib' tuk'i'la, ex qb'incha'qe' tkyaqilju' ktma'ya. Qu'mtzun b'inchama tkyaqilju' b'a'n toj twitza, chechij.", "6": "<pb/>Xi'tzun ttz'ib'a'n jumajtl Jewu kye: Qana'tzun ate'qe'ye' wuk'i'le' ex kyajb'ile' tu'n t-xikyb'i'ne' nchaq'b'ile', kukytzaje' nk'etze' najchi'j qloqx ja'lu toj Jesreel kyuk'i'l kywi' tk'wal kynimaqkawile', chij kye. <pb/>Xi'toq ta'qe' oxnaq lajoj (70) tk'wal nimaqkawil kyk'etzju' nimaqxjal toj nintnam e'ch'isankye,", "7": "tetzunj kyk'monteju' u'j, e'kub' kytzyu'nju' oxnaq lajoj (70) q'a ex e'kub' kyb'yo'n; b'ajku'x kyq'o'nju' kywi' tojun chi'l ex exi'kysma'n Jesreel.", "8": "Atzunj tponju' sanjelal, xitma'n te Jewu: <pb/>—Matxi' che ulq'i'n kywi'ju' tk'wal nimaqkawil, chij. <pb/>Tchaq'tzun Jewutz: <pb/>—Kyq'onqe'ku'ye' kab'e' ch'uq ttzi nintnam, ex che kyq'onqe'kje' tzmax ajqsqix, chij.", "9": "<pb/>Etztzu'n Jewu toj juntl q'ij, kub' we' ex xitma'n kye tkyaqilju' tnam: <pb/>—Mixna'ti'kye' kyil. Ayina'we' xjaw wi'nwib' ti'ju' nimaqkawil ex makub' nb'yo'ne'; atzu'n ja'lo, kymantze', ¿alkye xkub' b'yonkye lu?", "10": "Kaneku' toj kywitze' kjapumel tkyaqilu' tma Qman Dyos kyi'ju' toj tja Akab'. Aku'na'te Qman Dyos matxi' b'inchante ja'lu, kse'nx tma toj ttzi Eliy ju' tmajin, chij.", "11": "<pb/>E'kub' tb'yo'n Jewu jte'tl toj tja Akab' ate'xtoq toj Jesreel, exqe'ju' nimaqxjal majx kyekyten kyuk'i'l, exqe' pale. Mix-alo'x jun kyej anq'in tu'n.", "12": "<pb/>Xi'tzuntz Samarya, o'kx kyel yalju' titz'in Okosiy, nimaqkawil aj Juda, toju' b'e inik' toj B'et-ekyed kye k'ik'lel. Xitzun tqani'n Jewu kye: <pb/>—¿Alkyeqetzune'?, chij. <pb/>Xi'tzun kytzaq'we'n: <pb/>—Qitz'in qib'e' tuk'i'l Okosiy, maqo' tzaje' q'olb'elkye tk'wal nimaqkawil exqe'ju' tal nimaqkawil, chechij.", "13": "", "14": "<pb/>Xitzun tma'n Jewu kyeju' t-xjal: <pb/>Che kytzyunku'ye', chij. <pb/>Txab'tzun kytzyettz itz'qe'x kyu'n t-xjal Jewu, ex b'je'l kyk'uẍpi'n kywi' tk'etzju' xoch toj B'et-ekyed ja nche tena' k'ik'lel. Kab'naq kab'e' (42) kyb'aju' ichan, majx mankun kyu'n.", "15": "<pb/>Tej tik'b'et Jewu na'tz, kyk'ulkyib' tuk'i'l Jonadab' tk'wal Rekab', ju' xt'anj nelte. Xi'tq'olb'e'n Jewu, ex xitma'n te: <pb/>—¿Ma b'a'nqe' t-xima wi'je', kse'nwe' ti'ja?, chij te. <pb/>—B'a'na'tzun, chi Jonadab' xittzaq'we'n. <pb/>—Q'ontzna'ya tq'ob'a, chi Jewu. <pb/>Xi'tzun tq'o'n Jonadab' tq'ob' te, ex xitma'n Jewu te tu'n tjax toju' tkarwaj,", "16": "xitma'ntzuntz te: <pb/>—Qo'ya wuk'i'le', atzun tila nk'u'jlalile' ti'j Qman Dyos, chij te. <pb/>Xitiq'i'ntzuntz toju' tkarwaj.", "17": "Atzunj kyokx Samarya, eb'aj Kub' tb'yo'n Jewu tyajajil Akab' ate'xtoq atzu'. E'kub' tnajsa'n kykyaqil, kse'nxju' ojetoq tma Qman Dyos te Eliy.", "18": "<pb/>Yajxi'tzuntel eb'aj tb'u'yi'n Jewu kykyaqilju' tnam, ex xitma'n kye: <pb/>—Naqch'i'n xk'ulunte Akab' te B'aal, atzunwe' chin k'ululxixtle' te.", "19": "Qu'mtzun kytxkonqe'tze' kykyaqilju' pale ex t-sanjelal B'aal, ex kykyaqilju' k'ulul te B'aal, mixti' jun laywit tzul, qu'n matxi' kub' nb'incha'ne' jun chojb'il tu'n tjaw nimet B'aal. Alkyetzunte min sul, kb'el b'yet, chij. <pb/>Kub' t-xima'n Jewu ikyju', naqxwitlo tu'n kyb'ajkub' tb'ajsa'n kykyaqilju' nche niman te B'aal;", "20": "qu'mtzun tchaq' tu'n tb'je'x tqanil jun ninq'ij ninb'ilte B'aal, ex b'inchet.", "21": "Yajxi'tzuntl eb'ajx tchq'o'n q'ol tqanil toj tkyaqil Israel, kykyaqiltzu'n nche k'ulun te B'aal eb'aj pon toju' ja te k'u'lb'il. Noj toju' tja B'aal b'a'nxi'x, qu'n mixti' jun mixwitti' pon.", "22": "Xi'tzun tma'n Jewutz teju' k'u'lkye xb'alun tu'n kyetz tiq'i'n xb'alun nche ajb'en toju' k'u'lb'il te B'aal, ex ku chij etztiq'i'n.", "23": "Okxtzun Jewutz tuk'i'l Jonadab' toju' ja te k'u'lb'il te B'aal, ex xitma'n kyeju' k'ulul te B'aal: <pb/>Kyka'yinxe' b'a'nxi'x tu'n lalun ten jun k'ulul te Qman Dyos kyxole', o'qe'kxkye' nche k'ulun te B'aal tu'n kyten, chij.", "24": "<pb/>Kyokxlenxi'tzu'n k'ulul te B'aal toju' ja te k'u'lb'il q'olkub' chojb'il ex chojb'il tk'ok'jal, e'kub' tq'o'n Jewu kyajnaq (80) xjal te q'oj ti'jxi'ju' ja, ex xitma'n kye: <pb/>—Alkyete matxi' ttzaqpi'n jun kyxolju' ichan matxi' che kub' nq'o'ne' toj kyq'ob'e', kb'el b'yet, chij.", "25": "<pb/>Tkub'lenxi'tzun tq'o'n Jewu chojb'il k'ok'sb'il, xitma'n kyeju' xq'uqil ex kyeju' nejenel: <pb/>¡Kukyokxe' ex che kb'yonqeku'ye'! ¡Mixti' tu'n ttzaqpaj jun!, chij. <pb/>Ku, chechiju' t-xjal Jewu eb'aj kub' kyb'yo'n tu'n k'uẍtx'e'nb'il, ex eb'je'tz kyxon ti'jxi' ja. E'okxtzuntz toju' ja xjan te B'aal,", "26": "ex eb'je'tz kyiq'i'n kchen xjansa'nqe' kyu'n xjal, ex eb'ajkub' kytz'e'ysa'n.", "27": "Ex b'jaw kyxitu'n q'olb'eb'l ex ja te k'u'lb'il te B'aal, ex majx kyej kyq'o'n te xob'l tz'is.", "28": "<pb/>Iktzu'n ela' B'aal tu'n Jewu toj Israel.", "29": "Expetzun, min eltpa'ntib' ti'ju' il kyb'incha Jerob'oam, tk'wal Nab'at, kyuk'i'l aj Israel, qu'n xitljo'n tk'ulun kywitzju' tman wakx q'anpwaqqe' ate'toq Dan ex B'etel.", "30": "<pb/>Tzajtzun tma'n Qman Dyostz te Jewu: Che kawilju' tyajajila toju' kawb'il toj Israel, kpomelx kyuk'i'lju' kychman tchmana, qu'n b'a'nju' matxi' tb'inchaya nwitze', ex matxi' tb'inchaya kyi'ju' tyajajil Akab' kse'nx matxi' nmaye', chij te.", "31": "<pb/>Tu'npetzunj, min oktilil tu'n Jewu tu'n kyjapunju' tkawb'il Qman Dyos, qu'n ax tb'inchaju' kse'nju' il tb'incha Jerob'oam kyuk'i'l aj Israel.", "32": "<pb/>Qu'n toju' tq'ijlalil lu aq'wi Qman Dyos taqk'ulte kytx'otx' aj Israel. Oktzaqpaj Asael q'ojil kyi'j aj Israel toj tkyaqil plaj:", "33": "tzajx toj tjawetzq'ij te a' Jordan, toj tkyaqilju' tx'otx' Kalaad, Kad, Rub'en ex Manases, ex tzajx Aroer, ju' ati ttx'u'ku' a' Arnon, expe' q'ojin ti'j Kalaad ex B'asan.", "34": "<pb/>Atzu' tz'ib'a'na' txqantl tqanil ti'j Jewu ex tkyaqilu' tb'incha kyoju' tu'jil tqanil kyeju' nimaqkawil toj Israel, ex jni'xju' ti'xti' eb'aj tnik'u'n tuk'i'l nab'l.", "35": "Tej tkyim, ku'x mqu'n toj Samarya, ex atl Joakas ju' tk'wal kawin te t-xel.", "36": "Junaqjo' ab'q'i kawin Jewu tib'aj Israel toju' nintnam Samarya."}