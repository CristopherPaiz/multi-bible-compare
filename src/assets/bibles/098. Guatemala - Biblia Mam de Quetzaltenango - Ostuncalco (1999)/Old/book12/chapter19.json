{"1": "<pb/>Tetzunj tb'inte nimaqkawil Esekyiy, b'ajx tlaqu'n ti'j, oktq'o'n ti'j jochin techlal b'is, xi'tzuntz toj tja Dyos.", "2": "E'xi'tzun tchq'o'n Elyakyim, ju' nuk'ul toju' tja kawb'il, ex Seb'na tz'ib'al tqanil, exqe' pale ti'jwnaqqe', tuk'i'l kyi'j jochin techlal b'is, tk'etz Isayiy t-sanjelal Dyos, tk'wal Amos,", "3": "q'malteju' tma nimaqkawil: Ato'qo' toj jun tq'ijlalil b'isb'ajilx, tu'n tkub' tz'e'ysa'n qwitz ex tu'n qkub' me'ssa'n, kse'n jun qya ch'inxtl tb'anix, majx kjel numj.", "4": "Naqwit matb'i Qman Dyos tyolu' kynejel q'ojil tzaj chq'o'n tu'n tajaw, nimaqkawil aj Asirya, tu'nju' matzul yasil ti'jku' Dyos itz', kub'xwit tz'e'ysa'n twitz tu'n tpaju' tyol taq'wix xtb'i Qman Dyos. Kub'santzuna twitz Qman Dyos kyi'ju' ate'x, chiju' nimaqkawil.", "5": "<pb/>Exi'ju' tajb'el nimaqkawil Esekyiy tk'etzu' Isayiy,", "6": "xi'tzun tab'tzi'n Isayiy kye tu'n t-xikyma'n ikjalu: Chitzun Qman Dyos: Lalun xob'a teju' yasb'il wi'je' kymaju' tmajin nimaqkawil aj Asirya.", "7": "Ape' tila, knb'incha'ye' tu'n tpon jun tqanil te xla'jb'ilte tu'n tanjti'j toj ttx'otx', atzuntzu' knb'incha'ye' tu'n tkub' b'yo'n, chechiku'ye' te, chij.", "8": "<pb/>Tb'itzunju' kynejel q'ojil aj Asirya qa ojetoq tzik'ju' nimaqkawil aj Asirya toju' nintnam Lakyis. Ik'b'ettzuntz toj Jerusalen, ex knetju' tnimaqkawil tu'n nq'ojin Lib'na.", "9": "Atzuntzu' tb'iya' nimaqkawil aj Asirya tpakb'al qa ojetoq tz'etzju' nimaqkawil Tiraka aj Etiopiy tu'n tq'ojin ti'j. E'tzaj tchq'o'n jumajtlu' t-sanjelal tk'etzu' nimaqkawil Esekyiy toj Juda,", "10": "q'malte: Intma'n Tdyosa teya, ju' q'uqlok tk'uja' ti'j, qa lay kub' tz'aqu' Jerusalen toj nq'ob'e', naq taq' sb'u'tib'a te.", "11": "Ojena' tb'iya titi' kyb'inchaju' nimaqkawil aj Asirya kye kykyaqilju' tnam matxi' jawxi' kyiq'i'n kyib' ti'j. ¿Yajtzunta jatzun kyxe'la'ta?", "12": "¿Ma e'klonjtztzu'n txqantl tnam tu'n kydyos toj kyq'ob'ju' ojtxi' nyajilb'ene', aye' tnam: Wosan, Aran, Resep, exqe'tzu'n xjal aj B'et-eden najlqe'toq Telasar?", "13": "¿Jatzun ta'qe' nimaqkawil aj Amat, aj Arpad, aj Separb'aym, aj Ena, ex aj Ib'a? chij.", "14": "<pb/>Xittzyu'n Esekyiy u'j tzaj kyiq'i'n sanjelal, ex jaw t-ẍch'i'n. Xi'tzuntz toj tja Dyos, xitlik'u'ntzuntz twitz Qman Dyos,", "15": "na'n dyos ikjalu: Nman Dyos, Kydyos aj Israel, tkub'ju' tq'uqb'ila kyib'ajxi' kyerb'in: O'kxta Dyos kyib'aju' kawb'il te tkyaqil twitz tx'otx'; aya b'inchante kya'j ex tx'otx'.", "16": "B'intza Nman Dyos. Ka'yintza Taye. B'inqe'tzju'ya tyol Senakyerib' saj t-sma'n weye', tkyaqilx yasb'ilqe' ti'ja, aya Dyos i'tz'.", "17": "Axte' taye, matxi' kub'kyi'ju' nimaqtnam ex kytx'otx' kyu'nju' nimaqkawil aj Asirya,", "18": "ex matxi' che b'aj kytz'e'ysa'n kydyos tu'n q'aq', qu'n myana' Dyos qe', tzeqe' ex ab'j b'incha'n kyu'n xjal. Qu'mtzun mab'aj toj kywi'.", "19": "Ja'lotzun Nman Dyos, qo' tkloma toj kyq'ob', tu'ntzun telkynik' kykyaqilju' nimaqtnam twitz tx'otx' qa o'kxta Dyos Manb'aj, chij.", "20": "<pb/>Xi'tzun tchq'o'n Isayiy tq'umli te Esekyiy ikjalu: Matzaj tma'n Qman Dyos qa matxi' tb'iju' tna'j Dyosa ti'ju' xtma Senakyerib', nimaqkawil aj Asirya, chij.", "21": "<pb/>A xtma Qman Dyos ja'lu ti'ju' nimaqkawil aj Asirya: <pb/><t>Ikyte nintnam Syon kse'n jun txin,</t> <t>naq ntze'n ti'ja Senakyerib'.</t> <t>Kxel tyukcha'n Jerusalen twi' xmayb'il teya</t> <t>ajtik'b'eta.</t>", "22": "<t>¿Alqi'j xxmayina'ya ex xyasina'ya?</t> <t>¿Alqi'j xjawa' wulina'ya</t> <t>ex majaw nima'ntib'a?</t> <t>¡Wi'jku'ye' ayine' Dyos Manb'aj xjan toj Israel!</t>", "23": "<pb/>Maxmayina wi'je' ayine' Dyos Manb'aj kyu'nelju' t-sanjelala. <pb/>A xtmaju'ya: <pb/><t>Matxi chin japune' kywi'ju' witz</t> <t>Kyuky'i'l txqan nkarwaje' q'ojb'il,</t> <t>kyoju' k'ul jupinxi'x tib'aj Lib'ano.</t> <t>Nchaq'e' tu'n kytx'e'metju' kyk'ute nimaq kywe',</t> <t>e'tz'lentzaj tb'anilqexi'x.</t> <t>Matxi chin japune' kywi'ju' nimaq witz,</t> <t>kyoj k'ul naku'j awal.</t>", "24": "<pb/>Nchaq'e' tu'n kyku'x lketju' xoch ex o'k'wane' ti'ju' a', <pb/><t>kyoj tx'otx' min ojtzqi'nqe',</t> <t>ex e'tzqij tkyaqilju' nimaq a' toj Ejipt</t> <t>kyu'n tlaqil nqane', chija.</t>", "25": "<pb/>¿Ma mixtoqtzunti' b'i'n tu'na qa ayine', Dyos Manb'aj, <pb/><t>nkub' ximante tkyaqilju' ti'xti' lu?</t> <t>b'incha'ntl kyten wu'ne' atxi'x ojtxi',</t> <t>ex mache japun ja'lo;</t> <t>qu'mtzun nche kub' t-xitu'na nimaqtnam kuwsa'nqe'</t> <t>ex majx nche kyajttx'u'yi'na.</t>", "26": "<t>Mixti'x kyipumalju' najlqe' kyoj,</t> <t>Inxi'x che xob' ex nche ch'ixwi,</t> <t>naku'j itzaj toj kojb'il,</t> <t>kse'n kywa alu'mj cha'x k'ul,</t> <t>kse'n k'ul nche tzaj ch'iy kyib'aj ja</t> <t>ex inche kub' tzqij tu'n kyq'iq' intzaj tjawetzq'ij.</t>", "27": "<t>Wojtzqi'ne' jachaq nxa'ya</t> <t>ex tkyaqilju' ntb'incha'na;</t> <t>kanli nwitze' matzajxi'x ttx'ujila wi'je'.</t>", "28": "<t>Wojtzqi'ne' ttx'u'jila exju' ninb'iltib'a</t> <t>k'elex nq'o'ne' jun arwoy twi' ttxa'na,</t> <t>ex jun k'uxb'il juk'b'il ttziya,</t> <t>ex k'anjel wajsa'n ti'ja tojxju' tqanb'ena, chi Qman Dyos ti'ju' nimaqkawil aj Asirya.</t>", "29": "<pb/><t>Xi'tzun tma'n Isayiy te Esekyiy:</t> <t>Ajun techlal ja'lu ti'ju' kb'ajel:</t> <t>Che wale' ti'ju' triy ntzaj ch'iy tu'nxtib'</t> <t>toju' ab'q'i lu ex jnab',</t> <t>tojtzun toxi'n ab'q'i b'a'n kyawane' ex tu'n tjaw twitz kyawale',</t> <t>kxel kyawa'ne' ub'a ex che wale' ti'ju' twitz.</t>", "30": "<t>Ikyche okyela' xjalju' che kjel anq'in toj Juda kse'n awal:</t> <t>kche lok'al ex che witzal.</t>", "31": "<t>Qu'n che kjelten jte'tl toj Jerusalen;</t> <t>ate'x che kjel anq'in twi' witz Syon.</t> <t>Ktb'incha' Qman Dyos nimtipumal ja'lu tu'nju' nimxi'x tk'u'jlalil.</t>", "32": "<pb/><t>Matma Qman Dyos ti'ju' nimaqkawil aj Asirya:</t> <t>Lay tz'okx toj Jerusalen,</t> <t>lay tzaj t-smaji'n,</t> <t>lay tz'ok tzaqpaj q'ojil ti'j tuk'i'l tkolb'il</t> <t>ex lay jawtb'incha'n tkolb'iltib' ti'jile.</t>", "33": "<t>Tojxju' tqanb'en k'anjela'tlti'j;</t> <t>lay tz'okx toju' nintnam lu.</t> <t>Ayine' Dyos Manb'aj nchin q'mante.</t>", "34": "<t>Knxq'uqi'we' nintnam lu</t> <t>ex knkla'ye',</t> <t>noqx tu'nelju' nmajine' Dab'i</t> <t>ex tu'n nnimanjtze', chi Qman Dyos, chi Isayiy.</t>", "35": "<pb/>Texju' qonik'an lu ponju' tanjl Qman Dyos ex e'kub' tb'yo'n junaq oxemutx' kab'k'al lajnaq (185,000) ichan toju' kyxmuj aj Asirya, tetzunj qsqix te juntl q'ij kykyaqil matxi'toq che b'ajkyim.", "36": "Jawtzun tiq'i'n Senakyerib' nimaqkawil aj Asirya, t-xmuj ex anjti'j Ninib'e.", "37": "Jun q'ij, intoq k'ulun toj tja Nisrok ju' tdyos, e'pon Adramelek ex Sareser, ju' tk'wal, ex kub' kyb'yo'n, exi' oqtzuntz toju' tx'otx' Ararat. Yajxi'tzuntl atl Esaradon ju' tk'wal kawin te t-xel."}