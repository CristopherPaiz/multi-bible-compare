{"1": "<pb/>Tojtzunju' tq'ijlalil lu, tzaj jun yab'il kuwxi'x ti'j Esekyiy, ex xi'ju' Isayiy t-sanjelal Dyos tk'wal Amos ka'yilte, tmatzuntz te: <pb/>—A xtma Qman Dyos ja'lu: Q'manqe'kja mankb'il tyola kyeju' toj tjaya, qu'n kkyimela; layx q'anita, chi Dyos, chij.", "2": "<pb/>Xitzun tmiltz'u'n tib' Esekyiy twitzja ex na'n Dyos ikjalu:", "3": "Chin kub'sale' teya Taye, tu'n ttzaj q'aq'an tk'uja wi'je' qu'n matxi' chin ajb'ene' b'a'n teya, ex tojxi'x tu'me'l in nb'incha'nju'ye' b'a'n toj twitza, chij. Ex kub' o'q' b'a'nxi'x.", "4": "<pb/>Na'mxtoqtzun tetz Isayiy nky'ajchaq twipe'n teju' tja kawb'il, tzaj tma'n Qman Dyos te ikjalu:", "5": "<pb/>Kutanjtl ti'ja ex q'manxa te Esekyiy, nejenel te ntaname', kjalu: Chi Qman Dyos ja xk'uluna' ojtxi' tchmana Dab'i, qa matxi' tb'iju' tna'j Dyosa ex matxi' tilju' ta'l twitza. Kq'ananjtzela tu'n, ex b'a'n tu'n txi'ya toj oxe' q'ijtl toju' ja te k'u'lb'il.", "6": "Ktzajel tq'o'n o'lajoj ab'q'itl tchwinqlala. Kklonjtzela tuk'i'lxi' Jerusalen toj tq'ob'u' nimaqkawil aj Asirya. Oktkla' nintnam lu, tu'n tlaqb'il tk'u'j ti'j Dab'i ju' tmajin ex tu'n tnimanjtzu' tb'i, chiku'ya te, chi Dyos te Isayiy.", "7": "<pb/>Xitzun tma'n Isayiy kyeju' ncheka'yinte tu'n kyb'inchante jun q'anb'il iw, tu'n tok kyq'o'n ti'ju' ttx'a'k nimaqkawil tu'n tb'anix.", "8": "Xitzun tqani'n Esekyiy te Isayiy: <pb/>—¿Ti'tzu'n jun techlal k'elela' nnik'e' ti'j qa chin b'anixele' tu'n Qman Dyos, exqa toj toxi'n q'ijtl chinxe' toj tja Qman Dyos? chij.", "9": "<pb/>Xitzun ttzaq'we'n Isayiy: <pb/>—A techlal ja'lu kxe'l tq'o'n Qman Dyos teya te jun yek'b'il qa kjapumelju' tyol tu'n: ¿Ma tajb'ila tu'n t-xilq'e ch'i'ntlju' leku'n twitz, mujqa tu'n tanjtzti'j? chij.", "10": "<pb/>Xitzun ttzaq'we'n Esekyiy te: <pb/>—Mya ch'uẍte' tu'n t-xilq'eju' leku'n twitz. Ate ch'uẍu' tu'n tanjtzti'j, chij.", "11": "<pb/>Kub'santzun t-sanjelal Dyos Isayiy twitz Qman Dyos, ex tb'incha Qman Dyos tu'n tanjtzti'ju' leku' toju' lajoj sqit matxi'toq tzik' toju' ttechb'ilq'ij Ajas.", "12": "<pb/>Tojtzunju' tq'ijlalil lu, tb'i tpakb'alilju' nimaqkawil Merodak-B'aladan, tk'wal B'aladan, nimaqkawil toj B'ab'ilon, qa yab'ti Esekyiy, e'tzaj t-sma'n junjun t-sanjelal q'ol u'j ex jun oyaj te.", "13": "E'tk'am Esekyiy ex b'ajx tyek'u'n tk'uwen kye, e'saqpwaq ex q'anpwaq, exqe' k'ok'sb'il, tb'anil aseyt ex k'ub'lkyeju' q'ojb'il, ex tkyaqilju' atitoq kyoju' tk'ub'l. Mixti' jun ti'xti' toju' tja te kawb'il ex toj tkyaqilju' tkawb'il mixwitti' xityek'u'n.", "14": "Pontzu'n Isayiy t-sanjelal Dyos nelteju' nimaqkawil Esekyiy ex xit-xjelu'n te: <pb/>—¿Ja ẍetzaja'ju' ichan ẍe'ul tuk'i'la, ex titi' xkyma teya? chij. <pb/>Xitzun ttzaq'we'n Esekyiy: <pb/>—Toj jun tnam najchaq ẍetzaja'; toj B'ab'ilon ẍetzaja', chij.", "15": "<pb/>¿Titi'tzu'n xb'aj kyka'yi'n toju' tjaya te kawb'il? chi Isayiy xitqani'n te: <pb/>Xittzaq'we'n Esekyiy: <pb/>—Mab'ajkyka'yi'n tkyaqilju' ati toj. Mixti' jun ti'xti' kyoju' nk'ub'le' mixwitti' xxinyek'u'ne' kye, chij.", "16": "<pb/>Xitzun tma'n Isayiy te Esekyiy: <pb/>B'imju'ya yol lu tu'n Qman Dyos:", "17": "<pb/>Tzul tq'ijlalil, tkyaqilju' ati toju' tjaya te kawb'il ex tkyaqilju' oje b'aj kyb'uyi'n ojtxi' tyajilb'ena tzmax ja'lo, che b'ajxe'l q'i'n toj B'ab'ilon. Mixti'tlte kjel q'o'n tzalu.", "18": "Expe' ikx junjun tyajajila che kxe'l q'i'n toj B'ab'ilon, ex che okyel q'o'n te ajb'el toj tja nimaqkawil, chi Dyos, chij.", "19": "<pb/>Atzunte Esekyiy, kub't-xima'n qa ktenb'el nak'b'il ex q'uqli tk'u'jlalil toju' tq'ijlalil tchwinqlal, xittzaq'we'n te Isayiy: <pb/>—B'a'nte' tqanil saj tiq'i'na weye' tu'n Qman Dyos, chij.", "20": "<pb/>Atzu'n jni'tl tqanil ti'j Esekyiy exu' tb'incha nim toklen ex kse'n jawa' tb'incha'n k'anb'il a' exju' tb'e a' tu'n tpon toju' nintnam, tz'ib'a'nqe' toju' tu'jil tqanil kyi'ju' nimaqkawil aj Juda.", "21": "Tej tkyim Esekyiy, atl Manases ju' tk'wal kawin te t-xel."}