{"1": "<pb/><t>Lalun b'ajx tk'u'ja ti'j ju' q'ij te najchi'j,</t> <t>qu'n minti' b'i'n tu'na titi' tzultiq'i'n.</t>", "2": "<pb/><t>Q'onxa anb'il kye txqantl tu'n tjaw nima'na kyu'n;</t> <t>qu'n myab'a'n tu'n tjaw tnima'n tib'a.</t>", "3": "<pb/><t>Al qekye' ab'j ex tz'awun,</t> <t>mastzun alxi'xte' ttx'u'jilju' xnak.</t>", "4": "<pb/><t>Kuwxi'xte' tx'u'jilj exju' ik'jtib'il yajb'il,</t> <t>atzunte' tx'a'lti'j k'u'jb'aj majx xob'ajilxi'x.</t>", "5": "<pb/><t>Nimxi'x toklenju' tzak'b'il axxi'x</t> <t>kyetwitzju' tk'ujlali toj ewaj.</t>", "6": "<pb/><t>B'a'nxi'x qama qo' tzak'unjtz tu'n qamiw</t> <t>kyetwitz tu'n qoktz'u'li'n tu'n jun ajq'oj.</t>", "7": "<pb/><t>ate' min q'aq'in, mipe'jun nxi'tlte' ta'l tab' tu'n;</t> <t>atzunte' xjal inxi'x q'aq'an tkyaqilu' ti'xti' b'lo'n tu'n.</t>", "8": "<pb/><t>Aju' xjal nxi' najchaq</t> <t>ikyju' kse'n pich' nlipan najchaq ti'jxi' tpaqb'il.</t>", "9": "<pb/><t>Ikyte nela' jun nab'lju' ntzalaj qanmi ti'j;</t> <t>kse'n k'ok'sb'il npuk'chaj b'a'n nela'.</t>", "10": "<pb/><t>Lalun naqka'yina kyi'ju' tamiwa</t> <t>mo kyi'ju' tamiw tmana. <pb/>ex lalun txi'ya kyja ttzika</t> <t>qama tzaj yajb'il ti'ja. <pb/>ape'te b'a'nju' xjalxi' nqaku' tk'etza</t> <t>kyetwitz jun twitz'ela najchaq.</t>", "11": "<pb/><t>Tenx tnab'la nk'yajul, tzalajb'ilte';</t> <t>b'a'n nyoljintze' kyu'n xjal.</t>", "12": "<pb/><t>Ate' ati tnab'l ajtkub' tq'o'ntib' jun ti'xti' toj tb'e, nel tpa'ntib' ti'j;</t> <t>atzunte' xjal min ximan ljo'nte' tb'e; ajtna'nte matxitoq kub' yajti.</t>", "13": "<pb/><t>Q'inkj jun ti'xti'ya ti'j jun xjal qama tz'ok tziyal ch'ex, qa min tojtzqi'na.</t>", "14": "<pb/><t>Myab'a'nte' naq nxit-ẍch'i'na tamiwa na'mxtoq tjawe',</t> <t>xi' ktzajela' tx'u'jil ti'ja.</t>", "15": "<pb/><t>Ikyte jun qya qa noq nẍalb'i</t> <t>kse'n jun ja kukxju' ntxatjne toj jb'alil.</t>", "16": "<pb/><t>Qama txiqmyo'n, naku'j qajb'il tu'n qwab'ante kyq'iq'</t> <t>mujqa qajb'il tu'n tten aseyt toj tq'ob'.</t>", "17": "<pb/><t>K'uxb'ilte' njqunte twitzte juntl k'uxb'il,</t> <t>atzun jun xjal nok tnab'l tu'n t-xnaq'tzb'il juntl xjal.</t>", "18": "<pb/><t>Alkyete' b'a'n ka'yin lob'j iw, klo'l ti'ju' twitz;</t> <t>ikxtzun xjalju' qama txi' tka'yi'n taq'un tnejel, ktk'ma' oklenj.</t>", "19": "<pb/><t>Toj a' q'ancha'l tilb'ilalju' xjal,</t> <t>ikxqe'tzun xjalju' atzu' nela' knik'tzil tu'nju' kynab'l.</t>", "20": "<pb/><t>Mixti'x nqe kyk'u'ju' kamik exju' muqb'il</t> <t>ikxtzun xjalju' mixjun qen tu'n tjyon.</t>", "21": "<pb/><t>Aju' q'anpwaq exju' saqpwaq atzu' nela' tnik'tzil toj q'aq';</t> <t>atzunte' xjal atzu' nela' tnik'tzil qa b'a'n tyolinjtz.</t>", "22": "<pb/><t>Layx kyej t-xonte' xnak t-xnakyil</t> <t>b'a'nqa makub' tz'e'yset twitz kuw.</t>", "23": "<pb/><t>Ka'yinqexju'ya trita,</t> <t>ex xq'uqimqe'ya qa b'a'nile,</t>", "24": "<t>Qu'n aju' q'inumal exju' oklenj</t> <t>min nten tejumajx.</t>", "25": "<t>Aj ttzajb'entju' chuẍq'e'n, ex ajtb'aj ẍlajunix,</t> <t>ex ajkyb'uyitju' k'ul ex itzaj,</t>", "26": "<t>Kyi'ju' trita k'elil tlana tu'n tlq'et t-xb'aluna,</t> <t>aye'tzunju' chib' tu'n tlq'et ttx'otx'a</t>", "27": "<t>Ex k'elil nim lech kyi'ju' tchib'a</t> <t>teya ex kye tkyaqilju' toj tjaya ex ajb'el teya.</t>"}