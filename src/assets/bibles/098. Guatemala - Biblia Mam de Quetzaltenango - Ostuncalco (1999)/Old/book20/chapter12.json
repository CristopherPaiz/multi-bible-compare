{"1": "<pb/><t>Alkyete' nb'in tzak'b'il nok tnab'l;</t> <t>alkyetzunte' mixb'a'nb'in, mixti'x b'a'n tu'n.</t>", "2": "<pb/><t>Aju' b'a'n xjal ntk'mo'n t-xtalb'il Qman Dyos,</t> <t>atzunju' pi's nkub' tz'e'ysa'n twitz.</t>", "3": "<pb/><t>Lay b'ent tokqe qk'u'j ti'ju' taq'wixil</t> <t>Aye'tzunkye' tnik'alkyi'j majx xini kylok'.</t>", "4": "<pb/><t>Aju' qya qa ti tnab'l tzajlajb'il teju' tchmil,</t> <t>atzunju' myab'a'n xu'jilb'aj majx nkub' yajt tchmil.</t>", "5": "<pb/><t>Okxtzu' nche ximana'kye' xjal tnik'alkyi'j ti'ju' tnik'alilti'j;</t> <t>aye'tzu'n b'inchal myab'a'n o'kxte' sb'ub'll.</t>", "6": "<pb/><t>T-xpatxab' kamikte' kyyolju' b'inchal myab'a'n;</t> <t>atzu'n kyyolju' xjal tnik'alkyi'j, kolb'il.</t>", "7": "<pb/><t>Nche kub' tz'aqju' b'inchal myab'a'n nche kub' tz'aq atzun kyajb'ilju',</t> <t>Aye'tzu'n toj kyja tnik'alkyi'j che tenb'il kukxju'.</t>", "8": "<pb/><t>Injaw nima'n xjal tu'nju' tnab'l,</t> <t>atzunju' xnak nel ik'o'n.</t>", "9": "<pb/><t>B'a'nte' ik'u'nqo' naqa te' qmajen,</t> <t>kyetwitz nima'nqo' extzun mixti' qwa.</t>", "10": "<pb/><t>Aju' b'a'n xjal kye kyilwiju' talu'n,</t> <t>atzunju' b'inchal myab'a'n minti' nximan kyi'j.</t>", "11": "<pb/><t>Alkyete nkub' taq'una'n ttx'otx' nimte' twa njaw;</t> <t>atzunju' min ximan mixti'x nb'ajx tk'u'j.</t>", "12": "<pb/><t>Axju' kyjamjoni'n b'inchal myab'a'n nok te jun xpatxab';</t> <t>aye'tzu'n tnik'alkyi'j majx xini kylok'.</t>", "13": "<pb/><t>Aju' b'inchal myab'a'n ax nb'aj tb'alq'i'n tib' toju' tchajyolil,</t> <t>atzunju' xjal tnik'alti'j nklet toj ju' yajb'ilte.</t>", "14": "<pb/><t>Teyile junjun ntk'mo'n twitzlalilju' tyol</t> <t>ex ntk'mo'n chojb'ilte taq'unb'en.</t>", "15": "<pb/><t>Toj tnab'lju' xnak qa tkyaqil ntb'incha'n b'a'nile,</t> <t>atzunju' xjal ati tnab'l b'a'n b'in nab'l.</t>", "16": "<pb/><t>Lwiyxi'x ntyek'u'n xnak ttx'u'jil;</t> <t>atzunju' ati tnab'l minti' nxi' toj twinqil qama tz'ok ik'le'n.</t>", "17": "<pb/><t>Aju' ax yolin, nttziya'n ax;</t> <t>atzunju' chalyol noq njk'unyol.</t>", "18": "<pb/><t>Ate' xjal nky'ixb'san kyol,</t> <t>atzun kyolju' ati kynab'l tzalajb'ilx.</t>", "19": "<pb/><t>Aju' ax yolin k'anq'il nimtoj,</t> <t>atzu'nju' chalyol naq nul anj.</t>", "20": "<pb/><t>Ati chajyolil toj kyximju' b'inchal myab'a'n;</t> <t>atzu'n knab'lju' xjal nche' ximan nak'b'il ex tzalajb'il.</t>", "21": "<pb/><t>Lay k'ulb'ante' xjal tnik'alti'j</t> <t>atzunju' b'inchal myab'a'n tzul tilj taq'wixil ti'j.</t>", "22": "<pb/><t>Ik'u'nqe'kye' chalyol tu'n Qman Dyos;</t> <t>aye'tzunju' ax nche' yolin ntzalaj kyi'j.</t>", "23": "<pb/><t>Aju' xjal b'a'n ximan mintla'ji'n tojtzqib'l;</t> <t>atzu'n mixti' tnab'l ntnima'ntib' ti'ju' t-xnakyil.</t>", "24": "<pb/><t>Alkyete twi' aq'unal kykawil</t> <t>atzunju' ky'aj naq te majen ktenb'ila'.</t>", "25": "<pb/><t>Nkub' yajti xjal tu'nju' b'is;</t> <t>ajtzun so'j yol ntq'uqb'a'n tk'u'j.</t>", "26": "<t>Ate' xjal tnik'alti'j nche'x t-·∫çaqlu'n twnaqil;</t> <t>aye'tzunkye' b'inchal myab'a'n nche' tzpet.</t>", "27": "<pb/><t>Aju' ub'al ky'aj minti' nokyal tchi';</t> <t>atzunju' noktilil tu'n kjawil q'inumax.</t>", "28": "<pb/><t>Chwinqlalte' tb'eyil tnik'alilti'j;</t> <t>atzu'n tb'eyil myab'a'n toj kamik npona'.</t>"}