{"1": "<pb/><t>Lalun pon tk'u'ja kyi'ju' b'inchal myab'a'n</t> <t>ex lalun tmujb'a tib'a kyuk'i'l.</t>", "2": "<pb/><t>Qu'n o'kxtzu' nche' ximana' tu'n kyb'ujun</t> <t>ex o'kx nkyoli'n, tu'n b'inchan myab'a'n.</t>", "3": "<t>Tuk'i'l nab'l njaw b'incheta' jun ja,</t> <t>ex tuk'i'l xim nku'x b'incheta' tq'uqlil;</t>", "4": "<pb/><t>Ex tu'n ojtzqib'l nb'aj noja' kyoju' ja.</t> <t>kyu'n txqan ti'xti' nimaq kyoklen ex tb'anilqe'.</t>", "5": "<t>Ate b'a'n jun ichan ati tnab'l kyetwitz jun ichan kuw;</t> <t>ate b'a'n ojtzqib'l kyetwitz ipumalj.</t>", "6": "<pb/><t>Qu'n qama txi'ya q'ojil ati tu'n t-ximana</t> <t>nojqelan tu'n txi' tjyona tu'me'l tu'n tkanb'ana.</t>", "7": "<t>Majx njpet ttziju' xnak ajtpon twitz kawil,</t> <t>qu'n najchaq ta' ti'ju' ojtzqib'l.</t>", "8": "<t>Alkyete noq nximan taq'uxil,</t> <t>a tb'iju' nok q'o'n (taq'wix tnab'l).</t>", "9": "<t>A tnab'l xnakju' tu'n txi' b'inchal il;</t> <t>mix-alo'xte' in ik'xtu'n tu'n tten tk'etzju' xjal twi'xmayil.</t>", "10": "<t>Alkyete' nkub'numj ajttzaju' yajb'il,</t> <t>na'ntzun ch'i'n tokslab'l tzu'.</t>", "11": "<t>Klomqeya xjal xi' kxi' toj kamik;</t> <t>tzaqpimqeya xjal ate'k twitz kamik.</t>", "12": "<pb/><t>B'a'n qama tmaya qa mixti' tila;</t> <t>mana' tz'ilwiya tu'nju' ojtzqil qanmi;</t> <t>ex xq'uqilteya</t> <t>aju' tzul chjonte teyele kse'nxju' taq'unb'en.</t>", "13": "<t>Wana, q'a, ti'ju' ta'lkab' chi';</t> <t>Nik'b'enxpe'ya tk'ok'jalxi'x.</t>", "14": "<pb/><t>Ikytzu'n tchi'yal nab'lju' exju' ojtzqib'l;</t> <t>qama knet tu'na, b'a'ntzun kxela'tza</t> <t>jumajxtzun kqeb'il tk'u'jtza.</t>", "15": "<t>Lalun kub' t-xima'na jun ti'xti' myab'a'n ti'ju' tnik'alti'j,</t> <t>ex lalun che b'je'x telq'ana toj tja.</t>", "16": "<pb/><t>Qu'n maskye wuq maj xkub' tz'aq, wuq maj kjawil we';</t> <t>aye'tzunkye' b'inchal myab'a'n majx nche'x toj il.</t>", "17": "<t>Lalun tzalaja ajtkub' tz'aqu' tajq'oja</t> <t>ex lay tzalaj tanmiya aj txi' toj il,</t>", "18": "<t>Qu'n lay tzalaj Dyos ajtka'yinte ja'lu,</t> <t>jaku' tib'aja kub'a tz'aqxju' ttx'u'jil.</t>", "19": "<t>Lalun tx'u'jina kyeju' b'inchal myab'a'n</t> <t>expe' lalun tx'a'lti'j tk'u'ja kyi'j,</t>", "20": "<pb/><t>Qu'n myab'a'n kjapumela' b'ajte' tchwinqlal:</t> <t>Â¡kyupjelte' b'inchal myab'a'n ttxa'n kytzaj!</t>", "21": "<t>Nk'yajul nimana te Dyos ex kye nimaqkawil,</t> <t>lalun tmujb'a tib'a kyuk'i'l ajq'oj,</t>", "22": "<pb/><t>qu'n minab'enx ajttzaj xitb'il kyib'aj,</t> <t>mix-a'loxte b'ilte se'n kb'ajila'.</t>", "23": "<pb/>Ikx aye'ju' yol lu q'ma'nqe' kyu'n ajna: <pb/><t>Myab'a'n qa naq te jun nb'incheta' kawb'il.</t>", "24": "<t>Aju' kawil qama tz'oktq'o'n mixti' tilju' nimaq til,</t> <t>k'elil ik'u'n kyu'n tnam ex kb'ajel yasu'n;</t>", "25": "<t>Qatzun nche kawin tojxi'x tnik'alti'j</t> <t>nxi' qani'n ky'i'wb'il kyib'aj kyu'n xjal.</t>", "26": "<pb/><t>Aju' b'a'n tzaq'web'l</t> <t>iky nela' kse'n qma'tz.</t>", "27": "<pb/><t>Nk'uma kkyaqilju' k'ajb'el teya</t> <t>ex b'inchanxa taq'una toj kojb'il</t> <t>b'inchanktzun tjatzuya.</t>", "28": "<pb/><t>Lalun jawtiq'i'n jun yola ti'j twnaqila</t> <t>ex lalun chanyola ti'j.</t>", "29": "<pb/><t>Lalun taq' tu'me'l t-xela te juntl,</t> <t>tu'nwt tb'inchanteya kse'n xb'inchanjtz teya.</t>", "30": "<pb/><t>Mawile' ttx'otx'ju' ky'aj</t> <t>ex tawalju' xnak xjal:</t>", "31": "<t>Noqx txqan ch'i'x matx tzaj b'ent toj,</t> <t>ex matzaj juptz'aj txqan itzaj toj jni'ju' ttapi ti'jile matx tzaj tilj.</t>", "32": "<t>Tej nka'yinteye', majx kyej toj nwi'ye'</t> <t>wile' ex el jun nnab'le' ti'j;</t>", "33": "<pb/><t>naq tu'n ch'i'n qama tzajtwatla</t> <t>exqa makub' tchle'n tq'ob'a,</t>", "34": "<t>Tzul prowil ex k'okyel tzaqpaj ti'ja</t> <t>kse'n jun eleq' iq'i'n tq'aq'.</t>"}