{"1": "<pb/><t>Nky'ajul, b'inxju'ya nyole';</t> <t>che kyajxju' nchaq'b'ile' toj twi'ya.</t>", "2": "<t>B'inxju'ya ntma'nju' nab'l</t> <t>ex xonk tk'u'ja tu'n tel k'atza.</t>", "3": "<t>Qaninxa tu'n tkyaqil tk'u'ja</t> <t>tu'n tel k'atza ex tu'n t-ximana tojxi'x tu'me'l;</t>", "4": "<t>Q'onk tilila tu'n tjyonteya,</t> <t>naku'xwitloj njyona ti'j saqpwaq mujqa ti'j jun k'uwenj e'wa'n.</t>", "5": "<t>Kkaneb'iltzuntz toj twitza tu'n tnimana te Qman Dyos;</t> <t>Â¡K'eleltzun tnik'tza ti'j Qman Dyos!</t>", "6": "<t>Qu'n ate Qman Dyos ntzaj q'onte' nab'l;</t> <t>toj ttzi netza' nab'l ex ojtzqib'l.</t>", "7": "<t>In oninte Qman Dyos ex nkolon</t> <t>kyi'ju' nche anq'in toj tnik'alti'j ex mixti' kytzakajil;</t>", "8": "<t>Nche'x tka'yinju' nche b'et toj tnik'alti'j,</t> <t>ex nkolon kyi'ju' njapun tyol kyu'n.</t>", "9": "<t>Ex k'elel tnik'a ti'ju' ttzinunal ex tnik'alilti'j</t> <t>ex a ktb'incha'ju'ya b'a'n kukxju',</t>", "10": "<t>ktenb'il nim tnab'la</t> <t>ex ktnik'b'e'ya tchi'yal ojtzqib'l.</t>", "11": "<t>Qa ati tnab'la ex b'a'n t-ximanteya</t> <t>xq'uqi'n ttena kukxju';</t>", "12": "<t>Aye'tzun che klolteju'ya teju' tb'eyil myab'a'n</t> <t>ex kyeju' xjal nche xitun tu'n kyol,</t>", "13": "<t>kyeju' nelkypa'n kyib' ti'ju' tb'eyil b'a'n</t> <t>ex nche'x toju' tb'eyil qxopin,</t>", "14": "<t>nche tzalaj toju' myab'a'n nkyb'incha'n</t> <t>ex nkub' kytzalajsa'n kyb'inchb'en taq'wix,</t>", "15": "<t>nche b'et kyoju' taq'wix b'e</t> <t>ex matxi' che eltxalpuj ti'ju' b'a'n b'e.</t>", "16": "<t>Ex kkletela tu'n nab'l teju' qya ati tchmil,</t> <t>chab'axi'x nxmoxon ex tb'anil tyol te juntl ichan,</t>", "17": "<t>nkyaj tkolb'e'n tchmil mje tuk'i'l txinxtoq</t> <t>ex nik'tna'lju' tyol ttziya twitz Qman Dyos.</t>", "18": "<t>Alkyete matxi' tjaju' qya lu</t> <t>toj tb'eyil kamik nb'eta';</t>", "19": "<t>aye'ju' nche'x tja layx tz'anjtztlkyi'j,</t> <t>layx che pon jumajtl toju' tb'eyil chwinqlal.</t>", "20": "<t>Qu'mtzun b'eta toju' b'a'n b'e,</t> <t>ex tz'anq'ina kse'nqe' tnik'alkyi'j.</t>", "21": "<t>Qu'n b'a'n che anq'ila'kye' tnik'alkyi'j ex b'a'n kychwinqlal</t> <t>kukxju' twitz tx'otx';</t>", "22": "<t>aye'tzu'n b'inchal myab'a'n ex nche jawmiltz'uj</t> <t>che jawil xb'oqi'n ex che b'je'lex xon.</t>"}