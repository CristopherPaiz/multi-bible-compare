{"1": "<pb/>Ati jte'tl q'unb'en tu'nx Salomon, tz'ib'a'nqe' kyu'n ajb'el te Esekyiy, nimaqkawil aj Juda:", "2": "<pb/><t>Injaw nimet Qman Dyos tu'nju' e'wa'n tu'n,</t> <t>aye'tzu'n nimaqkawil tu'nju' noktilil kyu'n tu'n tchik'e jun ti'xti'.</t>", "3": "<pb/><t>Ale'xju' twitz kya'j,</t> <t>ex toj tk'u'j tx'otx',</t> <t>ex ikxju' kyxim nimaqkawil.</t> <t>layx che kane toj qwitz.</t>", "4": "<pb/><t>Qama b'je'l ttz'ililju' saqpwaq,</t> <t>kb'antel jun tb'anil ti'xti' tu'n aq'unal ti'j saqpwaq;</t>", "5": "<t>Qama tz'el iq'etju' b'inchal myab'a'n toju' ajb'eb'l te nimaqkawil,</t> <t>kb'antel jun kawb'il tnik'alti'j.</t>", "6": "<pb/><t>Lalun tnima tib'a twitzju' nimaqkawil,</t> <t>ex lalun kub' qeya toj kyq'a'jtzu' xjal nim kyoklen;</t>", "7": "<t>Ate' b'a'nju' qama jawx txko'na tu'n,</t> <t>kyetwitz tu'n txiq'ma'n teya tu'n txitq'o'na tq'uqb'ila te juntl nimaqxi'x toklen. <pb/>Qama tila jun ti'xti' kyu'nku' twitza.</t>", "8": "<t>lalun txi'naja q'malte lwiyxi'x twitz kawb'il,</t> <t>qu'n jaku' pon juntl tziyal chik'b'alte se'nxi'x tu'me'l</t> <t>jaku'tzun naq jawka'ylajtla.</t>", "9": "<pb/><t>Yolina tuk'ilju' xjal ati jun myab'a'n kyxole' tuk'i'l, tu'n lalun txi' toj nim,</t> <t>ex lalun txi' tyoli'na nxitjask'u'n juntl teya;</t>", "10": "<pb/><t>qu'n kb'injtzela kyu'n kykyaqil xjal,</t> <t>qa layx b'ent tewanteya jun ti'xti' ex k'elel ik'o'na tejumajx.</t>", "11": "<pb/><t>Jun yol tojxi'x tu'me'l toju' kmuj ja nojqelana',</t> <t>nok kse'n mansan q'anpwaq, saqpwaq ka'yin.</t>", "12": "<t>Ikyte tzak'b'ilju' kse'n u'wj q'anpwaqxi'x,</t> <t>teju' xjal b'a'n tk'monte.</t>", "13": "<pb/><t>Aju' b'a'n sanjelal</t> <t>nok kse'n jun chewsb'il ti'j qanmi toj q'ijal,</t> <t>majx ntzalaju' tajaw ti'j.</t>", "14": "<t>Aju' xjal in tla'ji'n tib' qa noyin extzun naqxtak'u'n,</t> <t>ikxi'xu' kse'n txqan muj ajttzaj tenenen mixti'xte' jb'al.</t>", "15": "<pb/><t>Qati qpasensi nkub'ti'j jun kawb'il qu'n;</t> <t>exju' yol toj ttxolilti'j, chab'ax nkub' qk'u'j tu'n.</t>", "16": "<pb/><t>Qama tz'okyal ta'lkab' tu'na, lalun tz'ok k'e'ya ti'j,</t> <t>qu'n jaku' xab'tla tu'n.</t>", "17": "<t>lalun txi'ya q'achq'al tja tamiwa,</t> <t>jaku' sikti ex k'elel ik'una tu'n.</t>", "18": "<pb/><t>Aju' nchan yol ti'ju' tamiw,</t> <t>¡majx nk'ixb'san kse'n jun mans, qesb'il ex kse'n jun smaj ch'ut twi'!</t>", "19": "<pb/><t>Tu'n tqe qk'u'j ti'j jun xjal ẍmu toj tq'ijlalil yajb'il,</t> <t>ikju' kse'n nqo' b'et toqjni qqan</t> <t>mujqa kse'n nch'yon jun qwitzte.</t>", "20": "<t>Myab'a'n tu'n tkub' tal chnab' te jun xjal nb'isun</t> <t>ikju' kse'n ta'l atz'an nok twitz k'ixb'ni</t> <t>mujqa kse'n qama qokub' ẍb'iqe toj tq'ijlalil txun che'w.</t>", "21": "<pb/><t>Qa nq'aq'an tajq'oja, q'onxa twa;</t> <t>exqa nk'wajti, q'onxa tk'wa';</t>", "22": "<t>qu'n qama tb'inchaya ikju', kb'el kyeqax tu'n tch'ixaw twitza,</t> <t>atzunte' Dyos kq'olte tu'me'l t-xel teya.</t>", "23": "<pb/><t>Qa ntzaj kyq'iq' toj qnayaj ntzaj jb'al,</t> <t>ex tu'nju' jk'ujyolil ntzaj qtx'u'jil.</t>", "24": "<pb/><t>B'a'npete' tu'n qnajan toj jun ja xoq'l t-xe,</t> <t>kyetwitz tu'n qnajan toj jun nin ja tb'anilxi'x tuk'i'l jun qya txinwi'.</t>", "25": "<pb/><t>Iky nela' jun b'a'n tqanilju' kyi'j najchaq tx'otx'</t> <t>kse'n tb'anil che'wa' qa nqo k'wajti.</t>", "26": "<pb/><t>Qa njawje jun tnik'alti'j twitz jun xjal b'inchal myab'a'n</t> <t>iky noka' kse'n t-xiklil a' xoq'l twitz ex tz'il.</t>", "27": "<pb/><t>Myab'a'n qa nb'aj txqan ta'lkab' qu'n,</t> <t>ate tu'me'lju' qa ch'uẍ nkub'a' ti'j jun ti'xti' qu'n.</t>", "28": "<pb/><t>Ikyte xjalju' min nb'ent tjk'unte tib',</t> <t>kse'n jun nintnam mixti' nintapi ti'jile.</t>"}