{"1": "<pb/><t>Aju' q'e'n in naj tnab'l xjal tu'n;</t> <t>exqa matxi' kyk'wa'n nim nche elxja'ja' tu'n;</t> <t>qa ntx'ujti minti' nximan ti'ju' ntb'incha'n.</t>", "2": "<pb/><t>Iky ttx'u'jil nimaqkawil kse'n b'alun ntzanun;</t> <t>alkyete' matxi' yekunte nelje tchwinqlal.</t>", "3": "<pb/><t>Ninb'iltete xjalju' qama tnajsa'nju' wulji'n,</t> <t>atzunte' xnak xipe' jyona' q'oj.</t>", "4": "<pb/><t>Ate' ky'ej minti' nkjon;</t> <t>ajtzun tpon tq'ijlalil njyon twa, ex mixti'x nknet tu'n.</t>", "5": "<pb/><t>Ikyte ximju' e'wa'n kse'n jun nin a' nimin t-xe,</t> <t>atzunju' xjal ati tnab'l neltnik' ti'j.</t>", "6": "<pb/><t>Nimte' nkyma'n qa tnik'alkyi'j,</t> <t>layxtzun knet jun qu'n jatu'n tok qeqk'u'j.</t>", "7": "<pb/><t>¡K'iwla'n qe'kye' k'wa'lb'aj</t> <t>qama che lpe ti'j kyman tnik'alkyi'j!</t>", "8": "<pb/><t>Aju' nimaqkawil ajtkub' qe tu'n tkawin,</t> <t>noq ajt-xi' tka'yi'n toj kywitzju' b'ajsal majx npon tnab'l alkye ti tpaj.</t>", "9": "<pb/><t>Mix-a'lokye kq'malte: ẍtilunwe' wanmi,</t> <t>ex mixti'we' wil, chiwt.</t>", "10": "<pb/><t>Kab'e' ti'xti' nel tik'u'n Qman Dyos</t> <t>aju' tqan peẍ min tz'aqli, exju' malb'il tuk'i'l sb'ub'l.</t>", "11": "<pb/><t>Tu'nju' tu'me'l se'n nanq'ina' ku'xun</t> <t>nq'ancha'lixa' qa tnik'alti'j.</t>", "12": "<pb/><t>Aju' ẍkyinb'aj tu'n tb'in atzu'n witzb'aj tu'n tka'yin</t> <t>kykab'ilx tb'inchb'aj Dyos qe'.</t>", "13": "<pb/><t>Lalun wtanxi'xa tu'n lalun kub'aja;</t> <t>iq'imila twatla, we'ktza prim ktenb'iltzun twatziya.</t>", "14": "<pb/><t>¡Mya'x b'a'nte' tk'a'ẍa!, ntma'nju' loq'ol,</t> <t>tb'ajlenxi'tzun loq'o'n inxpetzun ntzalaj ti'j.</t>", "15": "<pb/><t>Nimxi'x toklen tyolju' ati tnab'l,</t> <t>kyetwitz q'anpwaq ex txqan ab'j tb'anilqexi'x.</t>", "16": "<pb/><t>Jun xjal makyej tziyal ch'ex te jun xjal minti' tojtzqi'n,</t> <t>Q'imil jun tixtiya te, tu'n tkyejten anjtzb'il k'as.</t>", "17": "<pb/><t>B'a'nlote' toj twitza tu'n taq'unana tk'i' sb'ub'l</t> <t>yajxi'tel kb'el tchjo'na.</t>", "18": "<pb/><t>Qa ati jun t-xima, tnejel b'inx tnab'la</t> <t>qama txi'ya q'ojil jyonx tu'me'la b'a'nxi'x.</t>", "19": "<pb/><t>Min newit jun ti'xti' tu'n jk'ulyol,</t> <t>qu'mtzun lalun qe tk'u'ja ti'j jun jk'ulyol.</t>", "20": "<pb/><t>Aju' k'wa'lb'aj taq'wix tyol kyi'j tman</t> <t>kb'el yupj ttxa'n ttzaj tojxixtej qlolj.</t>", "21": "<pb/><t>Aju' ti'xti' lwiy nkub'ti'j,</t> <t>ajxi'x tjapun kanun mixya tzalajb'ilte'.</t>", "22": "<pb/><t>Lalun tmaya qa k'okyel tq'o'na tu'me'l t-xel;</t> <t>qek tk'u'ja ti'j Qman Dyos, qu'n ate kb'inchalte tu'n tkanb'ana.</t>", "23": "<pb/><t>Inche tik'o'nte Qman Dyos tqan peẍ min tz'aqli;</t> <t>exju' malb'il myab'a'n.</t>", "24": "<pb/><t>Ate Qman Dyos nxb'etzanqe;</t> <t>¿se'n taq'wi tu'n qb'inte jaqopomela'?</t>", "25": "<pb/><t>myab'a'n txiqtziya'n jun ti'xti' te Qman Dyos</t> <t>qa na'mxtoq qximan qa kb'entel mujqa lay.</t>", "26": "<pb/><t>Aju' nimaqkawil ati tnab'l majx nche kub' tb'yo'n</t> <t>b'inchal myab'a'n tu'n kb'aj jumajx.</t>", "27": "<pb/><t>Aju' Xewb'aj tzaj tq'o'n Dyos teju' xjal</t> <t>a spik'unju' nk'anti tojxi'x tanmi.</t>", "28": "<pb/><t>Aju' nimaqkawil ati tnab'l ntk'u'jla'n ex nyolin ax</t> <t>atzunte' tzuyb'il tkawb'ilju' b'a'nxix'.</t>", "29": "<pb/><t>A kykuwalju' ku'xun atzu' ta' toju' kyipumal;</t> <t>atzunkye' tijwnaq ninb'ilkye qama saqax kywi'.</t>", "30": "<pb/><t>Aju' aj il tzmaxi' nok tnab'lju' ex b'anixa' toj tchib'l asyal ex k'ixb'len.</t>"}