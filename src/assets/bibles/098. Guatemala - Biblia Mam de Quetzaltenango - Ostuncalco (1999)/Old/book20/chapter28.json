{"1": "<pb/><t>Nkub' oqju' b'inchal myab'a'n maskye mix-a'lo' njyonte,</t> <t>aye'tzunkye' tnik'alkyi'j nche anq'in q'uqli kyk'u'j kse'n jun b'alun.</t>", "2": "<pb/><t>Qa myab'a'n ttenju' kawb'il toj tnam, mintzunte' tajb'il tu'n tkawin,</t> <t>Atzunte' nejenel ati tnab'l tkyaqilju' ti'xti' inb'aj tnk'u'n.</t>", "3": "<pb/><t>Ikyte prowju' nalq'an tijuntl prow</t> <t>kse'n ajttzaj jun kyq'iq' jb'al ex majx nkub' yajti awal.</t>", "4": "<pb/><t>Nmuje kytzi nelkypa'n kyib' ti'ju' kawb'il kyuk'i'lju' b'inchal myab'a'n;</t> <t>Aye'tzun njapun kyu'n min muje kytzi kyuk'i'l.</t>", "5": "<pb/><t>Min nkanete' tnik'alilti'j toj twitzju' b'inchal myab'a'n,</t> <t>aye'tzunkye' nche jyon ti'j Dyos in kane tkyaqil toj kywitz.</t>", "6": "<pb/><t>Ate b'a'nju' nqnima'n Dyos maskye toj prowil</t> <t>kyetwitzu' q'inun min na'n Dyos tu'n.</t>", "7": "<pb/><t>Alkyete njapun tkawb'il Dyos tu'n, jun k'wa'lb'aj b'a'n ximan,</t> <t>atzunte' naq wantkub' tu'n, tch'ixaw tman nel tu'n.</t>", "8": "<pb/><t>Aju' xjal nq'on pwaq ch'ex tuk'i'l tub'chil, nchmet tq'inumal,</t> <t>atzunte' q'inumal lu kxe'l q'o'n te juntl xjal nq'aq'an tk'u'j kyi'j prow.</t>", "9": "<pb/><t>qa ati jun min tajb'il tu'n t-xitb'i'n tkawb'il Dyos,</t> <t>ikxte Dyos min ntzaj tb'i'n tkub'sb'il.</t>", "10": "<pb/><t>Alkyete matxi' q'inteju' tnik'alti'j toj myab'a'n b'e,</t> <t>kb'el tz'aq tojxu' t-xpatxab';</t> <t>aye'tzunkye' tnik'alkyi'j kyk'ma' t-xtalb'il Dyos.</t>", "11": "<pb/><t>Ate' q'inun toj twitz qa o'kxte atixi'x tnab'l,</t> <t>atzunte' prow qa ati tnab'l neltnik' qa mixti'te' b'a'n tu'n.</t>", "12": "<pb/><t>Aj kykanb'anju' tnik'alkyi'j, tzalajb'il kye xjal;</t> <t>qatzun aye' b'inchal myab'a'n, b'isb'ajilte' toj kanmi xjal.</t>", "13": "<pb/><t>Alkyete inkub' tewa'n til, lay tz'anq'in toj b'a'nil;</t> <t>atzunte' njawtz tpa'n til ex nkyej ttzaqpi'n, kb'el najsa'n.</t>", "14": "<pb/><t>K'iwla'nte' xjal nxob' te Dyos kukxju';</t> <t>atzunte' ch'uẍ tanmi kb'el yajti.</t>", "15": "<pb/><t>Kse'n jun b'alun ntzanun mujqa jun oso nq'aq'an,</t> <t>iktzun xjalju' b'inchal myab'a'n nkawin tib'aj jun tnam prow.</t>", "16": "<pb/><t>Jun nimaqkawil min ximan, nimju' yajb'il tu'n;</t> <t>atzunte' nimaqkawil mixti' jamjon ktenb'el nim tchwinqlal.</t>", "17": "<pb/><t>Alkyete' matxi' b'yonxjal</t> <t>tjunilxte' kxe'l toj muqb'il:</t> <t>¡mix-a'lo'xte' kmayil ti'j!.</t>", "18": "<pb/><t>Kkletelte' xjal tnik'alti'j,</t> <t>atzunte' pi's kb'eltz'aq toj taq'wixil.</t>", "19": "<pb/><t>Alkyete nkub' taq'una'n ttx'otx', nim twa ati;</t> <t>atzunte' naq njaninje, k'anq'ila toj prowil.</t>", "20": "<pb/><t>K'i'wla'nte' xjal tnik'alti'j;</t> <t>atzunte' tajb'il tu'n q'inumax tu'n sb'ub'l, ati tz'e'ysb'il twitz.</t>", "21": "<pb/><t>Myab'a'nte' qa mya' junelni kyilwi xjal qu'n;</t> <t>qu'n jaku' noqx tu'nelju' qo' b'inchana' il.</t>", "22": "<pb/><t>Aju' xjal noktilil tu'n tjaw q'inumax, noq njamjon,</t> <t>minti' b'i'n tu'n titi' tzul ti'j.</t>", "23": "<pb/><t>Qama kane toj qwitz b'a'nxpete' xjal ntzak'un kye witzu' naq nka'yin qi'j.</t>", "24": "<pb/><t>Aju' inelq'an kyi'j tman ex intma'n: mya il te', chij,</t> <t>junx kynab'l kyuk'i'lju' b'yolwnaq.</t>", "25": "<pb/><t>Alkyete' npon tk'u'j ti'j txqan ti'xti', noqx in jyon q'oj;</t> <t>alkyetzunte q'uqlok tk'u'j ti'j Dyos kch'iyel toj tkyaqil.</t>", "26": "<pb/><t>Aju' xjal q'uqlok tk'u'j ti'j Dyos; nchmet ti'xti' te</t> <t>atzunte' inxi'x njamjon, noq nq'ojin.</t>", "27": "<pb/><t>Aju' nonin ti'j prow, lay kub' prowix;</t> <t>atzunte' min na'nqe' tu'n, ktzajil txko'n toj twi'.</t>", "28": "<pb/><t>Ajkykanb'an b'inchal myab'a'n inche b'aj ewan xjal;</t> <t>ajtzun kykyim nimju' tnik'a kyi'j nchmet.</t>"}