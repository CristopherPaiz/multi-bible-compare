{"1": "<pb/>Aye'ju' yol q'umli tu'n nimaqkawil Lemwel aj Masa, aye'j yol ajb'en tu'n ttxu xnaq'tzalte:", "2": "<pb/><t>Aya wal, jun oyaja weye',</t> <t>ex jun tzaq'web'l kye nkub'sb'ile' tu'n Dyos,</t> <t>¿titi'tzuntl tu'n txi' nma'n teya?</t>", "3": "<t>Lalun kub' tena yajulte tipumala kyuk'i'l qya,</t> <t>qu'n kyu'nkye qya, inche tzpetju' nimaqkawil.</t>", "4": "<t>Lemwel, myab'a'nte' kyeju' nejenel ex kyeju' nimaqkawil</t> <t>tu'n kyk'wan q'e'n ex tu'n kytx'ujti,</t>", "5": "<t>Qu'n jaku' tzik'tna'lu' kawb'il kyu'n</t> <t>ex jaku' mixti'tl kyilwiju' me's kyu'n.</t>", "6": "<pb/><t>Q'onxta' q'e'n</t> <t>kyeju' nche janinje ex kyeju' nche' yajti;</t>", "7": "<t>¡che tx'ujtiku'j</t> <t>tu'ntzun tik'tna'l kyu'n qa inche yajti ex ẍji'lqe'!</t>", "8": "<pb/><t>Ati tu'n tyolina kyi'ju' min nb'ent kyolin;</t> <t>¡ex ati tu'n tkolona kyi'j mixti' klol kye!</t>", "9": "<t>Yolina kyi'j, ex b'inchama tnik'alilti'j;</t> <t>¡klomqe'juya prowqe' exqe' me'sqe'!</t>", "10": "<t>Jun qya b'a'n xjal ch'uẍ tu'n tjyet;</t> <t>¡qama tze'lyal, tb'anilxi'xte' kyekywitz txqan tb'anil ab'j!</t>", "11": "<t>Majx q'uqlok tk'u'ju' tchmil ti'j,</t> <t>ex ate nb'inchante tkyaqilju' nojqelan te tchmil.</t>", "12": "<t>B'a'nile ntb'incha'n te tchmil</t> <t>tkyaqil q'ij.</t>", "13": "<t>Nxi' jyol noq' ex xb'alin sed tb'i,</t> <t>ex tuk'i'l tzalajb'il nxa' tchmo'na' xb'alun.</t>", "14": "<t>Najchaq nxa' jyolte nojqelan,</t> <t>kse'nqe' ẍk'uẍta'l najchaq ntzaja' kyk'aẍ toj b'ark.</t>", "15": "<t>Primxtoq ajtjawe'</t> <t>b'inchal kywa tal ex q'ol kyyaq'u'n tmajen qya.</t>", "16": "<t>Ajtka'yinte jun ky'jaj tx'otx' intlq'o'n,</t> <t>tu'ntzun tkanb'ab'l noka' tawal toj.</t>", "17": "<t>Primtzun njawe'</t> <t>ex tuk'i'l tzalajb'il naq'unana'.</t>", "18": "<t>In xitka'yi'n qa b'a'n telu' tk'a'ẍ,</t> <t>inx aq'unan qonik'an.</t>", "19": "<t>in chqon noq',</t> <t>ex ax b'inchalkye t-xb'alun.</t>", "20": "<t>kukx nb'inchan xtalb'il kye prow</t> <t>ex kyeju' meb'a.</t>", "21": "<t>Minti' nxi' b'ajte' tk'u'j toj tq'ijlalil che'w,</t> <t>kykyaqilju' toj tja atiyile kyxb'alun kutxb'ilkye.</t>", "22": "<t>Axte b'inchalkye ttxo'w,</t> <t>exju' ti'j nche b'jo'k tq'o'n tb'anil ex tz'uminqexi'x.</t>", "23": "<t>Ojtzqi'nxi'xu' tchmil toj tnam,</t> <t>qu'n junte kyxolju' ati kyoklen toju' nintnam.</t>", "24": "<t>Inche'x tb'incha'n xb'alun</t> <t>kyeju' ẍk'uẍta'l</t> <t>tu'n txi' kyk'a'yi'n najchaq.</t>", "25": "<t>jun qya kuw ex sak',</t> <t>mixti' nb'ajx tk'u'j ti'ju' te najchi'j, te kab'j.</t>", "26": "<t>Nyolin tuk'i'l nab'l,</t> <t>ex nten tk'u'jlalil</t>", "27": "<t>Inxi' tka'yi'nju' nojqelan toj tja,</t> <t>ex mlayx wan qa na'mx tkanb'ante.</t>", "28": "<t>In nimanjtz tu'n tchmil ex kyu'nju' tal.</t> <t>ex a kyyolju':</t>", "29": "<t>B'a'npunte' qya b'a'n xjal ex twi' aq'unal,</t> <t>atzunta majx tb'anilxi'xu' taq'unb'ena kyekywitz.</t>", "30": "<t>Noqpelo qak'a'nte nok toj qwitz ti'ju' qya tb'anil ka'yin,</t> <t>ate' qya nxob' twitz Qman Dyos,</t> <t>atzunte' b'a'nju'</t>", "31": "<t>¡Knimanktze' kwitz kykyaqil tnam!</t> <t>¡ex kymanxe' tkyaqilju' tb'inchb'en!.</t>"}