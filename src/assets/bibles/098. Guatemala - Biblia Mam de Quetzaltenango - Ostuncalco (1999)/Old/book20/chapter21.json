{"1": "<pb/><t>Aju' tnab'l nimaqkawil naku'j tnimal a' toj tq'ob' Dyos,</t> <t>ex inxitiq'i'n jaxja tajb'ila'.</t>", "2": "<pb/><t>Tkyaqilju' te xjal intb'incha'n majx b'a'nile toj twitz,</t> <t>o'kxte Dyos neltnik' ti'ju' t-xim xjal.</t>", "3": "<pb/><t>B'inchamju'ya tnik'alilti'j,</t> <t>qu'n tb'anilxi'x nela' toj twitz Dyos kyetwitz chojb'il.</t>", "4": "<pb/><t>Aju' xjal in tnima'ntib' tk'i' tnab'l in q'ancha'lix tu'nju' twitz;</t> <t>ex tkyaqilju' te intb'incha'n ilqe'kye'.</t>", "5": "<pb/><t>Aye'ju' xim b'a'n xinb'enkye inche elb'a'n;</t> <t>atzunju' inche kub' nk'et toj ojqelb'il minti' in che elb'a'n.</t>", "6": "<pb/><t>Tkyaqil q'inumal nk'met tu'n chajyolil</t> <t>noq jun kmuj te' tzalajb'il tu'n kyeju' inche jyonte tb'eyil kamik.</t>", "7": "<pb/><t>Axju' kyb'inchb'en xjal b'inchal myab'a'n kb'el xitunkye,</t> <t>tu'n tpaj min xkyaj tu'n kyb'inchante tnik'alilti'j.</t>", "8": "<pb/><t>Tz'ilju' tu'me'l tk'i' tz'anq'inju' xjal b'inchal myab'a'n ex mya q'uqli tk'u'jlalil;</t> <t>atzu'n xjal nanq'in toj tnik'alti'j ·∫çnu'l tchwinqlal.</t>", "9": "<pb/><t>tb'anilxi'xte' tu'n qnajan toj jun ja xoq'l t-xe;</t> <t>kyetwitz tu'n qnajan toj jun nin ja tb'anilxi'x tuk'i'l jun qya mixti'x tnab'l.</t>", "10": "<pb/><t>Aju' in b'inchan myab'a'n o'kxtzu' in ximana' tu'n tb'inchan il;</t> <t>ex min inche tk'u'jla'n twnaqil.</t>", "11": "<pb/><t>Tu'n tz'e'ysb'il twitzju' pi's, nkaneya' toj twitzju' min nximan;</t> <t>atzu'n xjal ati tnab'l nkane toj twitz noqx tu'n ajt-xi' chik'b'a'n te.</t>", "12": "<pb/><t>Nximanju' tnik'alxi'xti'j ti'ju' taq'wixil ntzaj ti'ju' xjal aj il;</t> <t>ajttzaj q'o'nju' yajb'il tib'aj.</t>", "13": "<pb/><t>Alkyete min nxitb'i'n tkub'sb'ilju' prow</t> <t>ex ikxte lay tzajb'i'n ajtqanin o'nb'il.</t>", "14": "<pb/><t>Aju' xjal kuw ttx'u'jil</t> <t>inkub' tk'u'j tu'n jun oyaj nxiq'o'n te toj ewaj.</t>", "15": "<pb/><t>Intzalaju' xjal tnik'alti'j aj tb'inchetju' tnik'alilti'j,</t> <t>atzu'n kyeju' b'inchal myab'a'n jun xitb'il nnul.</t>", "16": "<pb/><t>Alkyete matz'el tpa'ntib' ti'j ju' tb'eyil nab'l,</t> <t>atzu' kweb'ila' kxol kyimni.</t>", "17": "<pb/><t>Alkyete' ntk'u'jla'n achb'il kb'el prowix,</t> <t>exqe' nkyk'u'jla'n b'in e'k'ok'sb'il lay che jaw q'inumax.</t>", "18": "<pb/><t>Kyajtelju' xjal b'inchal myab'a'n ex xmletz'</t> <t>te t-xelju' xjal tnik'alti'j.</t>", "19": "<pb/><t>Tb'anilxi'x tu'n qnajan toj chq'ajlaj</t> <t>kyetwitz tu'n qnajan tuk'i'l jun qya mixti' tnab'l ex kuw t-tx'u'jil.</t>", "20": "<pb/><t>Toj tjaju' xjal ati tnab'l ati nim q'inumal ex k'ok'sb'il,</t> <t>atzunju' mixti' tnab'l mixti'xte ati te qu'n tkyaqil in kub' tnajsa'n.</t>", "21": "<pb/><t>Alkyete noktilil tu'n, tu'n tok tnik'alti'j ex b'a'n xjal</t> <t>in okyal chwinqlal tu'n ex oklenj.</t>", "22": "<pb/><t>Nok tzaqpaju' xjal ati tnab'l ti'j jun nintnam jpu'nti'j,</t> <t>majx nkub' tb'ajsa'n tkyaqilju' tipumal jaq'uqla'toq tk'u'j.</t>", "23": "<pb/><t>Aju' xjal nximan tib'aju' tyol kxe'l tma'n,</t> <t>lay txi'jk'u'n toj jun ti'xti' myab'a'n.</t>", "24": "<pb/><t>Aju' xjal nimaltib', la'j ex xmayil</t> <t>a tb'iju' xjal mixti' tnab'l.</t>", "25": "<pb/><t>Aju' ky'ej nim ti'xti' tajb'il tu'n tten te,</t> <t>aye'tzu'n tq'ob' mixjun nche aq'unan;</t>", "26": "<pb/><t>tkyaqil q'ij npon tk'u'j ex nlab'ti.</t> <t>Aye'tzunkye' tnik'alkyi'j nche tzalaj tu'n kyoyin.</t>", "27": "<pb/><t>Nche tik'o'nte Dyos chojb'il kyu'n xjal b'inchal taq'wix,</t> <t>qu'n inxi' kq'o'n tuk'i'l taq'wix nab'l.</t>", "28": "<pb/><t>Aju' myab'a'n tziyal ati tu'n tkyim,</t> <t>Atzunju' b'a'n tziyal ati tyol te kolb'il.</t>", "29": "<pb/><t>Noktq'o'ntib'ju' b'inchal myab'a'n kuxi'xtej majx tnik'alti'j;</t> <t>atzunte' tnik'alti'j q'uqlixi'x tk'u'j qa nanq'in b'a'n.</t>", "30": "<pb/><t>Mixti'te nab'l, k'atztwi' ex b'a'n yol</t> <t>majxwit nim toklen twitz Dyos.</t>", "31": "<pb/><t>Aye'kye xjal inb'aj knk'u'n ju' kychej tu'n kb'jex toj q'oj,</t> <t>atzunte Qajaw inq'onte kyipumal tu'n kykanb'an.</t>"}