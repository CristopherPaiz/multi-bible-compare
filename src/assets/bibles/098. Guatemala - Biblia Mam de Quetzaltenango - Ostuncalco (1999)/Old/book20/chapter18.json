{"1": "<pb/><t>Aju' xjal o'kx ntjyo'n tajb'il, ẍk'u'ẍ,</t> <t>ex tkyaqil b'a'n nab'l nel tik'u'n.</t>", "2": "<pb/><t>Min tajb'il jun xnak tu'n tknonte xnaq'tzb'il;</t> <t>noq njaw tnima'ntib' tu'nju' ch'i'n nb'ent tu'n.</t>", "3": "<pb/><t>Ch'xawilte' nnel tu'n b'inchaj il;</t> <t>exju' nimjtib'il nel qch'ixaw tu'n.</t>", "4": "<pb/><t>Iky tyol ati tnab'lju' kse'n a' nimt-xe,</t> <t>nin a' nb'et, t-xochil nab'l.</t>", "5": "<pb/><t>Myab'a'n tu'n txi' tzaqpi'nju' aj il tu'n ajkawil</t> <t>ex tu'n tkub' ktz'e'ysa'n twitzju' mixti' til.</t>", "6": "<pb/><t>Aju' mixti' tnab'l tu'nx ttzi njyon q'oj;</t> <t>ex asyal ntjyo'n tu'nju' tyol.</t>", "7": "<pb/><t>Tu'nx tyolju' xnak nkub'o'lja';</t> <t>ex tu'nx ttzi noka' tq'o'n aqwil tqul.</t>", "8": "<pb/><t>Naku'xixtej kab'ju' jk'ujyoli'n,</t> <t>ajtzun tjapun b'aj, majx tk'ayil npon ti'j qanmi.</t>", "9": "<pb/><t>¡Kyitz'in kyib'ju' ky'aj kyuk'i'lju' txa'ju'n tkub' kyu'n!</t>", "10": "<pb/><t>Iky tb'i Qman Dyos kse'n jun ja nimin twe' ex kuw</t> <t>janche pona' tnik'alkyi'j klolkyib'.</t>", "11": "<pb/><t>Toj tnab'lu' q'inun qa iky tq'inumalu'</t> <t>kse'n jun nintnam tok nintapi nimin twe' ti'jile.</t>", "12": "<pb/><t>Tu'ju' nimjtib'il nqo b'o'lja';</t> <t>ex tu'nelju' me'sb'il nqo k'i'wlanjtza'.</t>", "13": "<pb/><t>Ch'ixb'ajilxte' tu'n txi' qma'n qyol</t> <t>na'mxtoq qb'inte se'n tu'me'lxi'x.</t>", "14": "<pb/><t>Ate' yab' ax nq'uqb'ante tk'u'j,</t> <t>¿alkyexi'x kq'uqb'alte kyk'u'ju' nche' b'isun?</t>", "15": "<pb/><t>Inknet ojtzqib'l kyu'n ati kynab'l ex kyu'n nkane toj kywitz</t> <t>aju' nche jyon ti'j;</t>", "16": "<pb/><t>Tu'n jun oyaj nb'ent qpon yolil</t> <t>kyuk'i'l xjal nimaq kyoklen.</t>", "17": "<pb/><t>Aju' tnejel xjal npon twitz kawil naku'j mixti' tpaj, ajtzun tpon tajq'oj atzuntzu' nela' yala' til.</t>", "18": "<pb/><t>Tkyaqilju' q'oj kyq'onkyje' toj tq'ob' Dyos</t> <t>ate nq'onte nak'b'il kyxolju' nche q'ojin.</t>", "19": "<pb/><t>Jun tzikb'aj mo itz'inb'aj qama tz'ok ttx'u'jil</t> <t>ikte' kse'n jun nintnam kuw.</t> <t>Ikyte q'oju' kse'n k'uxb'il te maqb'il</t> <t>ttzi nin tja kawb'il lay b'ent qokx toj.</t>", "20": "<pb/><t>Qo walte' b'a'n mujqa myab'a'n kse'nxju' qo yolin.</t>", "21": "<pb/><t>Tu'n qaq' atite' chwinqlal mo kamik;</t> <t>aye'ju' mya'l che yolin aye'x che yajtel tu'nju' kyol.</t>", "22": "<pb/><t>Alkyete' nokyal b'a'n t-xu'jil, nakuj jun q'inumal:</t> <t>qu'n ntk'mo'n t-xtalb'il Dyos.</t>", "23": "<pb/><t>Aju' prow nkub'san;</t> <t>atzunte q'inun nxon tyol.</t>", "24": "<pb/><t>Ate' amiw naq ate'qexi' quk'i'l,</t> <t>atitzuntlte qamiw b'a'nxi'x tten quk'i'l kyetwitz qitz'inqib' tuk'i'l.</t>"}