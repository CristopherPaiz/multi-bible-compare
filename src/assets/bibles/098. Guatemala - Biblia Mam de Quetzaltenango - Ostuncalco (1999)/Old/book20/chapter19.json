{"1": "<pb/><t>Ate b'a'nju' prowqo' qa nqoksla'n Dyos,</t> <t>kyetwitzju' xnak jk'ulyol.</t>", "2": "<pb/><t>Myab'a'nte' nb'ajx qk'u'j ti'jun ti'xti'; ati tu'n qximan nej</t> <t>ex min nel b'a'n naq wa'lq'e'l nb'incheta'.</t>", "3": "<pb/><t>Tu'n t-xnakyil xjal, nela' txalpuj ti'ju' tb'e,</t> <t>yajxi'tzuntel nnoktq'o'n te tpaj Dyos.</t>", "4": "<pb/><t>Qa ati qpwaq nim txqan qamiw,</t> <t>Atzunte prow xipe' nel ik'u'na' kyu'n.</t>", "5": "<pb/><t>Ilti'j ktz'e'ysetel twitzju' mya ax tziyal;</t> <t>exju' chalyol mixti'x kolb'ilte.</t>", "6": "<pb/><t>Nimte' jyolte xjal b'a'n oyin,</t> <t>ex kykyaqil tamiwileqe'.</t>", "7": "<pb/><t>In pena' nel ik'u'n prow kyu'n ttzik mo titz'in,</t> <t>mitzunlo yakye' tamiw, majx nelkyik'u'n.</t>", "8": "<pb/><t>Aju' xjal ntb'incha'n xnaq'tzb'il kse'nxju' ntkno'n,</t> <t>intk'u'jla'n tib' ex nch'iy toj tkyaqil.</t>", "9": "<pb/><t>Aju' mya ax tziyal, ilti'j kb'el tz'e'ysa'n twitz;</t> <t>exju' chalyol ati tu'n tb'aj.</t>", "10": "<pb/><t>Myab'a'n tka'yinx ntzalaju' xnak kyoj achb'il,</t> <t>mitzunloya jun lq'o'n majen tu'n tkawin kyib'aj nimaqkawil.</t>", "11": "<pb/><t>Inten tpasensju' xjal ati tnab'l,</t> <t>extzun a tb'anilxi'xju' tu'n tkub'najsetju' il.</t>", "12": "<pb/><t>A ttx'u'jilju' nimaqkawil kse'n tq'ojq'ojel twi' b'alun aj tzanun,</t> <t>atzunju' t-xtalb'il kse'n ẍmu's tib'aj awal.</t>", "13": "<pb/><t>Jun k'walb'aj xnak nche yajti tman tu'n.</t> <t>ex ikyte qyaju' noqx nẍalb'i kse'n jun ja ntx'atjne kukxju'.</t>", "14": "<pb/><t>Ntzaj kyq'o'n qman qtx'otx' ex qja te qetzb'il;</t> <t>atzu'n xu'jilb'aj ati tnab'l a Qman Dyos ntzaj q'onte.</t>", "15": "<pb/><t>Tu'nju' ky'ejil ntzaj txqan qwatl,</t> <t>exju' ky'ej kyajtel tu'n we'yaj.</t>", "16": "<pb/><t>Alkyete ntb'incha'n chaq'b'il ati tchwinqlal;</t> <t>alkyetzunte nel ik'unte t-xnaq'tzb'il Qman Dyos, kb'ajel.</t>", "17": "<pb/><t>Naku'j te Dyos nxa' tmajina'n xjal nonin tiju' prow,</t> <t>ex aku'te Dyos ktzajel q'onte tu'me'l t-xel.</t>", "18": "<pb/><t>Tzak'umju'ya tk'wala inxku' tq'a' tzak'u'tib',</t> <t>laytzun majxkub' tb'yo'na toju' tzak'b'il.</t>", "19": "<pb/><t>Alkyete' kuw ttx'u'jil ktk'ma' tu'me'l t-xel</t> <t>myab'a'n tu'n txi' myet qu'n kytzajelxi'x ttx'u'jil.</t>", "20": "<pb/><t>B'inkuya nab'l ex k'momju'ya tzak'b'il;</t> <t>ktenb'eltzun tnab'ltzuya ajttijina.</t>", "21": "<pb/><t>Aju' xjal nim txqan t-xim tu'n tb'inchante,</t> <t>atzunte' Dyos kq'malte qa kjapumel.</t>", "22": "<pb/><t>B'a'nte' qa tnik'alti'ju' xjal;</t> <t>ate b'a'nju' prowqo' kyetwitz tu'n qok chalyol.</t>", "23": "<pb/><t>Atite chwinqlal qanb'ina te Qman Dyos;</t> <t>nqo' tzalaj ex mixti'te' nqo ik'a'.</t>", "24": "<pb/><t>Aye'kye' ky'aj kyky'ajpe' tu'n kywan,</t> <t>noqpe' tu'n txi' kyiq'i'n toj ktzi.</t>", "25": "<pb/><t>Ate' xnak ilxi'xti'j kytz'e'ysetil twitz tu'ntzun teltnik';</t> <t>atzunte' ati tnab'l tu'n jumajxte' q'unb'ente te.</t>", "26": "<pb/><t>Alkye matz'ok miltz'ujti'j tman, ex matz'ex t-xla'ja'n ttxu tja</t> <t>jun nimaq leq' mixti' tch'ixaw.</t>", "27": "<pb/><t>Aya nk'yajul lalun tz'el tik'unjuya tzak'b'il</t> <t>qatzun minti', k'elil txalpuja tiju' tb'eyil nab'l.</t>", "28": "<pb/><t>Aju' mya ax tziyal nxmayin ti'ju' kawb'il;</t> <t>exju' myab'a'n ntb'incha'n noq xlab'yol ntyoli'n.</t>", "29": "<pb/><t>Noq tkub'ku'tlte' tz'e'ysb'il kwitzju' b'inchal myab'a'n;</t> <t>exte' syal ktze'lti'ju' xnak.</t>"}