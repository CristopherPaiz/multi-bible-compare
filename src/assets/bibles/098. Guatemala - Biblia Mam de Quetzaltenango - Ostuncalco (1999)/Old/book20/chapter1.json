{"1": "<pb/>Aye' q'unb'en ja'lu tma Salomon nimaqkawil aj Israel, tk'wal Dab'i.", "2": "<pb/><t>A kyajb'enju':</t> <t>tu'n kyq'on nab'l, tu'n qelb'an,</t> <t>ex tu'n tel kynik'tzilju' b'a'n nab'l.</t>", "3": "<t>Tu'n qanq'i'n tuk'i'l nab'l,</t> <t>ex tu'n qok tnik'alqi'j, tz'aqli ex tu'n lalun qo eltxalpuj.</t>", "4": "<t>Tu'n tten kynab'lju' ku'xun na'mx ttenxi'x kynab'l,</t> <t>tu'n kyel k'atz ex tu'n tb'ent kyximan b'a'nxi'x</t>", "5": "<t>Alkyete ati tnab'l ex b'a'n t-ximante, che kxeltb'i'n,</t> <t>ktenb'elxi'xtzun tnab'ltz ex k'elel tnik'.</t>", "6": "<t>tu'n kykaneju' q'unb'en kyu'n ati kynab'l,</t> <t>exju' kyyol, techlal, ex tu'n tpon toj kynab'l.</t>", "7": "<pb/><t>Inten qnab'l qama qnima Qman Dyos,</t> <t>inel kyik'o'nkye xnakju' nab'l ex xnaq'tzb'il.</t>", "8": "<t>Nky'ajul, b'inxa nab'l nxinq'o'ne' teya</t> <t>ex lalun tzik'tna'lju' t-xnaq'tzb'il ttxuya tu'na,</t>", "9": "<t>qu'n che okyelkye' te jun tuya</t> <t>tb'anilqexi'x te achb'il tqula.</t>", "10": "<t>Qa kyajb'ilju' b'inchal il tu'n tkub' sb'u'na kyu'n,</t> <t>¡lalun taja nky'ajul!</t>", "11": "<t>Qaj nkyma'nku' teya: Kuttzaja quk'i'le';</t> <t>noqx qak'an qq'oku' xpatxab' toj b'e</t> <t>tu'n tkyim jun b'a'nqa mixti' til.</t>", "12": "<t>Che b'elexkye' xjal tnik'alkyi'j toj qlaq</t> <t>kse'nqe' kyimni nche'x tb'elq'u'n kamik toj muqb'il.</t>", "13": "<t>Ktenb'el txqan qq'inumal,</t> <t>¡knojel tkyaqil toj qja tu'n qeleq'!</t>", "14": "<t>Qlana, toka quk'i'le',</t> <t>ex tkyaqilju' ti'xti' kb'ajel qsipa'n qxolilex, qa chechi.</t>", "15": "<t>¡Laluntzun txi'ya kyuk'i'l nky'ajul!</t> <t>Pa'mil tib'a ti'ju' kyb'e taq'wix,</t>", "16": "<t>qu'n nnoktilil kyu'n tu'n kyb'inchan il;</t> <t>¡nnoktilil kyu'n tu'n tkub' qojl chik'!</t>", "17": "<pb/><t>Mixti'x tajb'en jun xpatxab'</t> <t>qa q'ancha'l kye pich',</t>", "18": "<t>aye'xkye' xjal lu nche kub' q'onte xpatxab' toj kyb'e</t> <t>xob'ajilx ta'ju' kychwinqlal kyu'nx.</t>", "19": "<t>Ikytzun nche b'aja' jamjolju':</t> <t>axju' kyjamjoni'n nkub'yonkye.</t>", "20": "<t>Inkub'sanju' nab'l tk'i' tq'ojq'ojel twi'</t> <t>kyoj ninb'e ex kyoj xky'ichb'e;</t>", "21": "<t>npakb'an kytziju' tnam</t> <t>jachaqja nkychmo'na' kyib' xjal toj nintnam.</t>", "22": "<pb/><t>E' ku'xun mixti' b'a'n kyu'ne', twi'xmayil ex xnakqe'ye',</t> <t>¿ma kukxtzun mache'xa'ju'ye' mixti' kynab'le',</t> <t>ma kukxtzun kytzalaju'ye' toju' xmayb'il,</t> <t>jtojtzun tz'ok kynab'le'?</t>", "23": "<t>Kyb'intzpe'ju'ye' ntzak'b'ile'</t> <t>atzun nq'onxwe' nxew kyeye';</t> <t>ex kxe'l nyek'u'nju'ye' nxime' kyeye'.</t>", "24": "<t>Oje che ntxokxi'ye', ex oje che nk'elxi'ye' tu'n kytzaje',</t> <t>aye'tzunkye' min nkyb'i'ne'.</t>", "25": "<t>Inpe' el kyik'o'ne' nab'l xinq'o'ne';</t> <t>min nkyq'a' tzak'u' kyib'e' weye'.</t>", "26": "<t>¡Kpomil tq'ijlalil chin tzele' kyi'je' ajkykub' b'o'lje'!</t> <t>¡Chin jawiltzun xmayintze' kyi'je' ajkyb'aj ẍb'aje'ye' tu'n xob'il,</t>", "27": "<t>ajttzaju' xob'el ex yajb'il,</t> <t>b'isb'ajil ex k'ixk'oj,</t> <t>kse'n jun saqchanpach, nb'aj t-xitu'n tkyaqil!</t>", "28": "<pb/><t>Atzun q'iju' chin kytxka'ye', laytzun chin tzaq'wiwe';</t> <t>chin kyjyo'tzuntze', layx chin knete' kyu'ne';</t>", "29": "<t>qu'n nelkyik'u'nju'ye' nab'l</t> <t>ex min kyajb'ile' tu'n kynimane' te Qman Dyos.</t>", "30": "<t>Min kyajb'ile' tu'n kyk'monteju'ye' nab'l;</t> <t>ex nel kyik'o'nju'ye' tzak'b'il.</t>", "31": "<t>¡Aye'xe' cheb'o'ljel tu'n kyb'inchb'ene'!</t> <t>¡ex aye'xe' che nik'b'elte kyxime' myab'a'n!</t>", "32": "<t>Tu'nx kynab'lju' mixti' b'a'n kyu'n che kyimela',</t> <t>exqe' xnak che kb'el b'o'lj tu'nju' min nok toj kywi';</t>", "33": "<t>Atzunju' machin kub' tb'i'ne', k'anq'il toj nak'b'il</t> <t>ex lay tzaj tchi jun xob'ajil ti'j. Chiju' nab'l.</t>"}