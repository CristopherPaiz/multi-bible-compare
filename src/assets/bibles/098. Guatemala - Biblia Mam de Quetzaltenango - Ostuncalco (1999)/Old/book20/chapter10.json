{"1": "<pb/><t>Aye' yol ja'lu q'umli tu'n Salomon: <pb/>Tzalajb'ilte' kyeju' manb'aj ati kynab'lju' kyk'wal ex kymyal;</t> <t>aye'tzu'n k'walb'aj xnakqe' nche yajti kyu'n.</t>", "2": "<pb/><t>Myab'a'nte' q'inumal myab'a'n kanb'ab'ente,</t> <t>atzu'n tnik'alilti'j nqo tklo'n te kamik.</t>", "3": "<pb/><t>Lay taj Qman Dyos tu'n tnaju' b'a'n xjal tu'n we'yaj,</t> <t>atzu'n b'inchal myab'a'n min ntjo'n Dyos tu'n tqetk'u'j.</t>", "4": "<pb/><t>In qoprowix tu'n ky'ejil;</t> <t>atzu'n sak'il nten qq'inumal tu'n.</t>", "5": "<pb/><t>Ati kynab'lju' nkyb'u'yi'n twitz kyawal toj q'ijal;</t> <t>aye'tzu'n naq nex kyq'ij inel kych'ixaw.</t>", "6": "<pb/><t>Nim ky'i'wb'il tib'aju' b'a'n xjal,</t> <t>atzu'n b'inchal taq'wix nkub' tewa'n q'oj kyu'nju' tyol.</t>", "7": "<pb/><t>Ati jun nab'ab'lteju' b'a'n xjal;</t> <t>atzu'n b'inchal myab'a'n majx nik'tna'l.</t>", "8": "<pb/><t>Aju' ati tnab'l b'a'n b'in kye chaq'b'il;</t> <t>atzu'n xnak kb'el b'o'lj tu'nx tnab'l.</t>", "9": "<pb/><t>Aju' b'a'n nanq'ina', min nxob';</t> <t>atzunju' myab'a'n tel, myab'a'n kpomila' b'aj.</t>", "10": "<pb/><t>Alkyete nxmutz'mun twitz, til ntchmo'n,</t> <t>atzu'n npa'nyol jun q'ij kb'ajel.</t>", "11": "<pb/><t>Te chwinqlal qekye' tyolju' xjal tnik'alti'j,</t> <t>atzu'n b'inchal taq'wix nkub' tewa'n q'oj kyu'nju' tyol.</t>", "12": "<pb/><t>Tu'nju' tx'a'lti'j k'u'jb'aj ntzaja' q'oj,</t> <t>atzunju' tk'u'jlalil nkub' tnajsa'n tkyaqilju' chuksb'en.</t>", "13": "<pb/><t>Nyolinju' ati tnab'l tuk'i'l nab'l;</t> <t>atzu'n mixti' tnab'l, tzete' ntqani'n.</t>", "14": "<pb/><t>Aye'kye' ati kynab'l min nkla'ji'n kyib',</t> <t>aye'tzu'n mixti' kynab'l ntzaj kyi'n xitb'il.</t>", "15": "<pb/><t>Kuwte' q'inun tu'nju' tq'inumal;</t> <t>atzunju' prow nyajti tu'nxju' tprowil.</t>", "16": "<pb/><t>A tkanb'ab'lju' b'a'n xjal aju' tchwinqlal;</t> <t>atzu'n il tkanb'ab'lju' myab'a'n xjal.</t>", "17": "<pb/><t>Alkyete' b'a'n b'in, ljo'nju' tb'eyil chwinqlal tu'n;</t> <t>atzunju' min nokslan, kb'el b'o'lj.</t>", "18": "<pb/><t>Aju' xjal naq k'u'jla'n tq'oj, chalyol,</t> <t>atzunju' jk'ulyol, mixti'x tnab'l.</t>", "19": "<pb/><t>Alkyete' nim nyolin, nky'ixb'sanju' tyol;</t> <t>atzunju' nkub' nume' ja nojqelana' ati tnab'l.</t>", "20": "<pb/><t>A tyolju' b'a'n xjal naku'j saqpwaq tb'anilxi'x;</t> <t>atzu'n b'inchal myab'a'n mixti'xte' tnab'l.</t>", "21": "<pb/><t>Inxi'x xnaq'tzanju' tnik'alti'j,</t> <t>atzunju' xnak tu'nx tnab'l nkyima'.</t>", "22": "<pb/><t>Tu'nju' tk'iwb'il Qman Dyos nqo' q'inumaxa'</t> <t>minojqelan tu'n kub'yo'n qib' tu'n tkanb'et.</t>", "23": "<pb/><t>Majx ntzalaju' xnak tu'n tb'inchan taq'wixil;</t> <t>atzu'n ati tnab'l ntzalaj ti'ju' nab'l.</t>", "24": "<pb/><t>Aju' nt-xob'le'n b'inchal myab'a'n axtzun nb'aju' ti'j,</t> <t>atzunju' xjal tnik'alti'j nche japunju' tb'is tk'u'j.</t>", "25": "<pb/><t>Kb'el naju' b'inchal myab'a'n ajttzaj kyq'iq' jb'al,</t> <t>atzunju' xjal tnik'alti'j kyjelten wa'lx.</t>", "26": "<pb/><t>Iky noka' ky'aj teju' chq'olte,</t> <t>kse'n sib' ajtokx toj qwitz, mo kse'n b'inayr tx'am t-xe qwitzte.</t>", "27": "<pb/><t>Qa nqo nima'n Qman Dyos ati qchwinqlal nim,</t> <t>aye'tzunju' b'inchal myab'a'n ntaqk'uju' kychwinqlal.</t>", "28": "<pb/><t>Tzalajb'ilte' nkyayo'nju' tnik'alkyi'j;</t> <t>aye'tzunju' b'inchal myab'a'n mixti'xte' kyoyb'il.</t>", "29": "<pb/><t>Xq'uqi'n qekye' b'a'n xjal tu'n Qman Dyos,</t> <t>aye'tzunju' b'inchal myab'a'n nche kub' tb'ajsa'n.</t>", "30": "<pb/><t>Jaloja kub'ku' tnik'alti'j,</t> <t>atzunju' b'inchan myab'a'n lay ten twitz tx'otx'.</t>", "31": "<pb/><t>Nab'lte' netz toj ttziju' xjal tnik'alti'j,</t> <t>atzunju' b'inchal myab'a'n lay txi' b'i'n tyol.</t>", "32": "<pb/><t>Tb'anil tyolju' xjal tnik'alti'j;</t> <t>Atzu'nju' b'inchal myab'a'n naqx xlab'yol netz toj ttzi.</t>"}