{"1": "<pb/><t>Ate b'a'n tu'n qwan tmoj itzaj toj nak'b'il</t> <t>kyetwitz tu'n qwan tmoj chib'j toj q'oj.</t>", "2": "<pb/><t>Aju' b'a'n majen nkawin tib'aju'</t> <t>k'walb'aj mixti' tnab'l,</t> <t>ex ati toklen ti'ju' etzb'il kysenxju' txqantl k'wa'lb'aj.</t>", "3": "<pb/><t>aye' q'anpwaq ex saqpwaq, q'aq'te' b'inchalkye;</t> <t>atzun kyanmi xjal ate' Dyos ka'yilte.</t>", "4": "<pb/><t>Ayeju' xjal b'inchal il ex chalyol</t> <t>inxi' kyb'i'nju' chajyolil.</t>", "5": "<pb/><t>Qama qo' xmayin ti'j jun prow, nakuj nqo' xmayin ti'j Dyos ch'isal;</t> <t>exju' ntze'n ti'ju' nk'ulb'an, mixwittzun ti'te' chojb'il te.</t>", "6": "<pb/><t>A kyninb'ilju' manb'aj aye' kyk'wal;</t> <t>atzu'n kytzalajb'ilju' tijwnaq aye' kychman.</t>", "7": "<pb/><t>Myab'a'n nela' teju' xnak tu'n tyolin ttxolilti'j,</t> <t>ex lay tz'elb'a'n tu'n tchan yol jun tnik'alti'j.</t>", "8": "<pb/><t>Aju' nchojon tu'n tb'inchanjtz xtalb'il te,</t> <t>toj twitz qa tkyaqil kb'entil tu'n jaxjaku' matxa'.</t>", "9": "<pb/><t>Alkyete nkub' tnajsa'n til juntl ate'qe' tamiw;</t> <t>atzunju' nxi' tchitpu'n til juntl nel ik'u'n.</t>", "10": "<pb/><t>B'a'nxi'x nela' tzak'b'il te jun xjal ati tnab'l</t> <t>kyetwitz qama b'aj syalit jun xjal xnak.</t>", "11": "<pb/><t>Aju' pi's noq njyon q'oj,</t> <t>ilti'jtzun k'okyel yal juntl kuwxi'x kyetwitz.</t>", "12": "<pb/><t>B'a'npete' qama tz'okyal jun tx'u'j ttxu oso qwitz</t> <t>kyetwitz tu'n tb'in jun xjal jip.</t>", "13": "<pb/><t>Aju' min tq'o'n b'a'n tu'me'l t-xel kse'n nb'inchanjtz te</t> <t>kukx atiju' taq'wixil toj tja.</t>", "14": "<pb/><t>Ikyte q'oju' ajttzaj kse'n tnimal a' ajtex piq'j;</t> <t>ate b'a'n tu'n qik'b'et kyetwitz tu'n txi' toj nim.</t>", "15": "<pb/><t>Kab'e' ti'xti' taq'wix twitz Dyos qama txi' tzaqpetu' ati til</t> <t>ex tu'n tjtz'etu' mixti' til.</t>", "16": "<pb/><t>Â¿Titi' k'ajb'ela' teju' xnak</t> <t>tu'n tlq'onte nab'l extzun mixti'x nximan?</t>", "17": "<pb/><t>Jun qamiw kyeqten tuk'i'l,</t> <t>nakuj jun qtzik ajqoktz'aq twitz b'is.</t>", "18": "<pb/><t>O'kxte' mixti' tnab'l nkyej tziya'n tk'asju' tuk'i'l</t> <t>ex nkyej tq'o'ntib' ka'yilte tu'n tchjetu' k'as.</t>", "19": "<pb/><t>Alkyete noktik'le'n juntl, tajb'il tu'n tb'ujun;</t> <t>alkyete' ntnima'ntib', axte'ntzaj q'inte tq'ob' tze toj twi'.</t>", "20": "<pb/><t>Aju' xjal txlaj tnab'l layx ten toj b'a'nil;</t> <t>exju' xjal mya'l taq' kb'eltz'aq toj.</t>", "21": "<pb/><t>B'isb'ajilx tu'n qok manb'aj te jun xnak k'wal;</t> <t>mixya tzalajb'ilte' tu'n qok tman jun xnak k'wal.</t>", "22": "<pb/><t>Aju' wnaq ntzalaj majx nok te q'anb'il,</t> <t>atzunju' nb'isin max ntzaj qb'is tu'n.</t>", "23": "<pb/><t>Aju' b'inchal myab'a'n ntk'mo'n pwaq toj ewaj,</t> <t>ntxalpuj ttxolil kawb'il tu'n.</t>", "24": "<pb/><t>Aju' xjal b'a'n ximan, njyon nab'l,</t> <t>atzu'n xnak noqx njawje ti'ju' t-xim.</t>", "25": "<pb/><t>Naqx yajb'il ex q'ol tx'u'jilj</t> <t>noka' k'walb'aj xnak kye' tman.</t>", "26": "<pb/><t>Myab'a'n tu'n tz'e'yset twitzju' xjal mixti' til</t> <t>ex mya tu'me'l tu'n tb'aj pejitju' xjal tnik'alti'j.</t>", "27": "<pb/><t>Ati tnab'lju' xjal ntjk'u'n taq',</t> <t>b'a'n t-ximanteju' min jaw tx'u'jin lwiy.</t>", "28": "<pb/><t>Expena' nok q'o'n xnak te ati tnab'l</t> <t>qama kub' tq'o'n nak'li.</t>"}