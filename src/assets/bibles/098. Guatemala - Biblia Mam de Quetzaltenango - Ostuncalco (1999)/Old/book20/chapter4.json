{"1": "<pb/><t>Nky'ajul, kyb'inxe' nab'l tu'n kymane';</t> <t>kyq'onk kywi'ye' ti'j, tu'n tok kynab'le'.</t>", "2": "<t>Matxi' che'x nxnaq'tza'ne',</t> <t>qu'mtzun lalun kub' kytxa'ju'ne'.</t>", "3": "<t>Ikxwe' machinokye' te k'wa'lb'aj:</t> <t>kyexi'xtoq wilwiye' tu'n ntxuye'</t>", "4": "<t>Atoqwe' nq'umli we tu'n nman kjalu:</t> <t>Kyejxju' nyole' toj twi'ya;</t> <t>b'inchanxya nchaq'b'ile', k'anq'iltzuntza.</t>", "5": "<t>Knom tnab'la ex tz'okxa ati tnab'la;</t> <t>lalun tzik'kyna'lju' nyole' tu'na.</t>", "6": "<t>Xonk tk'u'ja ti'ju' nab'l, lalun kyej ttzoqpi'na</t> <t>qu'n kkletela tu'n.</t>", "7": "<t>Ate nojqelanju' tnejelxi'x kywitz txqantl ti'xti'</t> <t>aju' tu'n tten tnab'la ex tu'n toka k'atz.</t>", "8": "<t>Xonk tk'u'ja ti'j, ex kjawil laq'b'a'na tu'n;</t> <t>chlema, ex kjawil nima'na tu'n;</t>", "9": "<t>¡kjawix tq'o'n jun koron b'echile toj twi'ya</t> <t>te jun oklenj tb'anilxi'x! chij.</t>", "10": "<t>Nky'ajul, b'intzju'ya nyole',</t> <t>k'monqe'ma, k'anq'iltzuntza nimtoj.</t>", "11": "<t>Kxel wiq'i'na toju' tb'eyil nab'l:</t> <t>kxel nxb'etza'na toju' b'a'n b'e.</t>", "12": "<t>Ja lay tz'ok tokpaja'ya,</t> <t>expe' lay jaw tokpaja aj tojqelana.</t>", "13": "<t>Tuneka ti'ju' xnaq'tzb'il, lan kub' ttxa'ju'na;</t> <t>chwinqlanku'ya qu'n ate chwinqlalju'.</t>", "14": "<t>Lalun txilpeya kyi'ju' b'inchal myab'a'n,</t> <t>lalun txitkno'nju'ya kyb'inchb'en taq'wix.</t>", "15": "<t>Lalun txi'ya toju' kyb'e;</t> <t>pa'mil tib'a kyi'j ex ljomta tb'e,</t>", "16": "<t>myab'a'n nkyna'n qa min nche b'inchan taq'wix;</t> <t>nel kywatl, qa min nkyim jun xjal kyu'n.</t>", "17": "<t>¡Majx kywaju' taq'wixil</t> <t>ex kyk'wa'ju' q'oj nkyb'incha'n!</t>", "18": "<pb/><t>Iky kyb'e tnik'alkyi'ju' kse'n spik'un ajqsqix:</t> <t>ch'i'naq t-spik'e', o'kx aj tjawul qoptz'aj b'a'nxi'x.</t>", "19": "<t>Atzu'nte' kyb'eju' b'inchal myab'a'n qlolj b'a'nxi'x;</t> <t>¡mixpeti'x nelkynik' alqi'j nche jaw tokpaja'!</t>", "20": "<t>B'intzju'ya nyole', nky'ajul;</t> <t>b'inqeku'ya.</t>", "21": "<t>Lalun tz'el tpa'ntib'a kyi'j,</t> <t>¡che kyajx toj twi'ya!</t>", "22": "<t>Chwinqlalte' ex q'a'nb'il</t> <t>kyeju' nokyal kyu'n.</t>", "23": "<t>Ka'yinxa tnab'la tib'aj tkyaqil,</t> <t>qu'n a tlok' chwinqlalju'.</t>", "24": "<t>Lalun txitma'n jun ti'xti'ya mya ax;</t> <t>pa'mil tib'a ti'ju' chajyolil.</t>", "25": "<t>O'kxtzu' ka'yinxa'ya twitza,</t> <t>o'kxtzu' ka'yinxa'ya tzinun twitza.</t>", "26": "<t>Ka'yinxa b'a'nxi'x ja nb'eta'ya,</t> <t>tu'ntzun tb'eta kukxu' toj b'a'n b'e.</t>", "27": "<t>Lalun txalpuja ti'ju' tb'eya;</t> <t>lalun txi'ya toj tb'eyil taq'wixil.</t>"}