{"1": "<pb/><t>Intxokon nab'l;</t> <t>ex njaw tq'ojq'ojel twi' k'atzil.</t>", "2": "<t>Inkub'we' twi' b'us,</t> <t>nkub' we' toj kyajb'e,</t>", "3": "<t>nkub'ten janqo okxa' toj nintnam,</t> <t>njaw tma'n kuw ttzi nintnam kjalu:</t>", "4": "<t>Inchin yoline' kyeye' xjal.</t>", "5": "<t>Ku'xun mixti' kyojtzqib'le' ex xnakqe'ye',</t> <t>¡che okxe' ati kynab'le' ex che ximane' b'a'n!</t>", "6": "<t>Kyb'intzpeye', che kxe'l nma'ne' yol nim kyoklen</t> <t>che kxe'l nma'ne' tu'me'lqexi'x kyeye'.</t>", "7": "<t>Axte' kxe'l nma'n kyeye';</t> <t>inel wik'o'nwe' chajyolil.</t>", "8": "<t>tkyaqilju' nyole' japumnixi'x;</t> <t>mixti' chajyolil toj.</t>", "9": "<t>Chik'li qe'we' nyol teju' xjal k'atz,</t> <t>ttxolilti'j teju' nkane toj twitz.</t>", "10": "<t>Kyknome' xnaq'tzb'il ex ojtzqib'l wu'ne',</t> <t>te t-xel q'anpwaq ex saqpwaq. Chij.</t>", "11": "<pb/><t>Nimxi'x toklenju' nab'l kyekywitzju' tb'anil ab'j;</t> <t>¡jni'xpe' achb'ajil toj kywitz xjal layx pon ikyju'!</t>", "12": "<pb/><t>Ayine' nab'l, junx qele' tuk'i'lju' k'atzil,</t> <t>ayine' q'ol tb'anil nab'l.</t>", "13": "<t>Qama jaw qnima'n Qman Dyos, k'elel qik'o'n taq'wixil.</t> <t>nnel wik'o'ne' nimjtib'il ex jamjoni'n,</t> <t>e'tb'eyil taq'wix ex chajyolil.</t>", "14": "<t>Weye' xim ex wu'ne' njapuna',</t> <t>ayinwe' k'atzil exju' ipumalj.</t>", "15": "<t>Wu'ne' nb'enta' kykawin nimaqkawil</t> <t>ex wu'ne' nkyq'o'n oklenju' ajkawil.</t>", "16": "<t>Wu'ne' nche' kawinju' nejenel kye nimaqtnam</t> <t>exqe' ati kyoklen nkub' kyq'o'n kykaws xjal.</t>", "17": "<t>Atiwe' nk'u'j kyi'ju' nche k'u'jlanweye',</t> <t>ex nchin knete' kyu'nju' nche' jyon wi'ye'.</t>", "18": "<t>Wuk'i'le' ta' q'inumal ex oklenj,</t> <t>nimaq oklenj ex tkyaqilju' nche jawb'ent.</t>", "19": "<t>Tb'anilxi'x ju'we' inq'o'n kyetwitz q'anpwaq;</t> <t>tb'anilxi'x ju'we' inq'o'n kyetwitz saqpwaq.</t>", "20": "<t>Tzinun ti'ju' nb'eye',</t> <t>toj tb'eyil tnik'alilti'j.</t>", "21": "<t>Inxi' nq'o'ne' kyetzb'ilju' nche' k'u'jlanweye':</t> <t>noju' toj kyja tu'n k'uwenj wu'ne'.</t>", "22": "<pb/><t>Ayinwe' nb'ent tnejelxi'x tu'n Qman Dyos,</t> <t>na'mxtoq ttzyet tb'inchet tkyaqil.</t>", "23": "<t>Nkub' tb'incha'ne' atxi'x t-xe tnejel,</t> <t>nej nkub' tb'incha'ne' twitzju' tx'otx'.</t>", "24": "<t>nitz'je' na'mxtoq tb'inchanjtzju' ninnjab',</t> <t>na'mxtoq tpoq'chaju' nin a' exju' t-xiklil a'.</t>", "25": "<t>Na'mxpetoq kywe'xi'xu' witz exqe' k'ul,</t> <t>ojetoq chin b'entwe' tu'n Qman Dyos;</t>", "26": "<t>na'mxtoq tkub' tb'inchanju' tx'otx' exqe' kojb'il,</t> <t>jni'ju' quq kytx'otx'al tkyaqil.</t>", "27": "<t>Atinqintoqwe' twitz Qman Dyos</t> <t>tej tkub' tb'incha'nju' kya'j tib'aj ninnjab'.</t>", "28": "<t>Tej tb'antju' muj twitz kya'j</t> <t>ex kub' tb'incha'xixu' t-xiklil a' toj ninnjab',</t>", "29": "<t>tej txi' tma'n teju' ninnjab'</t> <t>tu'n lalun tz'ex ttziyile,</t> <t>tej tkub' tq'o'nju' tq'uqlil tx'otx',</t>", "30": "<t>majxtoq atinqine' tuk'i'l.</t> <t>Ayinqintoqe' ttzalajb'il kukxju',</t> <t>atl junjun kmuj nchin xchane' twitz;</t>", "31": "<t>nxchane' tej tb'antu' twitz tx'otx',</t> <t>¡intoq chin tzalaje' kyi'ju' wnaq!</t>", "32": "<pb/><t>Atzu'n ja'lo, nk'yajul chin kyb'itze';</t> <t>tzalajb'ilte' kyeye' qama che lpeye' wi'je'.</t>", "33": "<t>Kyb'inxju'ye' xnaq'tzb'il;</t> <t>lalun kyik'u'ye' nab'l.</t>", "34": "<t>B'a'nta'te' xjal nchinx tb'i'ne',</t> <t>ex nchin tjyo'ne' toju' njaye' atl junjun q'ij.</t>", "35": "<t>Qu'n alkyete' machin knete' tu'n, inknet tchwinqlal</t> <t>tuk'ilju' t-xtalb'il Qman Dyos;</t>", "36": "<t>alkyetzunte' matz'el tpa'ntib' wi'je', qab'anx twitz;</t> <t>¡alkyete machin neltik'u'ne', nlaqj ti'j tkamik! Chiju' nab'l.</t>"}