{"1": "<pb/><t>Nky'ajul, lalun tzik'kyna'lju' nxnaq'tzb'ile' tu'na;</t> <t>che kyajxju' nchaq'b'ile' toj twi'ya,</t>", "2": "<t>ktenb'iltzun tchwinqlaltza nimtoj</t> <t>ex toj tzalajb'il.</t>", "3": "<t>Lalun naju' tk'ujlalila exju' ax yolina;</t> <t>uwanqe'ka tqula nakuj tuya,</t> <t>Majx na'nqeku'ya,</t>", "4": "<t>Laytzun b'ajta tk'monte</t> <t>tu'n Qman Dyos ex kyu'n xjal</t>", "5": "<t>qek tk'uja ti'j Qman Dyos tuk'i'l tkyaqil tk'u'ja</t> <t>ex lalun tz'okqe tk'u'ja ti'jxu' tnab'la.</t>", "6": "<t>Na'ntza Qman Dyos toj tkyaqilju' ntb'incha'na,</t> <t>ate kxel q'inteya toju' tb'eyil b'a'n.</t>", "7": "<t>Lalun t-ximaya qa atixi'x tnab'la;</t> <t>nimana te Qman Dyos ex tzaqpinkja myab'a'n:</t>", "8": "<t>¡Atzunte tb'anil q'a'nb'ilju'</t> <t>tu'n tkuwix t-xmilala!</t>", "9": "<pb/><t>Nimana te Qman Dyos tu'nju' ati teya</t> <t>ex tuk'i'lju' tnejel twitz tawala,</t>", "10": "<t>ikytzu'n che nojel tk'ujatzu'ya</t> <t>laype' b'ajxtl ex lay che kanun kykb'el ub'a.</t>", "11": "<pb/><t>Nky'ajul, lalun tik'u'ya juk'b'il tu'n Qman Dyos,</t> <t>ex lalun tzaj ttx'ujila tiju' ttzak'b'il;</t>", "12": "<t>qu'n in ttzak'u'nte Qman Dyosju' ntk'u'jla'nxi'x,</t> <t>kse'n jun manb'aj nttzak'u'n tk'wal kye tilwi tu'n.</t>", "13": "<pb/><t>Tzalajb'ilte' teju' xjal nknon nab'l,</t> <t>ex nknon k'atzil;</t>", "14": "<t>qu'n nimxi'x tajb'en kyetwitz saqpwaq</t> <t>ex wi'yalxi'x kyetwitz q'anpwaq.</t>", "15": "<t>Nim toklenju' nab'l kyekywitz tb'anil ab'j;</t> <t>¡expena' min nche ponju' ti'xti' achb'ajil qe'xi'x ikyju'!</t>", "16": "<t>Ntq'o'n chwinqlal nimtoj tu'n tb'anq'ob',</t> <t>atzu'n tu'n tnayaj, ntq'o'n q'inumal ex oklenj.</t>", "17": "<t>Tb'anilxi'xte' tu'n qlpe ti'j;</t> <t>qo anq'il toj nak'b'il qama qob'et kyoju' tb'eyil.</t>", "18": "<t>Anq'ib'lte' nab'l teju' nk'monte,</t> <t>¡tzalajb'ilte' kyeju' tokkywitz ti'j!</t>", "19": "<t>Kub' tb'incha'n Dyos tx'otx' tuk'i'l nab'l,</t> <t>ex ximan b'a'nxi'x tej tkub' tb'incha'n kya'j;</t>", "20": "<t>tu'n nab'l kub'a' taq'pu'nju' ninnjab'</t> <t>ex tu'n ntzaja' ẍmu's toj muj.</t>", "21": "<pb/><t>Nky'ajul, tz'okxa ati tnab'la kukxju',</t> <t>ex lalun tz'el txalpuja ti'j,</t>", "22": "<t>qu'n chwinqlalte' teya</t> <t>ex naku'j u'wj te achb'il ti'ja.</t>", "23": "<t>Q'uqlixi'x tk'u'ja ajt-xiya toj b'e</t> <t>ex layx jaw tz'aqiya.</t>", "24": "<t>Ajtzun txi'ya kẍeb'il, lay xob'a;</t> <t>ajtzun txi'ya wtal, watlxte' teya.</t>", "25": "<t>Qa nab'en saj jun ti'xti' lay xob'ta</t> <t>ex lay xob'a teju' tzul kyib'aju' b'inchal myab'a'n,</t>", "26": "<t>qu'n atite' Qman Dyos tuk'i'la</t> <t>lay taj tu'n tkub' tz'aqa.</t>", "27": "<pb/><t>Qama qaninjtz xtalb'il teya,</t> <t>lalun kub' t-xk'a'yi'n tib'a qa ati tu'me'l tu'n tb'inchanteya.</t>", "28": "<t>Lalun kyej tq'o'na xtalb'il te najchi'jxi'</t> <t>aju' kb'antel tb'inchanteya ja'lo.</t>", "29": "<t>Lalun kub't-xima'n jun ti'xti'ya myab'a'n</t> <t>ti'ju' xjal q'uqlok tk'u'j ti'ja.</t>", "30": "<t>Lalun jyon q'oja tuk'i'l jun xjal,</t> <t>qa mixti'te soktb'incha'n teya.</t>", "31": "<t>Lalun tx'a'lti'j tk'u'ja ti'ju' b'inchal taq'wix</t> <t>ex lalun tz'el tkno'nju'ya ntb'incha'n;</t>", "32": "<t>qu'n ik'u'nqekye' b'inchal myab'a'n tu'n Qman Dyos,</t> <t>aye'tzu'n b'a'n xjal ntzalaj kyi'j.</t>", "33": "<t>Nkub'ju' qanb'en tu'n Qman Dyos kyib'aj kyja b'inchal myab'a'n,</t> <t>atzu'n toj kyja tnik'alkyi'j nche tzaj tk'iwla'n.</t>", "34": "<t>Nxmayinte Qman Dyos kyi'ju' twi' xmayilqe',</t> <t>aye'tzu'n me'sqe' kye kyilwi tu'n.</t>", "35": "<t>Kyekye ati kynab'lju' ninb'il,</t> <t>aye'tzu'n xnakqe', kych'ixaw nel.</t>"}