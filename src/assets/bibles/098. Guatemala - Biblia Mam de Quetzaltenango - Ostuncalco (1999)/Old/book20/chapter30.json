{"1": "<pb/>Yol tu'n Awur, tk'wal Jakye aj Masa. Yolin Awur te Ityel ex tuk'i'l Ukalex tma kjalu:", "2": "<pb/><t>Oqinkxwe' mixti' ch'i'n xnaq'tzb'il we,</t> <t>mixti'x nchin ximan ch'iwe' kse'nkye q'a.</t>", "3": "<t>Mixti' ẍinxe' toj xnaq'tzb'il,</t> <t>ex mixti'x xnaq'tzb'ile' ti'j Dyos.</t>", "4": "<t>¿alkye oje japun toj kya'j ex kb'u'ltl?</t> <t>¿Alkye nb'ent ttzyunte kyq'iq' toj tq'ob'?</t> <t>¿alkye nb'ajxju' ninnjab' toj tpinpa't?</t> <t>¿Ex alkye kyej b'inchante tnaqachil tx'otx'?</t> <t>¿Titi' tb'i, ex titi' tb'iju' tk'wal, qa b'i'n tu'na?</t>", "5": "<t>Xq'uqi'n qekye' q'uqli kyk'u'j ti'j Qman Dyos tu'n;</t> <t>qu'n ate' tyol ax b'a'n tu'n tqe qk'u'j ti'j.</t>", "6": "<t>Lalun tz'ok t-tz'aqtza'na tyol</t> <t>tu'ntzun lalun tz'ok q'o'na chalyol.</t>", "7": "<pb/><t>Oje txi' nqanine' kab'e' ti'xti' teya nman Dyos;</t> <t>b'inchama xtalb'il q'ontza weye' na'mxku' nkyime':</t>", "8": "<t>Pa'mila chajyolil wi'je',</t> <t>ex lay chin q'inumaxe' ex mya' yajxi'x;</t> <t>chin tpa'mila ti'ju' noq nkub'naj, noq o'kx q'ontzju'ya nwaye' atl junjun q'ij.</t>", "9": "<t>Qu'n qa ninxi'x ati weye', jaku' tzik'tna'la wu'ne'</t> <t>ex jaku' nmaye' qa min ojtzqi'na wu'ne';</t> <t>exqa yajqinxixe' jaku' chinxe' elq'al</t> <t>ex jaku' tz'el tch'ixawa wu'ne'.</t>", "10": "<pb/><t>Lalun yolina myab'a'n ti'j jun lq'o'n majin teju' tajaw,</t> <t>qu'n jaku' tzajttxko'n toj twi'ya ex kyajtela.</t>", "11": "<pb/><t>Ati wiq xjal nche yolin taq'wix ti'j kma'n</t> <t>ex minti' nkynima'n ktxu.</t>", "12": "<t>Ate'qe' xjal nkma'n qa mixti' kyil,</t> <t>extzun min nanjtzti'j kyanmi.</t>", "13": "<t>nimte' nok tq'o'ntib' nim toklen,</t> <t>ex ntnima'ntib' twitzju' prow.</t>", "14": "<t>Ate'qe' xjal naku'j k'uẍtx'e'nb'ilqe' kywitzte</t> <t>aye'tzu'n kyka naku'j kuchilqe',</t> <t>nche ajb'en kyu'n tu'n kyb'aj</t> <t>kkyaqilju' xjal prowqe' twitz tx'otx'.</t>", "15": "<t>Kab'e' talju' xton toj ttxa'n txkup,</t> <t>o'kx nb'enti kyu'n, tu'n kyqanin ti'xti'. <pb/>Ati kab'e' oxe' ti'xti' te,</t> <t>ex mixti' nqe tk'u'j.</t>", "16": "<t>Aju' muqb'il, kux ntqani'n kyimni,</t> <t>aju' ttxu k'u'jb'aj min nalan, tajb'il tal,</t> <t>exju' tzqij tx'otx', mixti' nak'</t> <t>exju' Q'aq', kukx tokx siju' toj.</t>", "17": "<pb/><t>Aju' xjal nxmayin ti'j tman</t> <t>ex minti' nokslan te ttxu matxi' tijin,</t> <t>b'a'ntzunte' tu'n tetz q'i'n twitz kyu'n joj</t> <t>ex tu'n tb'aj ch'yo'n kyu'n t'iw.</t>", "18": "<pb/><t>Ati oxe' ti'xti', mujqa kyaje',</t> <t>inchin lab'tiye' kyi'j ex min kane toj nwitze':</t>", "19": "<t>Se'n taq'wi nlipanju' pich' twitz kya'j,</t> <t>ex se'ntaq'wi nb'etju' kan twi' pik,</t> <t>Se'ntaq'wi nb'etju' b'ark tib'aj ninnjab'</t> <t>ex se'ntaq'wiju' mejeb'le'n exju' itz'je'n.</t>", "20": "<pb/><t>Aju' qya ajpajil nanq'in kjalu:</t> <t>in wan, ex nb'aj ttxjo'n ttzi</t> <t>extzun a tyolju' mixti' wil.</t>", "21": "<pb/><t>Oxe' tu'me'lju' xjal, kyaje' pena'te',</t> <t>layx tzik'x qu'n ex majx nb'aj chukji twitz tx'otx' kyu'n:</t>", "22": "<t>Aju' lq'o'n majin nok te nimaqkawil,</t> <t>exju' xjal mixti' tnab'l nim ti'xti' te,</t>", "23": "<t>Aju' qya etzni xla'ja'n tja tchmil,</t> <t>in mje jumajtl</t> <t>exju' lq'o'n qya te majin nel tiq'i'n toklenju' tajaw qya.</t>", "24": "<pb/><t>Ati kyaje' txkup twitz tx'otx' tal k'ok'e'qe'</t> <t>inxi'xpe' nche ximan kyekywitzju' xjal ati knab'l:</t>", "25": "<t>aye'kye' snik, jun chquj txkup mixti' kyipumal</t> <t>inpe' kb'uyi'nkye' kwa toj q'ijal;</t>", "26": "<t>Aye'ju' saqb'in, mya'xix nim kyb'aj ex mixti' kyipumal</t> <t>in b'entju' kyja toj pik;</t>", "27": "<t>aye'ju' txil, mixti' knejel,</t> <t>ex inche b'et tojxi'x tu'me'l ex nk'u'mile kten.</t>", "28": "<t>Aye' xmatx nb'ent kytzyet toj qq'ob'</t> <t>najliqe' toj kyja nimaqkawil.</t>", "29": "<pb/><t>Ati oxe' ti'xti' mujqa kyaje' min nche' xob',</t> <t>exju' che b'et majx kb'anilqe':</t>", "30": "<t>Aju' b'alun, a txkupju' nimxi'x tipumal ex xob'ajilx,</t> <t>min nkub' oq, ex minti' nxob' kye xjal;</t>", "31": "<t>aju' tmanek' achb'ajil ka'yin, exju' tman chib'</t> <t>ikxju' nimaqkawil nejli kywitzju' t-xjal te q'oj.</t>", "32": "<pb/><t>Qa tu'n t-xnakyila njaw tnima'n tib'a.</t> <t>ex makub' tena ximilte myab'a'n, ximanku'ya b'a'nxi'x</t>", "33": "<t>qama jaw ttz'amina lech, kb'entel mantekyiy,</t> <t>qama xkyipun ttxa'na kuw ktzajel chik' toj,</t> <t>ex ikxtzun qama tz'oktena ik'lelte juntl njyon q'oja.</t>"}