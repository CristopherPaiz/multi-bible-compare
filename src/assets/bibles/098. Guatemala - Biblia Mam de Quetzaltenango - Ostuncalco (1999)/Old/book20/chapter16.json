{"1": "<pb/><t>Ate' xjal nkub' ximante';</t> <t>tojtzun tq'ob'te' Dyos ta' qa kjapumel.</t>", "2": "<pb/><t>Tkyaqilju' ntb'incha'n xjal b'a'nile toj twitz,</t> <t>atzunte Dyos inq'mante qa b'a'n mujqa mya.</t>", "3": "<pb/><t>Q'onku'ya taq'una toj tq'ob' Dyos</t> <t>ex tkyaqilju' t-xima che japumel.</t>", "4": "<pb/><t>Kub' tch'isa'n Dyos tkyaqil tuk'i'l jun tb'is tk'u'j:</t> <t>ikxpena'ju' b'inchal myab'a'n toj mankb'il tq'ijlalil.</t>", "5": "<pb/><t>Myab'a'n qe' nkynima'n kyib' toj twitz Qman Dyos;</t> <t>qu'n ilti'j kb'el tz'e'ysa'n kywitz.</t>", "6": "<pb/><t>Nkub'najsetju' il tuk'i'l ax ex tk'u'jlalil;</t> <t>qa nqnima'n Qman Dyos, nel qpa'nqib' ti'ju' myab'a'n.</t>", "7": "<pb/><t>Qa ntzalaj Dyos ti'ju' tu'me'l tz'anq'in jun xjal,</t> <t>b'a'npe' nche tena' tajq'oj tuk'i'l tu'n Dyos.</t>", "8": "<pb/><t>Ate b'a'nju' ch'i'n kanb'ab'l toj tnik'alti'j,</t> <t>Kyetwitz txqan myab'a'n kanb'ab'ente.</t>", "9": "<pb/><t>Ate' xjal nk'ulte t-xim,</t> <t>atzunte Dyos kẍaqlulte tu'n tb'inchet.</t>", "10": "<pb/><t>A Qman Dyos noninte' nimaqkawil tu'n tyolin toj tnik'alti'j</t> <t>tu'n min tmaya' tz'e'ysb'il witzb'aj mya tojtu'me'l.</t>", "11": "<pb/><t>Kanliyile qekye' malb'il twitz Qman Dyos;</t> <t>qu'n ate b'inchalkye kykyaqil.</t>", "12": "<pb/><t>Myab'a'n nela' nimaqkawb'il qama tb'incha jun taq'wixil,</t> <t>qu'n nojqelan tu'n tkawin toj tnik'alilti'j.</t>", "13": "<pb/><t>Nche tzalaju' nimaqkawil kyi'ju' xjal</t> <t>qa nche yolin toj tnik'alilti'j ex njapun kyol.</t>", "14": "<pb/><t>Aju' ttx'u'jil nimaqkawil jun techlal kamik,</t> <t>atzunju' xjal ati tnab'l kymyetil tu'n.</t>", "15": "<pb/><t>A b'a'nju' qa ntzalaju' nimaqkawil,</t> <t>iky t-xtalb'ilju' kse'n ajtetz tqan jb'al.</t>", "16": "<pb/><t>Ate b'a'nju' nab'l kyetwitz q'anpwaq;</t> <t>ex ikx qa k'atzqwi' kyetwitz saqpwaq.</t>", "17": "<pb/><t>A kynuk'b'il tnik'alkyi'ju' tu'n tel kypa'n kyib' ti'ju' myab'a'n;</t> <t>nkyxq'uqi'n kychwinqlal qa nxikyka'yi'nkyib'.</t>", "18": "<pb/><t>Tu'nju' nimjtib'il ntzaja' xitb'il;</t> <t>ex tu'nju' la'jtib'il kb'el tz'aqi.</t>", "19": "<pb/><t>Ate b'a'n tu'n qok prow kyuk'i'lju' me's</t> <t>kyetwitz tu'n qok q'inun kyuk'i'lju' nkynima'kyib'.</t>", "20": "<pb/><t>Aju' b'a'n nuk'ul b'a'n nela taq'un;</t> <t>¡k'i'wla'nte' xjal q'uqlok tk'u'j ti'j Dyos!.</t>", "21": "<pb/><t>Alkyete nkub' t-xima'n b'a'nxi'x, ati tnab'l;</t> <t>alkyete' b'a'nyolin lwiy nkub' qi'j tu'n.</t>", "22": "<pb/><t>T-xiklil a' te' te chwinqlal qa ati qnab'l;</t> <t>xnakyilxte' tu'n kyxnaq'tzetju' xnakqe'.</t>", "23": "<pb/><t>Alkyete' nkub' t-xima'n tyol,</t> <t>majx kyexi'x tb'inxju' tyol.</t>", "24": "<pb/><t>Ikyqe' tb'anil yolju' kse'n ta'lkab' kyu'n onon:</t> <t>najb'en te kyq'a'nb'il xjal.</t>", "25": "<pb/><t>Ati b'e naku'j tzinun kyi'j toj twitz xjal,</t> <t>ajtzun tpon b'aj tb'eyil kamikte'.</t>", "26": "<pb/><t>B'a'nte' qa nqo' we'yajti qu'n noktilil aq'untl;</t> <t>tu'n tqe tk'u'j.</t>", "27": "<pb/><t>Iky b'inchal myab'a'n kse'n jun chuj njayun;</t> <t>¡naqpena' tyol naku'j tqan taq' q'aq'!</t>", "28": "<pb/><t>Aju' b'inchal myab'a'n noq njyon q'oj;</t> <t>exju' njk'unyol noqx nik'u'n kyxol tuk'i'l.</t>", "29": "<pb/><t>Aju' kuw ttx'u'jil inche kub' t-sb'u'n tuk'i'l</t> <t>ex nche' txalpuj tu'n.</t>", "30": "<pb/><t>In txmutz'b'e'n twitzju' xjal nximan tu'n tb'inchan il;</t> <t>atzunju' matxi' b'inchan il, naq nkub' ttx'a'n t-xe twitzte.</t>", "31": "<pb/><t>Jun ninb'ilte' t-xya'mal twi' xjal saqtl,</t> <t>kanb'ab'l tu'nju' tb'anil tchwinqlal.</t>", "32": "<pb/><t>B'a'nxte' ati qpasens kyetwitz kuw xjalqo';</t> <t>b'a'nte' tu'n qjk'unteqib' kyetwitz tu'n tkub'kyi'j nimaqtnam qu'n.</t>", "33": "<pb/><t>Aye' xjal nkyqani'n kychwinqlal b'a'n,</t> <t>atzunte' Qman Dyos q'malte qa b'a'n mujqa mya.</t>"}