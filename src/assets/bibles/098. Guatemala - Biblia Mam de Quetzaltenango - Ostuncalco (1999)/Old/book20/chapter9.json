{"1": "<pb/><t>Jawtb'incha'n nab'l tja,</t> <t>tb'anil b'inchb'enkye wuq tqan;</t>", "2": "<t>E'tzaj tb'yo'n talu'n teju' ninwan,</t> <t>kub' tb'incha'n jun k'wab'j tb'anilxi'x,</t> <t>ex b'aj tb'incha'n mes</t>", "3": "<t>eb'jax tchq'o'n tmajen ẍch'ilte</t> <t>kywi' ja nimaq kywe' toj nintnam kjalu:</t>", "4": "<t>¡Qlanqe'ye' tza'lu ku'xun na'mx tok kynab'le'! Chechij</t> <t>B'ajx q'o'n tpakb'al kyeju' mixb'a'n che ximan kjalu:</t>", "5": "<t>Qlanqe'ye' qoqe' wan wuk'i'le'</t> <t>che k'wanqeye', makux nb'incha'nwe' jun qk'wa'.</t>", "6": "<t>Lalun che oktle' mixti' kynab'le', atitzunte anq'b'iltz;</t> <t>che b'et-xe' ati kynab'le'. Chij.</t>", "7": "<pb/><t>Qama ttzak'uju'ya mixti' tnab'l ex b'inchal myab'a'n,</t> <t>atlpe'ta kb'ajel wuli'na tu'n ex k'okyil tlab'a'n twitz.</t>", "8": "<pb/><t>Qama txi' ttzak'u'nju'ya mixti' tnab'l, k'elel i'ku'na tu'n;</t> <t>qatzun matxi' ttzak'unju'ya ati tnab'l, kk'u'jlanjtzela tu'n.</t>", "9": "<pb/><t>Q'onxa xnaq'tzb'il teju' ati tnab'l, ktenb'elxi'xtl tnab'l;</t> <t>q'onxa xnaq'tzb'il teju' b'a'n xjal, ktenb'elxi'xtl tojtzqib'l.</t>", "10": "<pb/><t>Qa nqo niman te Qman Dyos atzuntzu' ntzyeta' tten qnab'l;</t> <t>atite' qnab'l qa ojtzqi'n Dyos Xjan qu'n.</t>", "11": "<pb/><t>Tu'nju' nab'l k'anq'ila'ya nim,</t> <t>ex knajal txqan ab'q'iya.</t>", "12": "<pb/><t>Qa ati tnab'la, texa k'ajb'ela';</t> <t>qatzun matz'el tik'u'na, axa kb'el chjonte.</t>", "13": "<pb/><t>Ikyte xnakyilju' kse'n jun qya jk'ulyol,</t> <t>mixti'x b'a'n tu'n majx xtrak.</t>", "14": "<t>Nkub' qe tib'aj jun q'a'jtz ttzi tja,</t> <t>twi' jun nin ja toj nintnam,</t>", "15": "<t>Ntxokon kyeju' nche b'et</t> <t>b'a'n kyel toj kyb'e,</t>", "16": "<t>intma'n: ¡Qlanqe'ye' tzalu ku'xun na'm tok kynab'le! Chij</t> <t>Nxitma'n tq'umli kye mib'a'n che ximan:</t>", "17": "<t>Majx k'ok'jte' a' naq qelaq';</t> <t>exju' wab'j toj ewaj majx ati tchi'yal. Chij.</t>", "18": "<t>Wichaqa min b'i'n kyu'n qa toj tkawb'il kamik</t> <t>ta'qe' nxi' kyq'o'n kywi' ti'ju ttxokb'il lu.</t>"}