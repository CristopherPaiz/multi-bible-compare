{"1": "<pb/><t>Aju' qya ati tnab'l nonin tuja;</t> <t>atzunju' qya mixti' tnab'l noq nxitun.</t>", "2": "<pb/><t>Alkyete' nb'et toj tnik'alti'j nniman Dyos;</t> <t>atzunju' myab'a'n nb'eta' nel tik'u'n Dyos.</t>", "3": "<pb/><t>Xnakte' xjal nyolin tuk'i'l nimjtib'il;</t> <t>atzunju' xjal ati tnab'l nyolin yol te kolb'il.</t>", "4": "<pb/><t>Qa mixti'qe' alu'mj onilte xjal, mixti'xte' wab'j nb'uyit;</t> <t>kyu'nju' kyonb'il alu'mj nchmet awal.</t>", "5": "<pb/><t>Aju' b'a'n tziyal minti' nchan yol;</t> <t>atzunju' jk'ulyol noqx chajyolil ntma'n.</t>", "6": "<pb/><t>Njyon pi's ti'ju' nab'l ex min nkanb'et tu'n;</t> <t>Atzu'n xjal k'atz lwiy nkanb'et tu'n.</t>", "7": "<pb/><t>Pa'mil tib'a ti'ju' xtrak,</t> <t>qu'n mixti'te' ojtzqib'l tuk'i'l.</t>", "8": "<pb/><t>Tu'n nab'l nkaneya' toj twitzju' ati tnab'l se'n tz'anq'in,</t> <t>atzu'n xtrak nkub' sb'u'n tu'nxju' t-xnakyil.</t>", "9": "<pb/><t>Naq nche tze'n xnak ti'ju' kyil,</t> <t>aye'tzu'n xjal tnik'alkyi'j b'a'n che b'in.</t>", "10": "<pb/><t>teyele junjun k'u'nju' tb'is exju' ttzalajb'il, ex tkyaqilxju' nik'a'.</t>", "11": "<pb/><t>Kb'el xitu'n kyja b'inchal myab'a'n;</t> <t>atzu'n kyja tnik'alkyi'j kchmetel.</t>", "12": "<pb/><t>Ate' b'e nakuj tzinun kyi'j,</t> <t>atzun b'ajsb'il, tb'eyil kamik.</t>", "13": "<pb/><t>Noqpena' qa nqotze'n nch'yon qanmi,</t> <t>tb'ajlenxitzun tzalajb'il oq'e'ntlte' nb'aj.</t>", "14": "<pb/><t>Taq'wixju' ktkotzi' b'inchal myab'a'n;</t> <t>atzu'n b'a'nxjal ktk'ma' jun tu'me'l t-xel b'a'n.</t>", "15": "<pb/><t>Nxitoksla'n xjal mixti' tnab'l tkyaqilju' nxiq'ma'n te;</t> <t>atzu'n xjal ati tnab'l ntka'yi'n b'a'nxi'x ja tu'me'l nb'eta'.</t>", "16": "<pb/><t>Aju' ati tnab'l nxob' teju' myab'a'n ex nel tpa'ntib' ti'j,</t> <t>atzunju' mixti' tnab'l mixti'x toklen teju' ati twitz.</t>", "17": "<pb/><t>aju' xjal mixti' tnab'l minti' inximan ajt-xi' b'inchal jun ti'xti';</t> <t>atzunju' ati tnab'l nb'aj t-xima'n tnejelxi'x.</t>", "18": "<pb/><t>A kyetzb'il mixti' kynab'lju' kyxnakyil;</t> <t>aye'tzu'n k'atzkywi' nten kyojtzqib'l.</t>", "19": "<pb/><t>Che kb'el tzipeju' b'inchal myab'a'n kytwitzju' b'a'n xjal;</t> <t>aye'tzu'n txkupqe' kche kub'sal ttzi kyja tnik'alkyi'j.</t>", "20": "<pb/><t>Jun prow, aye'ku' amiw nche el ik'unte;</t> <t>atzunte q'inun nimte' tuk'i'l.</t>", "21": "<pb/><t>Alkyete' nel ik'unte tuk'i'l nb'inchan il,</t> <t>tzalajb'il teju' xjal ntzaj q'aq'an tk'u'j ti'j prow.</t>", "22": "<pb/><t>Aye'ju' jyol il nche' tzpet ti'ju' kb'e;</t> <t>aye'tzun b'inchal b'a'n kyk'ma' tk'u'jlalil ex nak'b'il.</t>", "23": "<pb/><t>Tkyaqilju' noktilil tu'n ati tkanb'ab'l;</t> <t>atzunju' la'j noqx nkub' prowix.</t>", "24": "<pb/><t>Kq'inumaxela tu'n nab'l;</t> <t>atzu'n xnakyil nqo'x tiq'i'n toj xnakyil.</t>", "25": "<pb/><t>Aju' b'a'n tziyal che kletil kychwinqlal xjal tu'n;</t> <t>atzun chalyol tziyal in tjyo'n kamik.</t>", "26": "<pb/><t>Aye' nche niman te Qman Dyos nqexi'x kyk'u'j ti'j</t> <t>ex a Qman Dyos klol kye ex q'olte kyipumalju' kyk'wal.</t>", "27": "<pb/><t>Chwinqlalte' ninb'ilte Qman Dyos a'</t> <t>in qo tzoqpaj tu'n kyoj t-sb'ub'l kamik.</t>", "28": "<pb/><t>Aju' kawb'il kyib'aj txqan xjal ninb'ilte' te nimaqkawil;</t> <t>atzunju' kawb'il kyib'aj jte' xjal xitb'il te' te.</t>", "29": "<pb/><t>Aju' ati tnab'l ati tpasens;</t> <t>atzunju' mixti' tnab'l lwiyxi'x injaw tx'u'jin.</t>", "30": "<pb/><t>Qa che'w qwi' jun chwinqlal te qxmilal,</t> <t>atzunju' tx'a'lti'j k'ub'aj majx nb'ajtwan qb'aqil.</t>", "31": "<pb/><t>Alkyete' inkub' tyaju'n prow in nok tq'o'n t-tx'u'jil Dyos,</t> <t>alkyetzunte' ink'u'jlante, in niman te Dyos.</t>", "32": "<pb/><t>Axju' tb'inchb'enju' b'inchan myab'a'n nkub' xitunte;</t> <t>atzunju' tnik'alti'j inklet tu'nxju' tnik'alilti'j.</t>", "33": "<pb/><t>Atzu' ta' nab'l toj kynab'lju' nche ximan,</t> <t>atzu'n kyxolju' mixti' kynab'l, mixti'x ojtzqi'n.</t>", "34": "<pb/><t>Aju' tnik'alilti'j a ninb'ilju' te nintnam;</t> <t>atzunju' il a tch'ixawju'.</t>", "35": "<pb/><t>Aju' majen ati tnab'l in tkanb'a'n t-xtalb'il nimaqkawil,</t> <t>atzunju' mixti' tnab'l intzaj ttx'u'jil nimaqkawil tu'n.</t>"}