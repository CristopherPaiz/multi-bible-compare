{"1": "<pb/>Exi'tzun Moyses tuk'i'l Aaron q'malte teju' nimaqkawil toj Ejipt kjalu: <pb/>—Chi Dyos Manb'aj, Kydyos aj Israel kjalu. Q'ontza anb'il teju' ntaname' tu'n t-xi' ik'sal jun ninq'ij te ninb'ilweye' toj chq'ajlaj, chij. Chechij.", "2": "<pb/>Xitzun ttzaq'we'n nimaqkawil kye: <pb/>—¿Alkyetzu'n Dyos Manb'aj tu'n t-xinb'i'ne' tyol, ex tu'n kyxi' ntzaqpi'ne' aj Israel? Min wojtzqi'nwe' Kydyose' ex lay che'xkye' aj Israel, chij.", "3": "<pb/>Aye'tzunkye xikma'n: <pb/>—Makub' tyek'u'ntib'ju' Kydyos aj Eb'rey qwitze', qu'mtzun q'ontza anb'il qeye' tu'n qxi'ye' q'ol chojb'il twitz Dyos Manb'aj janqo k'uluna'ye', te oxe' q'ij qb'eye' tu'n qpone' atzu'. Tu'ntzun mitzaja' tq'o'n yab'il mujqa q'oj qib'aje' tu'n qkyime', chechij.", "4": "<pb/>Xi'tzun ttzaq'we'n nimaqkawil aj Ejipt kye: <pb/>—Aya Moyses ex Aaron ¿Tiqu'n in nela' kyiq'i'nju'ye' anb'il kye xjal toj kyaq'un? ¡Kukxi'kye' aq'unal! chij.", "5": "<pb/>Ex xitma'ntlju' nimaqkawil kye: <pb/>—Matxi' che chmetju' aj Israel toju' tx'otx' lu. ¡Aye'tltzunkye' kyajb'ile' tu'n tkyej kytzaqpi'n kyaq'un! chij.", "6": "<pb/>Textzu'n q'ij lu xitq'o'n nimaqkawil jun chaq'b'il kye kaporal ex kye nejenel kyxol aj Israel kjalu:", "7": "<pb/>—Lalun txikyq'o'ntle' ttxa triy kye aj Israel ajkyb'inchan loq' kse'n nb'inchet ja'lo, aye'x che kxe'l jyol ttxakytriy tu'n tajb'en kye.", "8": "Ex che kychq'onqe'kye' tu'n kyb'inchante loq' kse'nxju' tajlal nb'ent kyu'n. ¡Mixti' jun tu'n tel ti'j! Ky'ejqe'kye' xjal lu, qu'mtzun nkyma'n: ¡Qo'qe' q'ol chojb'il twitz Qman Dyos! chechij.", "9": "Kyxla'janqe'kye' xjal lu tu'n kyaq'unan kuw, tu'ntzun lalun ten anb'il kye tu'n kykub'ten b'il chajyolil, chij kye.", "10": "<pb/>Aye'tzu'n nejenel exqe' kaporal kyxol aj Israel eb'je'tz ex eb'ajx q'malte kyeju' xjal: <pb/>—Matzaj tq'o'n nimaqkawil jun chaq'b'il qeye' tu'n lalun txi' q'etl ttxa triy kyeye'.", "11": "Ja'lo aye'ku'ye' mache'xe' jyolte, jaxjaku' makneta' kyu'ne', ex mya tu'nwt ja'lu k'elil ti'ju' tajlal loq' nb'ent kyu'ne', chechij.", "12": "<pb/>Eb'je'xtzun paxju' aj Israel toj tkyaqil Ejipt jyol tqan triy te t-xel ttxa triy tu'n tajb'en kyu'n.", "13": "Aye'tzu'n tkaporal nimaqkawil e'okten xla'jalkye tu'n tb'entju' tajlal loq' tkyaqil q'ij, kse'nxju' intoq b'ent kyu'n tej intoq xiq'o'n ttxa triy kye, ex intoq che jumanjtzju' nejenel kxol, intoq xiq'ma'n kye: <pb/>—¿Tiqu'n ewi ex ja'lo mixti' xb'entju' kyaq'une' kse'nxju' intoq b'ent kyu'ne' nejtl? chechij.", "14": "", "15": "Aye'tzu'n kaporal kyxol aj Israel exi' q'malte te nimaqkawil: <pb/>—¿Nimaqkawil, tiqu'ntzun ntb'incha'nju'ya lu qeye' ayo'ye' o'tmajena?", "16": "<pb/>Min ntzaj q'o'ntl ttxa triy qeye', ex nqo okxla'ja'ne' tu'n qb'inchanteye' kyinx tajlal loq'ju', expe' nqo okb'yo'ne'. ¡Extzun aye'xju' twnaqila ati kypaj! chechij.", "17": "<pb/>Atzunju' nimaqkawil xittzaq'we'n kye: <pb/>—¡Ky'ejqe'kye'! Qu'mtzun nkyma'ne' tu'n t-xiq'et anb'il kyeye' tu'n kyxi'ye' q'ol chojb'il twitzu' Dyos.", "18": "¡Kukyxi'ye' aq'unal! Maskye min nxiq'o'ntl ttxa triy kyeye', ilti'j tu'n tb'ent tajlalju' loq' kyu'ne' kse'nxju' tnejel, chij kye.", "19": "<pb/>Aye'tzu'n kaporal kxol aj Israel tzaj kyb'is tej t-xiq'ma'n kye qa axtajlal loq'ju' tu'n kyb'inchante atl junjun q'ij.", "20": "Tetzunj kyb'aj yolin tuk'i'l nimaqkawil; e'etztzuntz, intoq che ayontl Moyses ex Aaron kye,", "21": "xikyma'ntzuntz kye Moyses ex Aaron: <pb/>—Kub'xwit tz'e'ysa'n kywitze' tu'n Qman Dyos tu'nju' xkyb'inchaye', qu'n tu'n kpaje' xqo' ela' ik'u'ne' tu'n nimaqkawil ex kyu'n tkaporal. Makub' kyq'o'ne' k'uẍtx'e'nb'il toj kyq'ob' tu'n qkub'yo'ne', chechij.", "22": "<pb/>Atzunte Moyses xitma'n te Qman Dyos toj na'j Dyos: <pb/>—Taye, ¿Tiqu'ntzun nche tyaju'na'ya tnam lu? ¿Ex tiqu'n ẍin tzaja' tchq'o'na?", "23": "Qu'n atxi'x tej wule' yolil toj tb'iya tuk'i'lju' nimaqkawil, matxi' che kub' tyaju'nxi'xtlju' ttanama ex mixti'xi'te tb'inchaya tu'n kyklet, chij."}