{"1": "<pb/>Tetzunj kyka'yinte aj Israel numin tu'n tkb'u'l Moyses twi' witz, b'jo'k kyb'u'yi'n kyib' ti'j Aaron, xikyma'ntzuntz te: <pb/>—Kuwxa b'inchanku'ya jun qdyos tu'n qok lpe ti'j, qu'n numinte Moyses setz q'inqe Ejipt, titi'lo xb'ajtelo, chechij.", "2": "<pb/>Atzunte Aaron xittzaq'we'n kye: <pb/>—Kyiq'imile' tojkẍkyin kyxu'jile' q'anpwaqqe' ex toj kẍkyin kyk'wale' ex kmyale', kyiq'intztzuntze' nk'etze', chij.", "3": "<pb/>Kykyaqilxtzun b'je'l kyiq'i'n toj kyẍkyin q'anpwaqqe', tzaj kyiq'i'ntzuntz te Aaron,", "4": "atzunte Aaron okxtq'o'n q'anpwaq toj q'aq' tu'n ttzaj b'u'nb'ix ex kub' tb'incha'n jun tilb'ilal qpoj tman wakx tu'n jun tzqub'. Kymatzun tnamtz: <pb/>—¡Aj Israel, luju' kydyose' setz q'inkyeye' Ejipt! chechij.", "5": "<pb/>Tetzunj tka'yinte Aaron ja'lu, jawtb'incha'n jun q'olb'eb'l twitzju' tilb'ilal wakx, jaw tma'ntzuntz kuw: <pb/>—¡Kb'el qik'sa'n jun ninq'ij te ninb'ilte qdyos nachi'j! chij.", "6": "<pb/>Tetzun juntl q'ij b'a'n prim eb'jaw we' ex kub' kq'o'n e'chojb'il, ex chojb'il k'ok'j tz'e'ysa'n te mujb'ab'ltib'il. E'kub' qetzuntz wal ex k'wal, ex eb'aj tx'ojti. E' b'jaw we'tzuntz b'ixil ex achul.", "7": "Atzunte Qman Dyos tma te Moyses: <pb/>—Lwix ku'xa, qu'n matxi' che kub' tzpetju' ttanama setz tiq'i'na Ejipt.", "8": "Lwiyxi'x sel kypa'n kyib' ti'ju' b'e xinyek'u'ne' kye. Matxi' kub' kyb'incha'n jun tilb'ilal qpoj tman wakx q'anpwaq nche k'ulun te ex nkub' kyq'o'n chojb'il twitz; ex nkyma'n: ¡Aj Israel, luju' qdyos setz q'inqe Ejipt! chechij, chi Dyos.", "9": "<pb/>Tzajtma'ntl Qman Dyos te Moyses: <pb/>—Matxi' tz'el nnik'e' kyi'ju' xjal lu, ex matxi' wile' qa majx pi'sqe'.", "10": "¡Yompe'ya nej, matxi' tzaj txqan ntx'u'jile' kyi'j, che b'el nnajsa'ne'! Ti'jtzuna k'elela' jun nin nintnam wu'ne', chij.", "11": "<pb/>Atzunte Moyses aq'wi kub'sal twitz Qman Dyos tu'n tkub' tk'u'j kyu'nju' yol lu: <pb/>—Taye, ¿tiqu'n ktzajela' ttx'u'jila kyi'ju' ttanama, extzun aku'ya setz q'inkye Ejipt tuk'i'l nimtipumala?", "12": "Lalun taja tu'n kymante aj Ejipt: Mache extiq'i'n Dyos naqx tu'n kykub' tb'yo'n toj k'ul tu'ntzun kykub'naj twitz tx'otx' Jaku' chechi. Lalun tx'u'jintla Nman Dyos, ex lalun t-ximaya tu'n tkub' t-xitu'nju'ya ttanama.", "13": "Na'nqe'tzju'ya tmajena Ab'raam, Isaak ex Israel, tej ttzaj ttziya'na kye toj tb'iya ex tmaya: Che nchmet-sa'ye' kyyajajile' kse'nqe' che'w twitz kya'j, tkyaqiltzunju' tx'otx' oje txintziyane' kyeye', kxe'l nq'o'ne' te kyetzb'ilju' kyyajajile' tejumajx, chija, chi Moyses.", "14": "<pb/>Atzunte Qman Dyos mixti' kub' t-xitu'ntlju' ttanam kse'nju' matxi'toq kub' t-xima'n.", "15": "Ku'tztzun Moyses twi' witz ex tzaj tiq'i'n kab'e' tz'len ab'j jatz'ib'anqe'ka' kawb'il toj kykab'il plaj.", "16": "Aku' Qman Dyos kub'inchankye tz'len ab'j lu, ex aku' tz'ib'ankyeju' kawb'il kywitz.", "17": "<pb/>Tetzunj t-xitb'i'n Joswe sich' kyu'n xjal, xitma'n te Moyses: <pb/>—Tq'ojq'ojel sich' te q'oj tb'inx kyxolju' tnam, chij.", "18": "<pb/>Atzunte Moyses xittzaq'we'n: <pb/>Mya sich'te' te kanb'ab'l ex mya sich' te b'is, junxi'tl b'itz te' nxinb'i'nwe', chij.", "19": "<pb/>Tetzunj kxi'toq tpon lq'e Moyses tk'etzju' xmuj, xitka'yi'n tilb'ilal wakx ex nche b'ixin xjal, tzaj txqan ttx'u'jil, ex e'xit-xonju' tz'len ab'j q'i'nqe'toq tu'n, majx e'kub' tb'uchi'n t-xeju' witz;", "20": "tzajtzun tiq'i'nju' qpoj tman wakx kub' kb'incha'n, okx t-xon toj q'aq', kub' tchen ex kub' quqix, atzunju' tquqil xitchto'n toj a', xitma'ntzuntz kye aj Israel tu'n t-xi' kyk'wa'n a' lu.", "21": "Xitma'ntzuntz te Aaron: <pb/>—¿Tiqu'n xkub'a' ti'ja tu'nju' tnam lu, tu'nju' mataja tu'n kyb'inchante jun nimaq il? chij.", "22": "<pb/>Atzunte Aaron xittzaq'we'n: <pb/>—Taye, lalun tzaj ttx'u'jila wi'je' qu'n kanli twitza, majx kganju' xjal lu tu'n kb'inchanteju' myab'a'n.", "23": "Tzaj kyma'n weye': B'inchanku'ya jun qdyos tu'n tkub'nej qwitz, qu'n min b'i'n qu'n titi' xb'ajte Moyses setz q'inqe Ejipt, chechij.", "24": "Ntzaje' xintzaq'we'ne' kye: Alkyete ati tq'anpwaq, b'a'n tu'n ttzaj ti'n, nchije' kye. Tzajtzun kyiq'i'n q'anpwaq, okx nq'o'ntzuntze' toj q'aq', ¡kub' qb'incha'ne' tilb'ilal qpoj tman wakx lu! chij.", "25": "<pb/>Eltnik' Moyses kyi'j aj Israel qa matxi'toq tzpet kynab'l, ex naqch'i'n te'qe'kxa'tl tu'n kyb'aj xmayi'n kyu'n kyajq'oj, tu'ntpaj naqkuyile tu'n Aaron.", "26": "Kub' we'tzuntz ttziju' najb'il ex tma: <pb/>—Alkyeqe' ate' tuk'i'l Qman Dyos, kyb'uyintz kyib'e' wuk'i'le', chij. Kykyaqilxtzu'n aj Leb'i b'jo'k kyb'u'yi'n kyib' tk'etz.", "27": "<pb/>Xitzun ma'n Moyses kye: <pb/>—Chi Qman Dyos Kydyos aj Israel kjalu: Teyile junjunkye' kyiq'intze' kyk'uẍtx'e'nb'ile', kukxi'ye' tojile junjun ja, teyiletzun junjunkye' kb'el tb'yo'nju' titz'in, twnaqil mujqa tb'esin, chij.", "28": "<pb/>Japuntzunju' tchaq'b'il Moyses kyu'n aj Leb'i, wuqk'al lajnaq (3,000) xjal eb'aj kyim toju' q'ij lu.", "29": "Xitma'ntzun Moysestz kye: <pb/>—Kyk'ma'ye' kyoklene' twitz Qman Dyos toju' q'ij ja'lo, qu'n makub' kyb'yo'ne' kyk'wale', atzun junjuntl titz'in, qu'mtzun mache ky'iwlanjtze' tu'n Qman Dyos teju' q'ij ja'lo.", "30": "Tetzu'n juntl q'ij xitma'n Moyses kye xjal: <pb/>—Jun nimaq il te' xkyb'inchaye' twitz Qman Dyos, qu'mtzun chin jawixe' twi' witz, jata' Qman Dyos, kub'sal qa makub'tnajsa'n kyile', chij.", "31": "<pb/>Anjtzun ti'j Moysestz tk'etz Qman Dyos, ex xitma'n te: <pb/>—Taye, axxi'x nimaq il te' xkyb'inchaju' ttanama, qu'n makub' kyb'incha'n jun kydyos q'anpwaq.", "32": "Inchin kub'sane' twitza tu'n tkub' tnajsa'na kyil; qatzun minti' xkub' tnajsa'na, ¡najsanku'xju'ya nb'iye' toju' u'j ja tz'ib'a'na' tu'na! chij.", "33": "<pb/>Atzunte Qman Dyos tzaj ttzaq'we'n ex tma: <pb/>—O'kxte kb'elex nnajsa'n tb'iju'ye' toju' wuje' aju' mab'inchan il nwitze'.", "34": "Qu'mtzun kutxi'ya ex q'inxju'ya tnam toju' najb'il xinma'ne' teya. Kxel ẍaqlu'na tu'n wanjle'. Tzmaxi'tzunj ajtpon tq'ijlalil tz'e'ysb'il witzb'aj, kb'el ntz'e'ysa'ne' kywitz tu'ntpaj kyil, chij.", "35": "<pb/>Tzajtzun tq'o'n Qman Dyos jun yajb'il tib'aju' tnam tu'n tpaj ek'ulun twitz tilb'ilal wakx kub' tb'incha'n Aaron."}