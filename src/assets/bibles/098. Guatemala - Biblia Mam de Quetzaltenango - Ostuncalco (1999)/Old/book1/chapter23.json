{"1": "<pb/>Qaqnaq wuq (127) ab'q'i anq'in Sara,", "2": "kyimtzuntz toj Kyiryat-arb'a, toju' nintnam Eb'ron, toju' tx'otx' Kanaan. Oq' Ab'raam tej tkyim Sara ex tnimaju' tkyimlen.", "3": "Etztzuntz jata'toqju' anmi ex xi' q'malte kye itit najlqe' toju' tx'otx' lu:", "4": "<pb/>—Maskye najchaq xjal qine' kxole', kyk'ayintz jun muqb'ile' weye' tu'n tku'x nmqu'nju'ye' nxu'jile' toj, chij.", "5": "<pb/>Aye'tzu'n itit xiktzaq'we'n te:", "6": "<pb/>—¡Najsama taye qo' tb'intza!, mqunku'xta t-xu'jil toj jun tb'anil muqb'il ati qeye', mix-a'lo' junqe' kb'el xk'ayinte teya qu'n sk'o'na'ta tu'n Qman Dyos qxole', chechij.", "7": "<pb/>Kub'tzun we' Ab'raamtzu', kub' tzipe kwitzju' itit,", "8": "ex xitma'n kye: <pb/>—Qa ax kyeye' tu'n tku'x nmqu'nju'ye' nxu'jile' tza'lu, kyb'inchamna' xtalb'ile' weye', kqaninxe' te Epron ju' tk'wal Soar,", "9": "tu'n ttzaj tk'a'yi'nju' jul tokx toj pik te makpela weye' ju' ati ttxa'nxi'ju' ttx'otx'. Knchja'we' jte' twi' tu'n, tu'ntzun wokye' te tajaw jun muqb'il toju' najb'il lu, chij kye.", "10": "<pb/>Atitoqtzu'n Epron ju' itit kyxol, xittzaq'we'n tuk'i'l tq'ojq'ojel twi' kuw te Ab'raam, tu'n kyb'inteju' twnaqil ex kykyaqilu' ntoq che b'jo'kx ttziju' nintnam.", "11": "<pb/>—¡Minti' taye! Naq kxe'l woyinwe' tx'otx' teya jata'ju' jul tokx toj pik. Kywitzku' nwnaqile' kxe'l woyine' teya. Mqunkxju'ya t-xu'jila toj, chij.", "12": "<pb/>Atzunte Ab'raam kub' tzipe jumajtl kwitzju' xjal najlqe' toju' tx'otx' lu,", "13": "xitma'ntzuntz te Epron kywitz kykyaqil: <pb/>—¡B'inchama xtalb'il! K'monxa twi'ju' tx'otx', tu'ntzun tokx nmqu'nju'ye' nxu'jile' toj, chij.", "14": "<pb/>Atzunte Epron xittzaq'we'n te:", "15": "<pb/>—B'intzpe'ya taye: naqna' lajoj lib'r saqpwaqte' twi'ju' tx'otx'. Tu'nju' tajlal lu lalun qo yolintl ti'j. Lwix kutxi'ya ex mqunku'xa t-xu'jila, chij.", "16": "<pb/>Atzunte Ab'raam kywitzku' itit xitchjo'n lajoj lib'r saqpwaq twi'ju' tx'otx' kse'nxu' tajlal tma Epron.", "17": "Iktzun kyeja' ttx'otx' Epron te Ab'raam toj Makpela, toj tjawetzq'ij te Mamre, tuk'i'lxi'ju' jul tokx toj pik exqe'ju' tze ate' toju' tx'otx'. Kykyaqilu' itit eb'jo'k tziyal ti'j exqe' ntoq che b'jo'kx ttziju' nintnam.", "18": "", "19": "<pb/>Okxtzun tmqu'n Ab'raamju' t-xu'jil toju' jul tokx toj pik ju' ati toju' tx'otx' te Makpela toj tjawetzq'ij te Mamre. Aju' najb'il lu ax juntl tb'iju' Eb'ron ju' ati toj tx'otx' Kanaan.", "20": "Iktzu'n kyeja' Ab'raam te tajawu' tx'otx' tuk'i'lxi'ju' jul tokx toju' pik xik'a'yi'n te kyu'n itit."}