{"1": "<pb/>Xitzun tma'n Qman Dyos te Jakob': B'inchamtib'a ex kutxi'ya B'etel. Atzuntzu' b'inchanku'ya jun q'olb'eb'l weye' ayine' Dyos Manb'aj kub' nyek'u'n wib'e' twitza tej intoq oqa twitzu' ttzika Esawu, chij.", "2": "Xitzun tma'n Jakob' kyeju' toj tja ex kyeju' xjal k'le'nqe'toq tu'n: <pb/>—Kyiq'inqe'mitze' tkyaqilu' junxi'tl dyos ate' kxole', che ichinqe'ye' ex kych'ixpumile' kyi'je'.", "3": "Lwiyqe'xe', maqo'qe'x B'etel, qu'n kjawil nb'incha'ne' jun q'olb'eb'l atzu' teju' Dyos oninweye' tej intoq chin b'isune'; matxi' ten wuk'i'le' jachaqxja matxi' chin b'eta'ye', chij kye.", "4": "<pb/>Kykyaqiltzunju' junxi'tl dyos b'ajx kyq'o'n te Jakob' exqe' toj kyẍkyin, eb'ajku'xtzun tmqu'n Jakob'tz t-xe junwi' tze k'ol nqayin tk'etz Sikyem.", "5": "Tetzunj kb'je'tz, tzaj tq'o'n Dyos jun nin xob'el kyi'j kykyaqilu' tnam nqaku' ta'qe'toq, qu'mtzun minti' eb'jik'lpe q'ojil kyi'ju' tk'wal Jakob'.", "6": "<pb/>Pontzun Jakob' kyuk'i'l kykyaqilu' xjal ate'toq tuk'i'l toj Lus, nintnam ax tb'iju' B'etel ati Kanaan.", "7": "Atzuntzu' jawa' tb'incha'n jun q'olb'eb'l ex oktq'o'n tb'i najb'il lu, El-B'etel, qu'n tej intoq oq twitzu' ttzik, kub' tyek'u'ntib' Qman Dyos twitz atzu'.", "8": "Tojxtzunju' tx'otx' lu kyima' Deb'ora aju' qya nenunte Reb'eka, ku'x mqu'n t-xe jun k'ol nqayin tk'etz B'etel. Aju' najb'il lu oktq'o'n tb'i K'ol te oq'e'n.", "9": "<pb/>Tej tanjtzti'j Padan-aram, kub' tyek'u'n jumajtltib' Dyos twitz ex kub' ky'i'wla'n tu'n", "10": "ex tma Dyos kjalu: <pb/><t>A tb'iju'ya Jakob',</t> <t>atzu'n ja'lo mikxa'tl tb'iju'ya;</t> <t>qu'n texju' kmuj ja'lo atl tb'iju'ya k'okyel, Israel, chij te.</t> <pb/>Tb'ajlenxi'tzun tch'exb'e'n Dyos tb'i,", "11": "tzaj tma'ntl te: <pb/><t>Ayinweju'ye' Dyos nimwipumale',</t> <t>che chmet-xju' tk'wala exju' tyajajila.</t> <t>Ti'ja kche elela' txqan nimaqtnam,</t> <t>che elitz nimaqkawil kxolu' tyajajila.</t>", "12": "<t>Aju' tx'otx' xinq'o'ne' te Ab'raam ex te Isaak,</t> <t>ex kxe'l nq'o'ne' teya,</t> <t>yajxi'tzuntel kxe'l nq'o'ne' kye'ju' tyajajila, chij.</t>", "13": "<pb/><t>Tetzunj tpa'ntetib' Qman Dyos toju' najb'il jayolina' tuk'i'l,</t>", "14": "<t>tzaj tiq'i'n Jakob' jun ab'j ex kub' twab'a'n naku'j jun tqan ja, jayolina' Dyos tuk'i'l; kub' t-xjansa'ntzuntz, jaxtq'o'n aseyt ex ta'l ub'a tib'aj.</t>", "15": "<t>Atzunju' najb'il lu oktq'o'n Jakob' tb'i, B'etel.</t>", "16": "<pb/>E'ik'b'ettzuntz B'etel. Atixtoqtzun tu'n kypon Eprata tej tb'anix Rakyel, ex peni ela' twitz.", "17": "Tetzunj atitoq toju' k'ixk'oj, xitma'nju' b'etx'elal te: Lalun xob'a, qu'n matxi' tz'itz'ji juntl tala q'a, chij.", "18": "Atzunte naqtoq ch'inxtl tkyim. Tojtzu'n mankb'il kmuj inxtoq xewti, oktq'o'n tb'iju' tal, B'enoni, atzuntlte Jakob' oktq'o'n tb'i B'enjamin.", "19": "<pb/>Ikytzu'n kyima' Rakyel, ex ku'x mqu'n toj tb'eyil Eprata, ju' B'elen tb'i ja'lo.", "20": "Jawtzun tb'incha'n Jakob' jun techal naku'j pantyon ja ku'xa tmqu'n. Axtzun pantyon ja'lu techalju' muqb'il te Rakyel ja'lo.<f>[9]</f>", "21": "<pb/>Xitzun tljo'n Israeltz tb'e, ex atzu' kub'a' najana' tkyejlenxi'ju' ja nimin twe' te ka'yb'il te Edar.", "22": "Tetzunj najlitltoq Israel atzu', kub'kẍe Rub'en tuk'i'l B'ila ju' majen xitq'o'n Rakyel te Jakob' tu'n tokt-xu'jila'n. Tetzunj tb'inteju' tman, tzaj ttx'u'jil b'a'nxi'x. <pb/>Kab'lajoj (12) kyb'aju' tk'wal Jakob'.", "23": "Aye' tk'wal ja'lu tuk'i'l Lea: Rub'en tnejel tk'wal, Simeon, Leb'i, Juda, Isakar ex Sab'ulon.", "24": "Aye' tk'wal ja'lu tuk'i'l Rakyel: Jse ex B'enjamin.", "25": "Aye' tk'wal ja'lu tuk'i'l B'ila ju' tmajen Rakyel: Dan ex Neptali;", "26": "aye' tk'wal ja'lu tuk'i'l Silpa ju' tmajen Lea: Gad ex Aser. Aye'tzun tk'walju' eb'aj itz'ji Padan-aram.", "27": "<pb/>Xi'tzu'n Jakob' ka'yilte tman toj Mamre, aju' nintnam ax tb'iju' Arb'a mujqa Eb'ron. Jae'najana' Ab'raam ex Isaak.", "28": "Tetoq b'eljojnaq (180) ab'q'i Isaak tej tkyim.", "29": "Anjtzuntz kyk'etzu' ojtxi' tyajilb'en tej matxi'toq tijinxi'x. Ku'x mqu'n kyu'n Esawu ex Jakob', aye' tk'wal."}