{"1": "<pb/>Aye' kyb'i tyajajil Adan ja'lu. Tej tkub' tb'incha'n Dyosju' wnaq, ikxi'x tilb'ilalju' kub' tb'incha'n kse'nxju' te;", "2": "e'kub' tb'incha'n ichan ex qya, e'kub' tky'i'wla'ntzuntz. Tojtzunju' q'ij tej kykub' tb'incha'n Qman Dyos, tma: a kyb'iju' k'okyel, wnaq, chij.", "3": "<pb/>Tetoq qaqnaq lajoj (130) ab'q'i Adan tej titz'jiju' tk'wal ikxi'x ka'yi'nju' kse'nte, a tb'iju' oktq'o'n, Set.", "4": "Tib'ajxi'tzuntl ja'lu, anq'in kab'k'al (800) ab'q'itl Adan ex e'itz'jitl tk'wal ex tmyal;", "5": "qu'mtzun anq'in kab'k'al qaqnaq lajoj (930) ab'q'i Adan tu'n tkyaqil; kyimtzuntz.", "6": "<pb/>Atzunte Set tetoq jo'naq jo' (105) ab'q'i tej titz'ji Enos ju' tk'wal.", "7": "Tib'ajxi'tzuntl ja'lu, anq'in kab'k'al wuq (807) ab'q'itl Set, ex e'itz'jitl tk'wal ex tmyal;", "8": "qu'mtzun anq'in kab'k'al jo'naq kab'lajoj (912) ab'q'i Set tu'n tkyaqil; kyimtzuntz.", "9": "<pb/>Atzunte Enos tetoq kyajnaq lajoj (90) ab'q'i tej titz'ji Kaynan ju' tk'wal.", "10": "Tib'ajxi'tzuntl ja'lu, anq'in kab'k'al o'lajoj (815) ab'q'itl Enos, ex e'itz'jitl tk'wal ex tmyal;", "11": "qu'mtzun anq'in kab'k'al jo'naq jo' (905) ab'q'i Enos tu'n tkyaqil; kyimtzuntz.", "12": "<pb/>Atzunte Kaynan tetoq oxnaq lajoj (70) ab'q'i tej titz'ji Maalalel ju' tk'wal.", "13": "Tib'ajxi'tzuntl ja'lu, anq'in kab'k'al kab'naq (840) ab'q'itl Kaynan, ex e'itz'jitl tk'wal ex tmyal;", "14": "qu'mtzun anq'in kab'k'al jo'naq lajoj (910) ab'q'i Kaynan tu'n tkyaqil; kyimtzuntz.", "15": "<pb/>Atzunte Maalalel tetoq oxnaq jwe' (65) ab'q'i tej titz'ji Jared ju' tk'wal.", "16": "Tib'ajxi'tzuntl ja'lu, anq'in kab'k'al junaq lajoj (830) ab'q'itl Maalalel, ex e'itz'jitl tk'wal ex tmyal;", "17": "qu'mtzun anq'in kab'k'al kyajnaq o'lajoj (895) ab'q'i Maalalel tu'n tkyaqil; kyimtzuntz.", "18": "<pb/>Atzunte Jared tetoq wajxaqnaq kab'e' (162) ab'q'i tej titz'ji Enok ju' tk'wal.", "19": "Tib'ajxi'tzuntl ja'lu anq'in kab'k'al (800) ab'q'itl Jared, ex e'itz'jitl tk'wal ex tmyal.", "20": "Qu'mtzun kab'k'al wajxaqnaq kab'e' (962) ab'q'i tu'n tkyaqil; kyimtzuntz.", "21": "<pb/>Atzunte Enok tetoq oxnaq jwe' (65) ab'q'i tej titz'ji Matusalen ju' tk'wal.", "22": "Anq'in Enok kse'nxju' tb'is tk'u'j Dyos. Titz'jlenxi'tzun Matusalen, anq'in o'lajnaq (300) ab'q'itl Enok, ex e'itz'jitl tk'wal ex tmyal;", "23": "qu'mtzun anq'in wajxaqlajnaq jwe' (365) ab'q'i Enok tu'n tkyaqil.", "24": "Tu'ntzunju' anq'in Enok kse'nxju' tajb'il Dyos, naq kub'naj, qu'n ax Dyos xi' iq'inte.", "25": "<pb/>Atzunte Matusalen tetoq b'eljojnaq wuq (187) ab'q'i tej titz'ji Lamek ju' tk'wal.", "26": "Tib'ajxi'tzuntl ja'lu anq'in junk'al b'eljlajojnaq kab'e' (782) ab'q'itl Matusalen ex e'itz'jitl tk'wal ex tmyal;", "27": "qu'mtzun anq'in kab'k'al wajxaqnaq b'eljoj (969) ab'q'i Matusalen tu'n tkyaqil; kyimtzuntz.", "28": "<pb/>Atzunte Lamek tetoq b'eljojnaq kab'e' (182) ab'q'i tej titz'ji jun tk'wal,", "29": "a tb'iju' oktq'o'n, Noe, qu'n tma: Kkletel qi'j tu'nju' k'wal lu teju' kuw aq'untl in qb'incha'n twitzu' tx'otx' ju' kyej qani'n taq'wixil tib'aj tu'n Qman Dyos, chij.", "30": "Titz'jlenxi'tzun Noe anq'in junk'al b'eljojnaq o'lajoj (595) ab'q'itl Lamek, ex e'itz'jitl tk'wal ex tmyal;", "31": "qu'mtzun anq'in junk'al wajxaqlajnaq wuqlajoj (777) ab'q'i Lamek tu'n tkyaqil; kyimtzuntz.", "32": "<pb/>Atzunte Noe tetoq junk'al jo'naq (500) ab'q'i tej kyitz'jiju' tk'wal, aye': Sem, Kam ex Japet."}