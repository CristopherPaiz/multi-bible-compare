{"1": "<pb/>Tetzunj matxi'toq japun Ab'ram toj kyajnaq b'eljlajoj ab'q'i, kub' tyek'u'ntib' Qman Dyos twitz ex tzaj tma'n te: —Ayinweju'ye' Dyos Manb'aj nimtipumal; qu'mtzun tz'anq'ina b'a'n nwitze'.", "2": "Kjeltzun b'entti'j jun nyoltze' tuk'i'la: kche chmetelxi'xu' tyajajila wu'ne', chi Dyos.", "3": "<pb/>Atzunte Ab'ram kub' meje majx ku'punju' tplaj twitz tx'otx'. Atzunte Qman Dyos tzaj tma'ntl te:", "4": "—A nyolju'ye' lu kjel b'entti'j tuk'i'la. K'okyela te manb'aj kye txqan nimaqtnam,", "5": "ex myatl tb'iju'ya Ab'ram, qu'n texu' kmuj ja'lo atl tb'iju'ya k'okyel, Ab'raam,<f>[3]</f> qu'n k'okyel nq'o'na manb'aj kye txqan nimaqtnam.", "6": "Che nchmet-sa'ye' tyajajila b'a'nxi'x; ex che elel nimaqkawil ex nimaqtnam ti'ja.", "7": "Aju' nyole' kjel b'entti'j tuk'i'la ex kyuk'i'lu' tyajajila che ul yajxi'tel, aja'lu: Ayine' chin okyel te Tdyosa ex te Kydyosju' tyajajila tejumajx.", "8": "Tkyaqilu' tx'otx' Kanaan ja najla'ya ja'lo, kxe'l nq'o'ne' teya ex kyeju' tyajajila te jun kyetzb'ile' tejumajx; ex ayine' Kydyose', chi Dyos te.", "9": "<pb/>Xitzun tma'ntl Qman Dyos te Ab'raam: —Atzunta, japunxu' nyole' tu'na aju' kjel b'entti'j tuk'i'la ja'lo; ex japunx kyu'n tyajajila.", "10": "A nyolju'ye' lu kjel b'entti'j kyuk'i'le', ilti'j tu'n tjapun kyu'nju' tyajajila: kykyaqilu' ichan kxole' k'okyel kyechel ti'j kychib'jil.", "11": "Ati tu'n tel joyet ch'i'n ttxo'w kytz'a'lb'ile', atzun techlal yolju' kjel b'entti'j qu'n.", "12": "Kxe'l qe texu' kmuj ja'lo, kykyaqil tal q'a ati tu'n tok kyechel ti'j kychib'jil naqa xb'aj wajxaq q'ij kyitz'jlen, kykyaqilju' kyyajajile' exqe' majen lq'o'nqe' tu'n medi kye najchaq xjal.", "13": "Kykyaqilju' tyajajila exqe' majin lq'o'nqe', ilti'j tu'n tok kyechel ti'j kychib'jil. Ikytzun kjela' techlal nyolju'ye' tejumajx, aju' matxi' kyej b'entti'j.", "14": "Alkyetzunte mixti' tok techal ti'j tchib'jil, ati tu'n tnaj kyxole', tu'nju' mixti' xitnima'n nyole' kyejni b'entti'j, chi Qman Dyos.", "15": "<pb/>Ex tzaj tma'n Qman Dyos te Ab'raam: <pb/>—Atzunju' t-xu'jila myatlte tb'iju' Saray, qu'n texu' kmuj ja'lo atl tb'iju' k'okyel, Sara.", "16": "Kb'el nky'i'wla'ne' ex k'itz'jel jun tk'wala tuk'i'l. Axxi'x kb'el nky'i'wla'ne', qu'n k'okyel te txub'aj kye txqan nimaqtnam, exqe'tzu'n tyajajil che b'jo'kyel te nimaqkawil kye tnam, chi Dyos te.", "17": "<pb/>Atzunte Ab'raam kub' meje majx ku'pun tplaj twitz tx'otx', ex jaw tze'n qu'n kub' t-xima'n: ¿Ma atitzunlo jun ichan te jo'naq (100) ab'q'i k'itz'jel tk'wal? ¿Ma okwittzunlo k'itz'jel talu' Sara extzun matxi' japun toj kyajnaq lajoj (90) ab'q'i?, chij.", "18": "Xitma'ntzuntz te Qman Dyos kjalu: <pb/>¡Tz'anq'inxwitu' Ismael tu'nju' tb'a'nq'ob'a!, chij.", "19": "<pb/>Atzunte Qman Dyos tzaj ttzaq'we'n te: <pb/>—Matxi' txinma'ne' teya qa k'itz'jel jun tk'wala tuk'i'l Sara ju' t-xu'jila, Isaak tb'i k'okyel tq'o'na. Atzunju' nyole' xkyej b'entti'j majx kjelten tuk'i'l ex kyuk'i'lu' tyajajil.", "20": "Ex ikxte Ismael kb'el nky'i'wla'ne', qu'n manb'iye' tyola. Nim tk'wal che tzajel nq'o'ne' tu'n kychmetu' tyajajil. K'okyel Ismael te manb'aj kye kab'lajoj (12) nejenel nimaq kyoklen, ex knb'incha'ye' tu'n tb'ent jun nintnam nimxi'x kyu'nju' tyajajil.", "21": "Atzunju' nyole' xkyej b'entti'j kyjelten tuk'i'lju' tk'wala Isaak, ju' k'itz'jel tuk'i'l Sara ju' t-xu'jila toju' jun ab'q'itel, chi Dyos te.", "22": "<pb/>Xi'tzun Qman Dyostz tej tb'aj yolin tuk'i'l Ab'raam.", "23": "Textzu'n q'ij lu oktq'o'n Ab'raam techal Ismael tk'wal ti'j tchib'jil, ex kykyaqilu' tmajen e'itz'ji tja exqe' ojetoq che b'ajtlq'o'n. Kykyaqilu' ichan najlqe' tja nche ajb'en te, b'jo'k kyechel ti'j kychib'jil kse'nx tma Qman Dyos te.", "24": "Tetoq jun kyajnaq b'eljlajoj (99) ab'q'i Ab'raam, atzu'n Ismael tk'wal tetoq oxlajoj (13) ab'q'i tej tokq'o'n kyechel ti'j kychib'jil.", "25": "", "26": "Axtzun q'iju' tok kyechel Ab'raam tuk'i'l Ismael ti'j kychib'jil.", "27": "Junx kyuk'i'l kykyaqil ichanju' ate' tja, ex ikxqe'ju' tmajen e'itz'ji tja, kyuk'i'lu' e tloq' kye junxi'tl xjal."}