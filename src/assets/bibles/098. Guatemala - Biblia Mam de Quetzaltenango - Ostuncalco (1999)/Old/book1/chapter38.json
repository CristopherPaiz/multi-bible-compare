{"1": "<pb/>Tojtzunju' tq'ijlalil lu, eltpa'n tib' Juda kyi'ju' ttzik, ex xi' najal tja jun ichan Ira tb'i, teju' tnam Adulam.", "2": "Atzuntzu' oka' tojtzqi'n tmyal jun aj Kanaan Suwa tb'i, ex mje tuk'i'l. Tetzunj t-xi' ttzyu'n,", "3": "okju' t-xu'jil ch'onwi', itz'ji jun tal a tb'iju' oktq'o'n, Er.", "4": "Okjumajtl ch'onwi' ex itz'ji juntl tal, Onan tb'i oktq'o'n.", "5": "Ex tej titz'jiju' toxi'n tal, Sela tb'i oktq'o'n, itz'ji tej atitoq Juda toju' tnam Kyesib'.", "6": "<pb/>Kub'tzun tmujb'a'n Juda tnejel tk'wal, aju' Er tuk'i'l jun qya Tamar tb'i.", "7": "Mixtzunti' kub' tmod Er toj twitz Dyos, qu'mtzun eltiq'i'nju' tchwinqlal.", "8": "Xitzun tma'n Juda te Onan: <pb/>—Kmjeb'ela tuk'i'l t-xu'jil qtzan ttzika, tu'ntzun tjapun tu'na tuk'i'lu' tb'aloka, ajtzun titz'ji tal, naku'xwitloj tk'walu' qtzan ttzika, chij.", "9": "<pb/>Kanlitoqtzun twitz Onan qa laytoq che okq'o'nju' tk'wal che itz'jel tuk'i'l t-xu'jil qtzan ttzik te k'walku'xi'x. Qu'mtzun atl junjun maj ajt-xittzyu'n, tjoy tu'me'l tu'n lalun kyej ch'onwi' tu'ntzun lalun kyej tyajajilu' ttzik tu'nel.", "10": "Myab'a'n ela'ju' tb'inchb'aj Onan toj twitz Qman Dyos, qu'mtzun ex ikxte el iq'i'nju' tchwinqlal.", "11": "Xitzun tma'n Juda te Tamar ju' tlib': tenku'ya mixti' tchmila tja tmana, akx in ch'iyu' nk'wale' Sela, chij. <pb/>Qu'n kub' t-xima'n Juda qa jaku'toq kyimtlu' Sela kse'nqe' ttzik. Xi'tzun Tamar najal tja tman.", "12": "<pb/>Tetzunj tb'et q'ij o'kx tkyim t-xu'jil Juda, tmyal Suwa. Tetzunj tjapun b'aj tq'ijlalil tu'n tb'isun Juda ti'ju' qtzan t-xu'jil, xi' toju' tnam Timnat, janjonjtza' kyi'ju' trit. Xitk'le'n Ira ju' tamiw aju' aj Adulam majx kye tten tuk'i'l.", "13": "Tetzunj tb'inte Tamar qa xiniju' tlib' jol kyi'j trit Timnat,", "14": "eltiq'i'nju' ti'j te kyimni tchmil, ex oktq'o'n jun xb'alun twitz tu'n lalun tz'el tnik'tzil, kub' qetzuntz ttxa'n tnam Enaym ati toj tb'eyil Timnat. Tb'incha ikju' qu'n matxi'toq tz'ok tka'yi'n matxi'toq ch'iy Sela, extzun na'mxtoq tkub' mujb'a'n tuk'i'l.", "15": "<pb/>Tetzunj t-xitka'yi'n Juda, kub' t-xima'n qa jun qya ajpajil, qu'n matxi'toqna' tz'oktewa'n twitz.", "16": "<pb/>Xilq'etzuntz tk'etz, qu'n min eltnik' qa a tlib'ju', ex xitma'n te: <pb/>—¿Ma jaku' taja tu'n tkub' kẍeya wuk'i'le'?, chij. <pb/>—¿Titi'tzu'n ktzajel tq'o'na weye' qama chin kub' kẍeye' tuk'i'la?, chiju' qya te.", "17": "<pb/>Atzunte xittzaq'we'n: ktzajel nsma'n jun tal chib' teya kyi'ju' walu'ne', chij. <pb/>—B'a'na'tzunlo, naq o'kx q'onkja jun seyn weye', atzun t-xi' wanjsa'n ti'je' teya ajtul t-sma'na chib', chiju' qya te.", "18": "<pb/>Xi'tzun tqani'n Juda te: ¿Ti'tzu'n tajb'ila tu'n tkyej nq'o'ne' teya?, chij. <pb/>—Aju' t-seya tuk'i'lxi' taq'e'l, extzu'n ttzeya, chiju' qya te. <pb/>E'b'ajxtzun tq'o'n Juda te, kub' kẍetzuntz tuk'i'l, atzunte Tamar majx kyej ch'onwi'.", "19": "Anjtzun Tamar ex eltiq'i'n xb'alun ti'j twitz, ex oktq'o'n jumajtlu' ti'j te kyimni tchmil.", "20": "<pb/>Yajxi'tzuntel xit-sma'n Juda chib' ti'ju' tamiw aju' aj Adulam, tu'nwttzunlo kytzaj tanjsa'n qya t-sey tuk'i'lxi' taq'e'l exju' ttze. Mixtzunti' knetlju' qya tu'nju' tuk'i'l Juda.", "21": "Xitzun tqani'n tuk'i'l Juda kyeju' ichan najlqe' atzu': <pb/>—¿Jatzunlo ta' tej qya twi' ajpajil teju' tnam Enayim ju' atitoq ttziju' b'e lu?, chij. <pb/>Aye'tzunkye xikytzaq'we'n te: <pb/>—B'ajx tena'te jun qya ajpajil tza'lu, chechij.", "22": "<pb/>Anjtztzun ti'jtz tk'etz Juda, ex xitma'n te: <pb/>—Mixti' xknetu' qya wu'ne', expe' matzaj kyma'n ichan weye' qa b'ajxtena'te jun qya ajpajil atzu', chij.", "23": "<pb/>Atzunte Juda xittzaq'we'n: <pb/>—¡Tenku'na'j! kyejtenku'j kyuk'i'lu' ti'xti', loq'xtzun matxinchq'o'na tuk'i'lu' tal chib', ex mixti' xknet tu'na, se'nku'tzun mix-a'lo' jun tu'n t-xmayin qi'j, chij.", "24": "<pb/>Tb'ajlenxi'tzun oxe' xjaw, o'kx tul q'u'nb'aj te Juda: <pb/>—Matxi' che kub'ttzaq'we'n Tamar ichanju' tlib'a, lu ch'onwi'tel ja'lo, chiju' tqanil te. <pb/>Tmatzun Juda tuk'i'l ttx'u'jil: <pb/>—Kyiq'imitze' ex ktz'e'ysanku'ye', chij.", "25": "<pb/>Tetzunj ljo'ntoq tetz iq'i'n, xitma'n tu'n t-xiq'unb'aj teju' tlib' kjalu: Ka'yinka b'a'nxi'x alkye kyajawju' sey tuk'i'lxi' taq'e'l exju' tze lu, tu'nte ẍin oka'ye' ch'onwi', chij.", "26": "Tetzunj teltnik' Juda kyi'ju' ti'xti' qa teqe', tmatzuntz: B'a'nte' xtb'incha Tamar, ayinwe' ati npaj, qu'n min xkub' nmujb'a'ne' tuk'i'l nk'wale' Sela, chij. Ex min kub' kẍetl Juda tuk'i'lju' tlib'.", "27": "Tetzunj tpon tq'ijlalil tu'n tb'anix Tamar, yuẍqe' tal e'itz'ji.", "28": "Tetzunj kyitz'ji, jun etz tnejb'a'n tq'ob'. Oktzun tk'lo'n b'etx'elal jun q'in kyeq ti'ju' tq'ob', ex tma: Ate sul nej ja'lu, chij.", "29": "Tojxtzu'n kmuj lu okxtiq'i'ntlu' tq'ob', atlu' titz'in ulnej. Qu'mtzun okq'o'n tb'i, Pares, tu'n b'etx'elal, qu'n tma: Aya xjqonte b'e, chij.", "30": "O'kx titz'jiju' juntl, aju' k'lo'nktl kyeq q'in ti'j tq'ob', Sara tb'i oktq'o'n."}