{"1": "<pb/>Ten juntl t-xu'jil Ab'raam, Setura tb'i.", "2": "Aye'tzun tk'wal ja'lu e'itz'ji tuk'i'l: Simram, Joksan, Medan, Madyan, Isb'ak ex Suwa.", "3": "Ate Joksan kman Seb'a ex Dedan. Aye'tzunju' tyajajil Dedan aye' asurey, letusey, exqe'tzunju' lewmey.", "4": "Aye'tzunju' tk'wal Madyan aye': Epa, Eper, Anok, Ab'ida ex Elda. Kykyaqil ja'lu tyajajil Seturaqe'.", "5": "Tkyaqiltzunju' atitoq te Ab'raam b'aj kyej tq'o'n te tetzb'il Isaak.", "6": "Atzu'n kyeju' tk'wal kyuk'i'lu' junjuntl t-xu'jil, naq junjun oyaj xitq'o'n kye, ex eb'je'l tpa'n ti'j Isaak ju' tk'wal tej itz'xtoq, e'xitchq'o'n toju' tx'otx' toj tjawetzq'ij.", "7": "<pb/>Wajxaqnaq o'lajoj ab'q'i (175) anq'in Ab'raam tu'n tkyaqil,", "8": "kyimtzuntz tej ttijwnaqix. Ex xiq'i'n tu'n tten junx kyuk'i'lu' ojtxi' tyajilb'en.", "9": "Okx mqu'ntzuntz kyu'nju' tk'wal aye' Isaak ex Ismael toju' jul tokx toj pik te Makpela ati toj tjawetzq'ij te Mamre, toju' ttx'otx' Epron tk'wal Soar ju' itit.", "10": "Aju' tx'otx' lu ojetoq tloq' Ab'raam kye itit. Atzuntzu' okxmqu'na' tk'etz Sara ju' t-xu'jil.", "11": "Tkyimlenxi'tzun Ab'raam, ky'iwlanjtz Isaak tu'n Dyos. Ate Isaak kyejten najal ttziju' xoch tok tb'i Aju' itz' ex in ka'yin weye'.", "12": "<pb/>Aye'tzun tk'wal Ismael ja'lu, aju' tk'wal Ab'raam tuk'i'l Akar aj Ejipt tmajen Sara,", "13": "a Neb'ayot tnejel k'wal. Yajxi'tl e'itz'ji Sedar, Adb'eel, Mib'sam,", "14": "Misma, Duma, Masa,", "15": "Adar, Tema, Jetur, Napis, ex Sedema.", "16": "Aye'tzun kyb'i kab'lajoj (12) tk'wal Ismael, axtzunju' tb'i ok te kyb'iju' kynajb'il. Teyile junjunkye, nejenelqe'toq kyeju' toj kyja.", "17": "<pb/>Tetoq qaqnaq wuqlajoj (137) ab'q'i Ismael tej tkyim, xiq'i'ntzuntz kyk'etzu' ojtxi' tyajilb'en.", "18": "Aye'tzu'n tyajajil atzu' e'najana' toju' tx'otx' ati kyxol Ab'ila ex Ẍur jlaj Ejipt toju' b'e npon toj Asirya. Atzuntzu' e'najana', maskyepe' myatoq b'a'n toj kwitzu' titz'in.", "19": "<pb/>A tqanil ja'lu ojtxi' ti'j Isaak ju' tk'wal Ab'raam.", "20": "Tetoq kab'naq (40) ab'q'i Isaak tej tmje tuk'i'l Reb'eka tmyal B'etwel ex tanab' Lab'an, arameyqe', ju' najlqe'toq toj Padan-aram.", "21": "Mixtoqtzunti' nnalan Reb'eka, qu'mtzun kub'san Isaak ti'j twitz Qman Dyos. Ex tzaj b'i'n tna'j Dyos tu'n Qman Dyos. Oktzun Reb'ekatzu' ch'onwi'.", "22": "Intoqtzun tna'n Reb'eka nche q'ojinju' tal yuẍ iqa'ntoq kywi' tu'n, qu'mtzun kub' t-xima'n: Qana'tzun ikju', ¡alo b'a'n tu'n nkyime'!, chij. Xi'tzuntz xjelulteju' lu te Qman Dyos.", "23": "Atzunte Qman Dyos tzaj ttzaq'we'n te: <pb/><t>Kab'e' nimaqtnam qe'kye' iqa'n kywi' tu'na;</t> <t>kab'e' tnam inche q'ojinaj</t> <t>extzun na'mx kyitz'ji.</t> <t>Aju' jun k'okyel kuwxi'x kyetwitzu' juntl,</t> <t>aju' tzikb'aj k'ajb'el teju' itz'inb'aj, chi Dyos te.</t>", "24": "<pb/>Japuntzun tq'ijlalil tu'n tb'anix Reb'eka, ex yuẍqe'ju' tal e'itz'ji.", "25": "Ẍkyeq ka'yinju' tnejel itz'ji ex majxtoq smalun ti'j, ex okkyq'o'n tb'i, Esawu.<f>[7]</f>", "26": "Ex itz'jitlju' titz'in, tzyu'ntoq tqanju' ttzik tu'n, qu'mtzun Jakob'<f>[8]</f> tb'i okq'o'n. Tetoq oxnaq (60) ab'q'i Isaak tej kyitz'ji tal Reb'eka ju' t-xu'jil.", "27": "<pb/>E'ch'iyju' k'wal. Ate Esawu kub' toj twitz tu'n taq'unan toj kojb'il ex ok te jun b'a'n aj ub'al; atzunte Jakob' junxi'tlte, qu'n a kub'ju' toj twitz tu'n tten axtzu' ja.", "28": "Atoqtzun Esawu k'u'jla'nxi'x tu'n Isaak, qu'n tgantoq tu'n twan kyi'ju' txkup intoq che tzyet tu'n toj k'ul. Atzunte Reb'eka a Jakob' ntk'u'jla'nxi'x.", "29": "<pb/>Jun q'ij intoq b'inchan wab'j Jakob' tej tul Esawu tzajni toj kojb'il ex majxtoq siktenil.", "30": "Xitma'n te Jakob': <pb/>—B'inchama xtalb'il, q'ontz ch'i'nwe' nchi' ti'ju' chib'j kyeq twitz matxi' b'aj ttzq'ajsa'na, qu'n inchin b'aje' tu'n we'yaj, chij te. <pb/>(Qu'mtzun Edom juntl tb'i Esawu.)", "31": "<pb/>—B'a'na'tzun qama tzaj tq'o'n toklena te tnejel k'wa'lb'aj weye', chi Jakob' te.", "32": "<pb/>Atzunte Esawu tma: <pb/>—Intka'yi'na, luqine' inchin kyim tu'n we'yaj, exna'te'ju' oklenj te tnejel k'wa'lb'aj mixti'we' tajb'en we, chij.", "33": "<pb/>Tziyantzna'ya weye' ja'loxi'x, chi Jakob' te. <pb/>Atzunte Esawu ku chij, xittziya'n. Iktzu'n xa' tq'o'na' toklenju' te tnejel k'wa'lb'aj te Jakob'.", "34": "Xi'tzun tq'o'n Jakob' twa Esawu ex tchi' b'incha'n tuk'i'l prijol lentejas tb'i. Tetzunj tb'aj wan Esawu ex tej tb'aj k'wan, jaw we' ex xi'tzuntz. Mixti'xte ximan ti'ju' oklenj te tnejel k'wa'lb'aj."}