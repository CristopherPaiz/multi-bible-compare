{"1": "<pb/>Mixtoqtzunti' in nalan Saray t-xu'jil Ab'ram. Atitoqtzun jun tmajen qya aj Ejipt lq'o'n tu'n, Akar tb'i.", "2": "Xitzun tma'n Saray te Ab'ram: <pb/>—Ka'yintzpe'ya, mixti'x saj ka'yi'n nwitze' tu'n Qman Dyos tu'n ttzaj tq'o'n jun wale'. Qu'mtzun kẍeku'ya tuk'i'lju' nmajine' Akar, qaj ẍetzaj q'o'n wale' ti'j, chij te. <pb/>Atzunte Ab'ram ku chij, tb'incha kse'nxju' xitma'n t-xu'jil te.", "3": "Matxi'toqtzun b'aj lajoj (10) ab'q'i najlqe'toq toju' tx'otx' Kanaan tej t-xitq'o'n Saray ju' tmajen Akar ju' aj ejipt, tu'n tokt-xu'jila'n Ab'ram.", "4": "Kub'tzun kẍe Ab'ram tuk'i'l Akar. Oktzun Akartzu' ch'onwi'. Tetzunj teltnik' Akar qa matxitoq tz'oktiqa'n twi' jun tal, jawtnima'n tib' twitz Saray t-xu'jil Ab'ram.", "5": "Xitma'ntzun Saraytzu' te Ab'ram: <pb/>—¡Inchin el ik'u'ne' tu'n Akar tu'n tpaja! Ayinxe' ẍinx q'onte tu'n tokt-xu'jila'na. Atzu'n ja'lo, matxi'na' tz'el tniky' qa k'itz'jel jun tal, qu'mtzun inxi'x jawtnima'n tib' nwitze'. Ate Qman Dyos kq'malte qa aya ati tpaja mujqa ayine', chij te.", "6": "<pb/>Atzunte Ab'ram xittzaq'we'n te: <pb/>—Ka'yintzpe'ya, tojna' tq'ob'ta ta'ju' tmajena. B'inchama te aju' b'a'n toj twitza, chij. <pb/>Atzunte Saray majx okten wulilte Akar, qu'mtzun ex oq Akar.", "7": "Oktzun yal Akar twitz jun Tanjl Qman Dyos toj chq'ajlaj, ttziju' t-xiklil a' ati toj tb'eyilu' tx'otx' Ẍur,", "8": "ex xitqani'nju' Anjl te: <pb/>—¿Jamatxa'ya Akar, tmajen Saray? chij. <pb/>Atzunte xittzaq'we'n: <pb/>—inchin ewane' twitzu' wajawe' Saray, chij.", "9": "<pb/>Xi'tzun tma'n Tanjl Qman Dyos te: <pb/>—Kutanj ti'ja tk'etzu' tajawa, ex tz'okslana te toj tkyaqil, chij.", "10": "<pb/>Ex xitma'ntlu' Tanjl Qman Dyos te: <pb/><t>Che nchmet-sa'ju'ye' tyajajila,</t> <t>ex mix-a'lo'kye kb'entel tajlankye.</t>", "11": "<t>Ch'onwi'tla ex k'itz'jel jun tala,</t> <t>a tb'iju' k'okyel tq'o'na, Ismael,<f>[2]</f></t> <t>qu'n matxi' til Qman Dyos tb'isa.</t>", "12": "<t>K'okyel kuw naku'j jun chej smaron.</t> <t>Kq'ojil kyi'j kykyaqil, ex kykyaqil che q'ojil ti'j.</t> <t>Knajal nqayin kyk'etzu' titz'in</t> <t>maskye majawkyi'nkyib' ti'j, chij te Akar.</t>", "13": "<pb/>Tu'ntzunju' yolin Akar tuk'i'l Qman Dyos, oktq'o'n Akar tb'i Aju' Dyos nka'yin, qu'n tma: Mawile' Qman Dyos, extzun lu itz'qinxe', chij.", "14": "Qu'mtzun ex ikxu' xoch a tb'iju': T-xochu' itz', aju' in ka'yin weye'. Aju' xoch lu, atzu' ta' kxolu' tx'otx' Kades ex B'ered.", "15": "<pb/>Itz'ji jun tk'wal Ab'ram tuk'i'l Akar, ex oktq'o'n tb'i, Ismael.", "16": "Tetoq kyajnaq qaq (86) ab'q'i Ab'ram tej titz'ji Ismael."}