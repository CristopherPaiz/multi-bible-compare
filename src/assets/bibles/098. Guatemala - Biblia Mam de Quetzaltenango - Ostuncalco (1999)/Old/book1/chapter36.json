{"1": "<pb/>Aye' tyajajil Esawu ja'lu, mujqa Edom.", "2": "Mje Esawu kyuk'i'l qya aj Kanaan: tuk'i'l Ada tmyal Elon ju' itit; tuk'i'l Aolib'ama, tmyal Ana ex tchman Sib'on eb'ey;", "3": "ex tuk'i'l B'asemat, tmyal Ismael ex tanab' Neb'ayot.", "4": "Aju' tk'wal tuk'i'l Ada a Elipas; atzu'n tuk'i'l B'asemat a Rawel;", "5": "atzu'n tuk'i'l Aolib'ama aye' Jewus, Jaalam ex Kore. Aye'tzun tk'wal Esawuju' e'itz'ji tej najlitoq Kanaan.", "6": "<pb/>Tzajtzun Esawutz e' b'jik'tiq'i'n t-xu'jil, tk'wal, tmyal ex kykyaqilu' najlqe'toq tuk'i'l, xi'tzuntz toj juntl najb'il najchaq tu'n tel lq'e tk'etz Jakob' ju' titz'in. E' b'ajx tiq'i'n tkyaqilu' talu'n ex tkyaqilu' matxi'toq ten te Kanaan,", "7": "qu'n tkyaqilu' atitoq kye matxi'toq chmet-xi'x, qu'mtzun mixtoqti'tl tu'me'l tu'n kynajan kykab'il junx; exju' tx'otx' jate'toq mitoqjun nkanun tu'n kywanju' kyalu'n.", "8": "Qu'mtzun xi' Esawu mujqa Edom najal twi' witz Seyir.", "9": "<pb/>Aye'tzun tyajajil Esawu ja'lu, ojtxi' kyyajilb'en aj Edom e'najan twi' witz te Seyir.", "10": "Aye' kyb'i tk'wal Esawu ja'lu: Elipas, tal Ada; Rewel tal B'asemat.", "11": "Aye'tzu'n tk'wal Elipas aye': Teman, Omar, Sepo, Gatam ex Senas.", "12": "Okt-xu'jila'n Elipas juntl qya Timna tb'i ex itz'ji jun tk'wal tuk'i'l, Amalek tb'i. Aye'tzun tyajajil Ada ju', aju' jun t-xu'jil Esawu.", "13": "Aye'tzu'n tk'wal Rewel aye': Naat, Sera, Sama, ex Misa; aye'tzun tyajajil B'asematu' aju' juntl t-xu'jil Esawu.", "14": "Aye'tzu'n tal Aolib'ama, aju' juntl t-xu'jil Esawu, aye': Jaalam, Jewus ex Kore. Ate Aolib'ama tmyal Ana ex tchman Sib'on.", "15": "<pb/>Aye' nejenel ja'lu kyxolu' tyajajil Esawu: kxol tyajajil Elipas ju' tnejel tk'wal Esawu, aye': Teman, Omar, Sepo, Senas,", "16": "Kore, Gatam, ex Amalek. Aye'tzun nejenelu' kxol tyajajil Elipas toju' tx'otx' Edom, kykyaqilx tyajajil Adaqe'.", "17": "Aye'tzu'n nejenel kxol tyajajil Rewel ju' tk'wal Esawu aye': Naat, Sera, Sama ex Misa. Aye'tzun nejenelju' kxol tyajajil Rewel toju' tx'otx' Edom, ex tyajajil B'asematqe', ju' juntl t-xu'jil Esawu.", "18": "Aye'tzu'n nejenel kxol tal Aolib'ama, juntl t-xu'jil Esawu tmyal Ana, aye': Jewus, Jaalam, ex Kore.", "19": "Kykyaqil ja'lu tyajajil Esawuqe' mujqa Edom, nejenelqe' kyxolu' kyyajajil.", "20": "<pb/>Aye'tzun tyajajil Seyir ja'lu aju' aj Orey, ju' najlqe'toq toju' tx'otx' lu: Lotan, Sob'al, Sib'on, Ana,", "21": "Dison, Eser ex Disan. Aye'tzun nejenelju' kyxol aj Orey, tyajajil Seyir qe' toju' tx'otx' Edom.", "22": "Aye'tzu'n tk'wal Lotan aye': Ori ex Emam. Ate Timna tanab'toq Lotan.", "23": "Aye'tzu'n tk'wal Sob'al aye': Alb'an, Manaat, Eb'al, Sepo ex Onam.", "24": "Aye'tzu'n tk'wal Sib'on aye': Aya ex Ana. Twitz Ana eb'jo'ka' yalju' t-xiklil a' toj chq'ajlaj tej intoq k'ik'len kyi'j tb'ur Sib'on ju' tman.", "25": "Itz'ji jun tk'wal Ana Dison tb'i, ex jun tmyal a tb'iju' Aolib'ama.", "26": "Aye'tzu'n tk'wal Dison aye': Edan, Esb'an, Itran ex Kyeran.", "27": "Aye'tzu'n tk'wal Eser aye': B'ilan, Saab'an ex Akan.", "28": "Aye'tzu'n tk'wal Disan aye' Us ex Aran.", "29": "<pb/>Aye' nejenel ja'lu kye aj Orey: Lotan, Sob'al, Sib'on, Ana,", "30": "Dison, Eser, ex Disan. Aye'tzun nejenelju' kyeju' aj Orey, nejenelqe' kye junjun tnej kyyajajil toju' tx'otx' Seyir.", "31": "<pb/>Aye' nimaqkawil ja'lu e'kawin toju' tx'otx' Edom tej na'mxtoq tok jun nimaqkawil kyxol aj Israel:", "32": "B'ela tk'wal B'eor, ok te nimaqkawil toj Edom, a ninttanamju' Dinab'a toq tb'i.", "33": "Tetzunj tkyim B'ela, atl Job'ab' tk'wal Sera teju' tnam B'osra kawin te t-xel.", "34": "Tetzunj tkyim Job'ab', atl Usam kawin te t-xel ju' najlitoq toju' tx'otx' Teman.", "35": "Tetzunj tkyim Usam, atl Adad tk'wal B'edad kawin te t-xel, ju' kub'ti'j Madyan tu'n toj chq'ajlaj te Moab'; atoq tb'i ninttanamju' Ab'it.", "36": "Tetzunj tkyim Adad, atl Samla kawin te t-xel ju' najlitoq toju' tnam Masreka.", "37": "Tetzunj tkyim Samla, atl Sawul kawin te t-xel ju' najlitoq toj Reob'ot, aju' tnam lu ati ttziju' nin a' Ewprates.", "38": "Tetzunj tkyim Sawul, atl B'aal-Anan tk'wal Akb'or kawin te t-xel.", "39": "Tetzunj tkyim B'aal-anan, atl Adad kawin te t-xel; Paw toq tb'iju' ninttanam. Atzu'n t-xu'jil Meetab'el tb'i, tmyal Matred ex tchman Mesaab'.", "40": "<pb/>Aye' nejenel ja'lu kyxol tyajajil Esawu, nk'u'mile kyten kse'nx kyyajajil ex teyilex junjun tnej toj tnajb'il: Timna, Alb'a, Jetet,", "41": "Aolib'ama, Ela, Pinon,", "42": "Senas, Teman, Mib'sar,", "43": "Makdyel ex Iram. Axtoq juntl tb'i Esawu Edom, aye'tzun nejenelu' te Edom, teyile junjun tojxu' kytx'otx' janajlqe'toq."}