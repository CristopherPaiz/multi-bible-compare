{"1": "<pb/>Aye' tyol ex tb'inchb'en Jeremiy ja'lu, tk'wal Ilkyiy. Tzajni Jeremiy kyxol kyyajajil pale najlqe'toq toju' tnam Anatot, toju' tnej kytx'otx' tyajajil B'enjamin.", "2": "Tzaj yolin Qman Dyos te Jeremiy tej ljo'ntoq oxlajoj (13) ab'q'i nkawin Josiy, tk'wal Amon, toj Juda.", "3": "Ex tzaj yolin Qman Dyos te, toju' tq'ijlalil ntoq kawin Joakyim, tk'wal Josiy toj Juda, tzmax tjapun junlajoj (11) ab'q'i nkawin Sedekyiy nimaqkawil toj Juda, toj tjwe'yi'n xjaw teju' ab'q'i lu, tej kyxiq'i'n xjal aj Jerusalen toj juntl tnam.", "4": "<pb/>Tzaj yolin Qman Dyos weye' ex tma:", "5": "<pb/><t>Sk'o'ntla wu'ne' na'mxtoq tok iqa'n twi'ya tu'n ttxuya;</t> <t>na'mxtoq titz'jiya, matxi'toq tz'el npa'na;</t> <t>xima'ntltoq wu'ne' tu'n toka te nsanjelale' kyxol nimaqtnam. Chij.</t>", "6": "<pb/><t>Ayintzunwe' xintzaq'we'ne':</t> <t>¡Nman Dyos! ¡Tzmana' ku'xunqinwe' ex min nb'ent nyoline'! Nchije' te.</t>", "7": "<pb/><t>Atzunte Qman Dyos tzaj tma'n:</t> <t>Lalun tmaya qa tzma ku'xuna.</t> <t>Kxe'lta ja matxa' nchq'o'na,</t> <t>ex kxe'l tma'na knchaq'e' teya.</t>", "8": "<t>Mix-a'loqe tu'n t-xob'a'ya,</t> <t>kna' chin tenb'ilwe' tuk'i'la klolteya.</t> <t>Ayine' Dyos Manb'aj nchin q'mante. Chij.</t>", "9": "<pb/>Tzajtzun tnuqpi'n Qman Dyos tq'ob', okttzyu'n ntziye' ex tma weye':", "10": "<pb/><t>Che kb'el nq'o'ne' nyole' toj ttziya.</t> <t>Kxe'l nq'o'ne' toklena ja'loxi'x</t> <t>kyib'aj kawb'il ex nimaqtnam,</t> <t>tu'n t-xb'oqinteya ex tu'n tik' t-xona,</t> <t>tu'n tkub' ttx'u'yi'na ex tu'n tb'aj t-xitu'na,</t> <t>ex ikx tu'n tjaw tb'incha'na ex tu'n tkux tawa'na. Chij.</t>", "11": "<pb/>Tzaj yolin Qman Dyos weye' ex tma: <pb/><t>Jeremiy, ¿Titi' nxitka'yina? Chij.</t> <t>Jun tq'ob' tze almendro nchije' te.</t>", "12": "<t>Iku', ax tyola.</t> <t>Qu'n chin xq'uqile' tib'aju' nyole'</t> <t>tu'n tjapun. Chi Qman Dyos.</t>", "13": "<pb/>Tzaj tma'ntl Qman Dyos weye' tkamaji'n: <pb/><t>¿Titi' inxi' tka'yi'na? Chij</t> <t>Jun k'wil nxi'x loqlon,</t> <t>xi' ttzaj qomtz'aj tzmax toj tb'a'nq'ob'kya'j. Nchije' te.</t>", "14": "<pb/><t>Tzajtzun tma'n Qman Dyos weye':</t> <t>Tzmax ktzajela'ju' taq'wixil toj tb'a'nq'ob'kya'j</t> <t>kyib'aj kykyaqilju' najlqe' toju' tx'otx' lu.</t>", "15": "<t>Axxi'x, ayine' Dyos Mab'aj</t> <t>che tzajel ntxko'ne' kykyaqilju' kawb'il te toj tb'a'nq'ob'kya'j.</t> <t>Che ulju' kynimaqkawil</t> <t>che b'elkyq'o'n kyq'uqb'il te kawb'il</t> <t>ttziku' Jerusalen,</t> <t>twitz tkyaqilju' nintapi ti'jile</t> <t>ex kywitz tkyaqil nimaqtnam toj Juda.</t>", "16": "<pb/><t>A tz'e'ysb'il witzb'aju' knchaq'e'</t> <t>kyi'ju' aj il lu machin kyej kykolb'ine',</t> <t>makub' kytz'e'ysa'n sturak ex mache k'ulun</t> <t>kye junxi'tl dyos aye'x e'kub' b'inchankye.</t>", "17": "<t>Atzunta kuwsam tib'a;</t> <t>kutxi'ya q'malte kye tkyaqilju' knchaq'e' teya.</t> <t>Lalun xob'a kye, qu'n qatzun min</t> <t>klu'lula wu'ne' kywitz.</t>", "18": "<t>Texju' q'ij ja'lo kb'el nq'o'na</t> <t>naku'j nintnam kuwsa'n,</t> <t>naku'j tqan ja k'uxb'il,</t> <t>naku'j nintapi q'anku'xb'il,</t> <t>tu'ntzun tokwe'ya kywitz kykyaqil xjal toju' tx'otx' Juda:</t> <t>kwitzju' kynimaqkawil, e'nejenel, e'pale ex kywitz kykyaqilju' xjal.</t>", "19": "<pb/><t>Kjawil kyi'nkyib' ti'ja ex lay kub'ti'ja kyu'n</t> <t>qu'n chin tenb'ilwe' tuk'i'la klolteya.</t> <t>Ayine' Dyos Manb'aj nchin q'mante. Chi Qman Dyos.</t>"}