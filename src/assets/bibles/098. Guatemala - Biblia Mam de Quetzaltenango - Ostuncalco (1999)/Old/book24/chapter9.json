{"1": "<pb/><t>¡Noqwit t-xiklil a' qe' nwitze',</t> <t>ikywit ta'l nwitze' kse'n tnimal a',</t> <t>tu'ntzun woq'e' q'ijtl ex qonik'an</t> <t>kyi'ju' kyimni toj ntaname'!</t>", "2": "<t>¡Noqwit ati jatu'n nnajana'ye' toj chq'ajlaj,</t> <t>tu'n nxi' oqe' najchaq ti'jxi' ntaname'! <pb/>Qu'n kykyaqilx min xjapun tyol Qman Dyos kyu'n</t> <t>jun k'loj xjalqe' ma jawkyi'nkyib'.</t>", "3": "<t>Majx naq'li kytzi tu'n kychan yol</t> <t>naku'j nche smajin.</t> <t>Mixti'x nche yolin ax toju' tx'otx';</t> <t>xi'kykub' ichinxi'xtl atl junjun q'ij toju' myab'a'n:</t> <t>Intma'n Qman Dyos ikjalu:</t> <t>Min kyajb'il tu'n telkynik' weye', chij.</t>", "4": "<pb/><t>Lay qetl tk'u'j jun xjal ti'j juntl</t> <t>naqpe' ti'j titz'in mo ti'j ttzik</t> <t>naqna' nkysb'u'n kyib'ju' kyitz'inkyib'</t> <t>ex njawkyi'n amiw yol ti'j jun ex ti'j juntl.</t>", "5": "<t>Teyile junjun nxmayin ti'j juntl,</t> <t>mix-a'lo' jun ax yolin.</t> <t>Matxi' che nq'et tu'n kychan yol</t> <t>taq'wixqe'xi'x, layx</t>", "6": "<t>kyej kyu'n. <pb/>Chi Qman Dyos:</t> <t>¡Naqx sb'ub'l,</t> <t>naqx chajyolil!</t> <t>Min tajb'ilju' ntaname' tu'n teltnik' weye'.</t>", "7": "<t>Qu'mtzun ayine' Dyos Manb'aj te tkyaqil ipumalj nchin q'mante:</t> <t>¿Ti'tzuntl knb'incha'ye' ti'ju' ntaname',</t> <t>qa mya tu'n t-ẍtilset toj q'aq'?</t>", "8": "<t>Iky kyaq'ju' kse'n talsmaj nb'iyun;</t> <t>naqx nche chanyol.</t> <t>Inche'x kyq'olb'e'n kamiw tuk'i'l tzalajb'il</t> <t>extzun nkub' kyq'o'n xpatxab' kwitz.</t>", "9": "<t>¿Ma laytzun kub' ntz'e'ysa'ne' kywitz tu'n kypaju' ti'xti' lu?</t> <t>¿Ma laytzun txinq'o'ne' tleq' jun tnam ikju'?</t> <t>Ayine' Dyos Manb'aj nchin yolin.</t>", "10": "<pb/><t>Che oq'e' ex che jiq'chanqe'ye' kyi'ju' witz,</t> <t>che uxine' kyi'ju' kojb'il te k'ik'leb'l,</t> <t>qu'n matxi' che b'aj tz'e'y ex mix-a'lo'tl inik' kyoj;</t> <t>mixti'tl tq'ojq'ojel toj kywi' alu'mj kyoj,</t> <t>eb'ajxpena' oqju' pich' exqe' tojk'ul txkup.</t>", "11": "<pb/><t>Kyjel nq'o'ne' Jerusalen naq tik'lenxtl,</t> <t>kjelten te kyja xo'j;</t> <t>che kjel chq'ajlajixju' nimaqtnam toj Juda wu'ne',</t> <t>che kjelten mixti' xjal kyoj. Chi Qman Dyos.</t>", "12": "<pb/>¿Alkye jun atixi'x tnab'l tu'n tkane' ja'lu toj twitz? ¿Alqe matxi' txityek'u'na' Qman Dyos ti'xti' lu tu'n t-xitchik'b'a'n kye txqantl? ¿Tiqu'n b'ajni xitu'nju' tx'otx', tzqij naku'j chq'ajlaj mix-a'lo' nik' toj?", "13": "<pb/>Tzaq'web'l tu'n Qman Dyos: Matzaj tkyaqil ja'lu, qu'n kyej kykolb'e'n aj Israel xnaq'tzb'il b'ajx nq'o'ne' kye; min nxikyb'i'ne' ex mixjun kub'kyanq'i'n.", "14": "E'anq'in toju' tch'uẍal kyanmi, ek'ulun kwitzju' mya dyosqe', kse'nxju' xiyek'u'n kye kyu'n kyman.", "15": "Qu'mtzun ayine' Dyos Manb'aj te tkyaqil ipumalj, nchin q'mante: kxe'l nq'o'ne' kywa k'axi'x, kxe'l nq'o'ne' kyk'wa' a' tku'x b'i'yb'il toj.", "16": "Che kxe'l nslamu'ne' kyoj nimaqtnam min kyojtzqi'n ex min kyojtzqi'n kyman; knb'incha'ye' tu'n tljonjtz toj kyq'ij tu'n kykub' b'yo'n tu'n k'uẍtx'e'nb'il, tzmax ajkymankun kykyaqil, chi Dyos.", "17": "<pb/><t>Chi Qman Dyos nimtipumal kjalu:</t> <t>¡Kyb'intzpe'ye'! che kytxkontzju'ye' qya</t> <t>ax kyaq'unju' tu'n kyoq'.</t>", "18": "<pb/><t>¡lwix kukytzaj</t> <t>tu'n kyoq' tu'n b'is qi'j;</t> <t>nimxwit ta'l qwitz tz'el</t> <t>che exwit ta'l ttxowqwitz tu'n qoq'el!</t>", "19": "<t>Tzmaxtzu' Syon npona' tq'ojq'ojel wi'yj tu'n k'i'xk'oj:</t> <t>¡Matxi' qokub' xitu'ne'!,</t> <t>¡matxi' tz'el qch'ixawe'!</t> <t>Kjel qtzaqpi'nju'ye' qtx'otx'e',</t> <t>matxi' che kub' xitu'nju' qjaye'.</t>", "20": "<t>Qya, kyb'intze' tyol Qman Dyos,</t> <t>kyb'intzju'ye' tqanil tu'n.</t> <t>Che kyxnaq'tzanxe' kyale' tu'n kyoq'</t> <t>exqe' qya kamiwe' tu'n kymante toj kyoq'el:</t>", "21": "<t>Matz'okxju' kamik toj qjaye',</t> <t>mapon toju' qjaye' te kawb'il;</t> <t>inche tb'yo'n k'wal kyoj b'e</t> <t>exqe' ku'xun jachaq ta'qe' xjal.</t>", "22": "<t>E'kyaj woqonje ichan kyimniqe'tl</t> <t>kse'n tz'is toj kojb'il</t> <t>kse'n spiy nkyej tz'aq tu'n ch'umal</t> <t>ex mix-a'lo' njaw sk'onte, chi Qman Dyos.</t>", "23": "<pb/><t>Lu ntma'n Qman Dyos:</t> <t>Lalun jaw tnima'ntib'ju' ati tnab'l tu'nju' atixi'x tnab'l,</t> <t>exju' kuw tu'nju' ati tipumal</t> <t>expe' q'inun tu'nju' tq'inumal.</t>", "24": "<t>Qa ati jun tajb'il tu'n tjaw tnima'ntib'</t> <t>nima'nktztib' tu'nju' ojtzqi'nqine' tu'n,</t> <t>tu'nju' b'i'n tu'n ayine' Dyos Manb'aj</t> <t>nimxi'x nk'u'jlalile' twitz tx'otx', in nb'incha'ne' tnik'alilti'j ex ttxolilti'j,</t> <t>atzunwe' nchin tzalaj ti'j.</t> <t>Ayine' Dyos Manb'aj nchin yolin, chi Dyos.</t>", "25": "<pb/>Lu ntma'n Qman Dyos: Tzul q'ij kb'el ntz'e'ysa'ne' kywitz kykyaqilju' tnam o'kx nb'jo'ka' kyq'o'n kyechel ti'j kychib'jil:", "26": "Aye' Ejipt, Juda, Edom, Amon, ex Moab', ex kykyaqilju' najlqe' toj chq'ajlaj tek' nb'aj kyjon kywi'. Qu'n kykyaqilju' tnam lu ex tkyaqilju' tnam Israel, mixya okslalqe' weye' toj kyanmi."}