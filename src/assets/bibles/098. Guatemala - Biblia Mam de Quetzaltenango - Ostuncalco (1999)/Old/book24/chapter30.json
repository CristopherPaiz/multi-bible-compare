{"1": "<pb/>A yolu' tzaj tma'n Qman Dyos te Jeremiy ikjalu:", "2": "A nyolju'ye' ayine' Dyos Manb'aj kjalu: Tz'ib'anku'xa toj jun u'j tkyaqilju' xb'ajx q'met teya,", "3": "qu'n tzul q'ij knch'exb'eye' kychwinqlalju' ntaname' aj Israel ex aj Juda. Ayine' Dyos Manb'aj nchin yolin, chi Dyos.", "4": "<pb/>A tyol Qman Dyos ja'lu kyi'j aj Israel ex aj Juda.", "5": "Chi Dyos kjalu: <pb/><t>¡Q'ojq'ojqe' xjal nche ẍch'in</t> <t>tu'n xob'el ex min nche nak'e!</t>", "6": "<t>Kyximankupe'ye'</t> <t>qa jaku' tzul tal jun ichan.</t> <t>¿Tiqu'ntzun nxi'x kyxqutz'la'n kyib'ju' ichan</t> <t>naku'j tk'ixk'ojal ch'on wi'j kyi'j?</t> <t>¿Tiqu'ntzun ẍekub' sb'une' kykyaqil?</t>", "7": "<t>¡Xi' tulkanun jun tq'ijlalil ch'uẍxi'x,</t> <t>b'ajx tzik'a' jumaj kse'n ja'lu!</t> <t>Jun tq'ijlalil kuw k'okyela' kyeju' tyajajil Jakob',</t> <t>oktzun che nkla'we'.</t>", "8": "<t>Ayine' Dyos Manb'aj nimwipumale' nchin yolin:</t> <t>Knkla'ye' ntaname' toju' yajb'ilte tojitz'jtib'il.</t> <t>ex lay tz'ok jumajtl te k'a'yi'nmajin kye najchaq xjal.</t>", "9": "<t>Ex k'ajb'el weye' ayine' Dyos Manb'aj, ex te Dab'i ju' k'okyel nq'o'ne' te tnimaqkawil.</t>", "10": "<t>Ayine' Dyos Manb'aj nchin yolin:</t> <t>Lan che xob'e' tyajajil Jakob', nmajin,</t> <t>lan che xob'e' aj Israel,</t> <t>Kna' che nkla'kye' kyuk'i'lju' tk'wala</t> <t>toju' najchaq tnam ja xanaqe' q'i'ne'.</t> <t>Che anjetzkye' najal toj tzalajb'il,</t> <t>toj nak'b'il, mix-alo' kxob'tzalkyeye'.</t>", "11": "<t>Ayine' Dyos Manb'aj nchin yolin</t> <t>antinwe' kyuk'i'le' klolkyeye'.</t> <t>Che kb'el nxitu'ne' kykyaqil nimaqtnam,</t> <t>tuk'i'lxi' jaẍe'xa' nsputi'ne'.</t> <t>Aye'tzunkye' lay che kub' nxitu'ne'</t> <t>naq kb'el ntz'e'ysa'n kywitze' toj kyila:</t> <t>ilti'j kb'el ntz'e'ysa'ne' kywitze', chi Dyos.</t>", "12": "<pb/><t>A xtma Qman Dyos ja'lu:</t> <t>Layx q'anetju' kyk'ixb'lene',</t> <t>mixti'te q'a'nb'ilte kyb'inchb'aje' myab'a'n.</t>", "13": "<t>Mixalo'te k'okyel ka'yinkyeye',</t> <t>mixalo'te kq'analte kyk'ixb'lene',</t> <t>ex layx che q'anete'.</t>", "14": "<t>Kykyaqilju' tajpaja sik' tna'la kyu'n,</t> <t>min nche ximantl kyi'je'.</t> <t>Mapena' che oknb'yo'ne' naku'j kyajq'ojqine',</t> <t>makub' ntz'e'ysa'n kywitze' kuw,</t> <t>tu'n tpaj txqan kyb'inchb'aje' myab'a'n,</t> <t>tu'n tpaj kyile' nim.</t>", "15": "<t>¿Tiqu'ntzun nche t'i'njeye' tu'n kyk'ixb'lene'?</t> <t>Layx q'anette' kyk'ixk'oje.</t> <t>Mache oke' wu'ne' toju' k'ixk'oj lu,</t> <t>tu'nju' nim txqan kyile'</t> <t>ex nim kyb'inchb'aje' myab'a'n.</t>", "16": "<t>Ex che b'ajel b'yo'nkye' kykyaqilju' che b'ajel b'yonkyeye',</t> <t>ex kykyaqilju' kyajq'oje' che b'ajxe'l q'i'n toj juntl tx'otx'.</t> <t>knb'incha'ye' tu'n kyajunjtzu' che yajulkyeye',</t> <t>ex tu'n kykub' alq'a'nju' che elq'al kyi'je'.</t>", "17": "<t>Oktzun che nq'a'na' jumajtle',</t> <t>knq'ana'ye' kyk'ixb'lene',</t> <t>b'a'n qama kymaju' kyajq'oje':</t> <t>Matxi' kyej kolb'e'nte Syon,</t> <t>mix-a'lo'tlte nb'ajx tk'u'j ti'j, qa chechi.</t> <t>Ayine' Dyos Manb'aj nchin yolin, chi Qman Dyos.</t>", "18": "<pb/><t>Intma'n Qman Dyos kjalu:</t> <t>K'eletz wiq'i'ne' ttanam Jakob' toj yajb'il,</t> <t>ktzajel q'aq'anqk'u'je' ti'ju' ttx'o'tx',</t> <t>che jawil b'inchetlu' nimaqtnam toju' kyik'len</t> <t>exqe' tja nimaqkawb'il tojilex kykub'el.</t>", "19": "<t>Che b'itzanjtzel b'itz aq'b'il chjonte kyoj</t> <t>ex ktenb'el tzalajb'il kyoj.</t> <t>Lay che kub'aj, knb'incha'we' tu'n kychmet.</t> <t>Lay che el ik'o'n, qu'n che jawil nnima'ne'.</t>", "20": "<t>Ikx che tenb'ela' aj Israel kse'n tnejel,</t> <t>kuw che tenb'ela' kytanam nwitze',</t> <t>ex kb'el ntz'e'ysa'ne' kywitzju' ate'k jtz'olkye.</t>", "21": "<t>Kyxoltzun k'eletza' jun kynejel:</t> <t>k'eletz jun kawil kyxolx.</t> <t>Knb'incha'ye' tu'n ttzaj lq'e nk'etze',</t> <t>¿Altzulokye jaku' tkuwsatib' tu'n ttzaj lq'e nk'etze'?</t> <t>Che okyel te ntaname', ex chin okyele' te Kydyos.</t> <t>Ayine' Dyos Manb'aj nchin yolin, chi Qman Dyos.</t>", "22": "", "23": "<pb/><t>Ikyte Dyos ttx'u'jil kse'n jun q'ankyaq,</t> <t>se'n jun kyq'iq' jb'al</t> <t>inxi'x ttoli'ntib' kyib'aju' b'inchal myab'a'n.</t>", "24": "<t>K'elelxi'te Qman Dyos ttx'u'jil</t> <t>ajtjapunju' tb'is tk'u'j.</t> <t>Kpomel jun q'ij</t> <t>che kaneb'el ja'lu toj kywitze'.</t>"}