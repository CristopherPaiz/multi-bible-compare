{"1": "<pb/>Chi Qman Dyos: Tojtzu'n tq'ijlalil lu che b'je'letz q'i'n kyb'aqilju' nimaqkawil ex nejenel toj Juda, toj kymuqb'il, ex kyb'aqil pale, sanjelal exqe' ẍe najan toj Jerusalen,", "2": "che kjel woqb'a'ntzuntz toj q'ij, toj tqan xjaw ex che'w, kywitzu' ekyk'u'jla, e'ajb'en kye, exilpe kyi'j, exjelun ex ek'ulun kye. Mix-a'lo' kjawil iq'inkye tu'n kyku'x mqu'n. Che kjelten twitz, naku'j tz'is.", "3": "Aye'tzu'n che kjel anq'in kyxolju' xjal myab'a'n qe' lu, jaxjaku'tzun mache'xa' nsputi'ne', a kkyachu' tu'n kykyim, mya tu'n kyanq'in. Ayine' Dyos Manb'aj te tkyaqil ipumalj nchin q'mante.", "4": "<pb/>Jeremiy, q'manxju'ya tqanil lu wu'ne' teju' tnam: <pb/><t>Qa ati jun nkub' tz'aq, in jawe'tl;</t> <t>qama tz'el txalalan ti'ju' b'e, in pon jumajtl toj.</t>", "5": "<t>Atzunta, Israel, ¿tiqu'n xjawa' miltz'uja wi'je'?</t> <t>¿Tiqu'n majx machin kyej tkolb'i'na?</t> <t>¿Titiqu'n inxi'x kub' tpi'sa'ntib'a</t> <t>ex min tajb'ila tu'n tanjtzti'ja?</t>", "6": "<t>Matxi' chin kub' tene' b'ilkyeye'</t> <t>ex mix-a'loxi'te nb'iye'</t> <t>inwt anjtzti'j tanmi</t> <t>tu'nwt tmante axxi'x:</t> <t>¿ti'tzu'n matxi' nb'inchaye'? chiwt.</t> <t>Kykyaqile' qo'ya kyele' toju' kyb'eye'</t> <t>kse'nqe' chej mixti' juk'b'ilkye ojqel kyel xi'kyxi' toj q'oj.</t>", "7": "<t>Naqpena'te' pich' siwenya nlik'ik'inje twitz kya'j</t> <t>b'i'n tu'n jtoj tz'anjtzti'j.</t> <t>Exqe' jun ch'ix paloms, kolondrin ex kruy</t> <t>b'i'n kyu'n jtoj che'x toj juntl tenb'il.</t> <t>Aye'tzunkye', ntaname',</t> <t>min kyojtzqi'n qe'ye' nkawb'ile'.</t>", "8": "<t>¿Se'n taq'wi tu'n kymanteye' qa ati kynab'le'</t> <t>exqa ati nkawb'ile' kuky'i'le' ayine' Dyos Manb'aj?</t> <t>¡Matxina' ku'x kychuku'n ajtz'ib'al,</t> <t>tu'n tz'ib'b'il chajyolil!</t>", "9": "<t>K'elil kych'ixawju' xjal ati knab'l lu,</t> <t>kb'elkyi'j, kse'n txkup ajkykub' toj xpatxab'.</t> <t>¿Jatzunta' kynab'l,</t> <t>matxina' tz'elkyik'o'nju' nyole'?</t>", "10": "<t>Qu'mtzun che kxe'l nq'o'ne' kyxu'jil kye txqantl ichan,</t> <t>ex kxe'lu' kytx'otx' kye txqantl xjal.</t> <t>Qu'n kykyaqilx, e'nimaq ex k'ok'e',</t> <t>o'kxtzu' nche ximana' ti'j q'inumal myab'a'n kanb'ab'ente;</t> <t>kykyaqilju' sanjelal ex pale</t> <t>nche sb'un.</t>", "11": "<t>Naq nkyq'a'na'n tk'ixb'len ntaname' ti'jxi';</t> <t>inkyma'n qa tkyaqil b'a'nile,</t> <t>extzun mixyab'a'n</t>", "12": "<t>¡Inwtlo kub' kych'ixwe'n</t> <t>ti'xti' nkyb'incha'n lu inel wik'u'ne'!</t> <t>Aye'tzunkye, ¡mixpeti'x nkyna'n tu'n kych'ixwi!</t> <t>Mitzunloyate' tu'n tkub' kych'ixwe'n.</t> <t>Qu'mtzun ajtkub' ntz'e'ysa'ne' kywitz,</t> <t>che takpujel ex che kb'eltz'aq kse'nqe' txqantl.</t> <t>Ayine' Dyos Manb'aj nchin yolin, Chiku'ya, chi Dyos.</t>", "13": "<pb/><t>Chi Qman Dyos:</t> <t>Kjawil ntx'e'mu'ne' ntaname', naku'xwitloj njoyet triy.</t> <t>Lay kyejten jun twitz ub'a ti'j tqan,</t> <t>ex lay kyejten jun iw ti'j tqan.</t> <t>Naq kyxaq tzqij che kjelten. Chij.</t>", "14": "<pb/><t>Ktma'tzun tnamtz:</t> <t>¿Ti'tzu'n nb'ajqe tzalu?</t> <t>¡Qo'qe' qkyaqil kyoju' nimaqtnam kuwsa'nqe',</t> <t>tu'ntzun majx tu'n qkub' b'yo'n!</t> <t>Qokyimel tu'n Qman Dyos;</t> <t>ntzaj tq'o'n b'i'yb'il toj qk'wa' a'</t> <t>qu'n ob'inchan il twitz.</t>", "15": "<t>Intoq qo ayon ti'ju' b'a'n</t> <t>ex mixti'xi'te b'a'n qk'am,</t> <t>Intoq qo ayon tu'n qq'anit</t> <t>ex naq xob'ajil ati.</t>", "16": "<t>¡Luju' ajq'oj tzul!</t> <t>¡Q'ojq'ojqe' tchej nche q'ajti tzmax Dan!</t> <t>Max nlu'lun tkyaqilju' tx'otx' kyu'n ajkyjaw ẍch'in.</t> <t>Luqe' che ul xitulteju' tx'otx' ex tkyaqilju' tq'inumal</t> <t>e'nimaqtnam kyuk'i'lxi' najlqe' kyoj, chiku' tnam.</t>", "17": "<pb/><t>Chi Qman Dyos:</t> <t>Che tzajel nq'o'ne' kan b'iyol kyi'je',</t> <t>che okyel tx'a'ne' kyu'n;</t> <t>mixti'te' mayn kmqolkye. Chij.</t>", "18": "<t>Mixti'tl q'a'nb'il teju' nk'ixk'oje',</t> <t>xi' nkub'aje'.</t>", "19": "<t>Q'ojq'oj toj kywi' ntaname' tu'n k'ixk'oj</t> <t>toj tkyaqilju' tx'otx':</t> <t>¿Mixtzun a'lo'tl Qman Dyos toj Syon?</t> <t>¿Ma mixa'lo'tlju' nimaqkawil atzu'? chechij.</t> <t>Atzunte Qman Dyos tzaj ttzaq'we'n:</t> <t>¿Tiqu'n soka' kyq'o'ne' ntx'u'jile'</t> <t>tu'nju' nche k'ulune' kye witzileb',</t> <t>kyeju' junxi'tl dyos mixti'x kyajb'en? chi Dyos.</t>", "20": "<t>Matzik'u' q'ijal, mab'jawu' twitz awal</t> <t>extzun mixti'xqe kolb'ilqe.</t>", "21": "<t>Inchin yajtiye' tu'nju' yajb'ilte ntaname';</t> <t>matxi' kub'wi'je' tu'n b'is ex xob'il.</t>", "22": "<t>¿Ma mixtzunloti' jun q'a'nb'il toj Kalaad?</t> <t>¿Ma mixtzunloti' jun atzu' tu'n tq'anante?</t> <t>¿Tiqu'ntzun mixti' nb'entju' ntaname'?</t>"}