{"1": "<pb/>A tyol Qman Dyos ja'lu tzaj tma'n te Jeremiy t-sanjelal kyi'j pilistey, na'mtoq tq'ojin paraon ti'j Kasa:", "2": "<pb/><t>Inxi' nma'ne' lu, ayine' Dyos Manb'aj:</t> <t>Che ulju' ajq'oj toj tb'a'nq'ob'kya'j</t> <t>naku'j nin a' nxi'x qomtz'aj;</t> <t>inkyaj tmqu'n tx'otx' ex tkyaqilju' ati twitz,</t> <t>e'nimaqtnam exqe' najlqe' kyoj.</t> <t>Nche ẍch'in kykyaqilju' najlqe' toju' tx'otx',</t> <t>inxi'x che oq' xjal tu'n k'ixk'oj.</t>", "3": "<t>Aj t-xikyb'i'n nxi'x q'ajti kyqan chej ojqel kytzaj,</t> <t>e' kyq'ojq'ojel karwaj</t> <t>tululun kyb'ajtzaj,</t> <t>che b'elnumju' manb'aj</t> <t>ex che kjel kykolb'e'n kyk'wal.</t>", "4": "<t>Qu'n mapon q'ij tu'n kykub'najset pilistey,</t> <t>tu'n kyel iq'etju' tnam Tiro ex Sidon kye</t> <t>ju' ate'x onilkye, chi Dyos. <pb/>Che b'elt-xitu'n te Qman Dyos pilistey,</t> <t>ju' tzajniqe' toju' swejtx'otx' Kreta toj ninnjab'.</t>", "5": "<t>Kb'je'lel kyjon aj Kasa kywi',</t> <t>che kjel aj Askalon me.</t> <t>Aye'ye' jte'tl mankb'il ojtxi' xjal nimaq kywe',</t> <t>¿jtojxi'xwitlo tu'n tajb'en ch'inkye' job'l kyu'n ti'j kyxmilale'</t> <t>te yek'b'il k'ixk'oj?</t>", "6": "<t>¡Tk'uẍtx'e'nb'il Qman Dyos!</t> <t>¿Jtojtzun qjena?</t> <t>¡Kutanj ti'ja toju' tjaya,</t> <t>qeku'ya, numeku'ya!</t>", "7": "<t>¿Se'n taq'wi ajtkub' nume</t> <t>extzun matchaq' Qman Dyos te,</t> <t>matoqxena Qman Dyos te</t> <t>tu'n tq'ojin ti'j Askalon ex kyi'j kykyaqilju' toj mlaj?</t>"}