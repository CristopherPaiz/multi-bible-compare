{"1": "<pb/>Exi' tchq'o'n nimaqkawil Sedekyiy Pasur, tk'wal Malkyiy, exju' pale Soponiy, tk'wal Maaseyiy, q'malte te Jeremiy kjalu: B'inchama xtalb'il, xjeluna te Qman Dyos qi'je', qu'n luju' Nab'ukodonosor nimaqkawil aj B'ab'ilon nq'ojin qi'je'. Qape' ktb'incha' Qman Dyos jun b'a'nq'ob'aj ex tu'n tex tlaq'b'a'n Nab'ukodonosor, chechij. <pb/>Yolintzun Qman Dyos te Jeremiy,", "2": "", "3": "ex xittzaq'we'n Jeremiy kyeju' e'pon tchq'o'n Sedekyiy: Kymanxe' te Sedekyiy", "4": "qa a ntma'n Qman Dyos ja'lu: Che anjetz miltz'uju' nche onin kyuk'i'le' ti'jxi' tapi ti'ju' nimaqkawil aj B'ab'ilon ex kyi'ju' aj Kaldey, ex che tzajel nb'u'yi'ne' toju' nintnam lu.", "5": "Ayinku'we' chin q'ojil kyi'je', tu'n tkyaqil wipumale' ex tuk'i'l ntx'u'jile'.", "6": "Che kb'el nb'yo'ne' kykyaqilju' najlqe' toju' nintnam lu; ichan ex alu'mj che b'ajel kyim tu'n jun tx'u'j yab'il.", "7": "Yajxi'tzuntl kxe'l nq'o'ne' Sedekyiy, nimaqkawil toj Juda, toj tq'ob' Nab'ukodonosor ex toj kyq'ob' tajq'oj ch'i'ntoj kyq'ij, kyuk'i'lxi' tmajin e' t-xjal te q'oj, exqe' xjal itz'qe'x toju' nintnam tik'lenxi' tx'u'j yab'il, q'oj ex we'yaj. Knb'incha'ye' tu'n kykub'yo'n tu'n k'uẍtx'e'nb'il, layx laqkyk'u'jlalil. Ayine' Dyos Manb'aj nchin yolin.", "8": "<pb/>Ex ikx q'manxa kye xjal qa kxe'l nq'o'ne' anb'il kye, ayine' Dyos Manb'aj: qa a kjawil kysk'o'nju' tb'eyil chwinqlal mujqa aju' tb'eyil kamik.", "9": "Alkyete makyajten toju' nintnam lu, kkyimel toj q'oj, mo tu'n we'yaj, mo tu'n tx'u'j yab'il. Alkyetzunte matz'ex toju' tnam ex mataq'tib' kye aj Kaldey nchi q'ojink ti'ju' nintnam, lay kyim, tu'npetzunte' lay kyim.", "10": "Qu'n matxi' kub' nxima'ne' tu'n ttzaj taq'wix te t-xelju' b'a'n tib'aju' nintnam lu. Kxe'l nq'o'ne' toj tq'ob'ju' ninaqkawil aj B'ab'ilon, ex kb'el ttz'e'ysa'n tu'n q'aq'. Ayine' Dyos Manb'aj nchin yolin.", "11": "<pb/>Atzu'n ti'ju' tja nimaqkawb'il toj Juda, tja nimaqkawil Dab'i, q'manxa toj nb'iye' ikjalu: <pb/><t>B'intza ntma'n Qman Dyos:</t> <t>B'inchama tnik'alilti'j tkyaqil q'ij;</t> <t>tzaqpinqe'ma yaju'nqe' kyeju' yajulkye</t> <t>naqtzaj ntx'u'jile' ti'ja</t> <t>kse'n q'aq' mix-a'lo'x kb'entel tyupinte</t> <t>tu'n kypaju' tb'inchb'aja myab'a'n.</t>", "12": "", "13": "<t>Aya nintnam, nche kawine' tib'aju' b'ya',</t> <t>ikyqe'ye' kse'n pik tib'aju' plan tx'otx'</t> <t>ayine' Dyos Manb'aj chin q'ojil kyi'je'.</t> <t>Intzun kyma'ne': ¿Alxi'xkye kq'ojil qi'j?</t> <t>¿alkye tzulkanun toju' qewb'il? chechije'.</t>", "14": "<t>Ikxtzu'n kse'n kyb'inchb'aje', kb'el ntz'e'ysa'n kywitze',</t> <t>kxe'l nq'o'n q'aq' toju' kynimaq k'ule',</t> <t>ex majx che b'aje'ju' k'ul ti'jile tu'n q'aq' lu.</t> <t>Ayine' Dyos Manb'aj nchin yolin, chi Dyos, chiku'ya, chi Dyos.</t>"}