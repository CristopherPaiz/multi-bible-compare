{"1": "<pb/>Chi Qman Dyos weye': B'a'nqa e'ten Moyses ex Samwel nwitze' tzalu, layx tzaj laqjwe' nk'u'j ti'ju' tnam lu. Q'manxa tu'n kyex nwitze' ex tu'n kyxi'.", "2": "Qatzun matzaj kyqani'n teya ja che kxe'la', q'manxa kye toj nb'iye': <pb/><t>Aye' axkyeju' tu'n kykyim tu'n tx'u'j yab'il,</t> <t>tu'n tx'u'j yab'il che kyimela';</t> <t>aye'tzu'n axkyeju' tu'n kykyim toj q'oj,</t> <t>tojx q'oj che kyimela';</t> <t>aye'tzu'n axkyeju' tu'n kykyim tu'n we'yaj,</t> <t>tu'n we'yaj che kyimela';</t> <t>aye'tzu'n axkyeju' tu'n kyexq'i'n toj juntl tnam,</t> <t>che elexq'i'n.</t>", "3": "<pb/>Ayine' Dyos Manb'aj nchin yolin: Kyaje' chukchaq tz'e'ysb'il kywitz ktzajel nq'o'ne': Che ul b'iyb'aj toj q'oj, che b'ajel tzaqu'n kyu'n tx'yan, che ul k'utz ch'yolkye, che b'ajel ch'yo'n kyu'n tojk'ul txkup.", "4": "Knb'incha'ye' tu'n ttzaj xob'el kyi'j kykyaqil nimaqtnam twitz tx'otx' tu'nju' knb'incha'ye' kyi'j, tu'n tpaju' matxi' tb'incha Manases, tk'wal Esekyiy, toj Jerusalen, nimaqkawil toj Juda.", "5": "<pb/><t>¿Alxi'xkye ktzajel q'aq'an tk'u'j ti'ja Jerusalen? <pb/>¿alkye ktzajel laqj tk'u'j ti'ja?</t> <t>¿alkye kb'ajextk'u'j tu'n tq'aneta?</t>", "6": "<t>Machin kyej tkolb'e'na, matzaj tmiltz'u'n ttze'lti'ja weye'</t> <t>ayine' Dyos Manb'aj nchin yolin.</t> <t>Qu'mtzun matxi' b'aj npasense',</t> <t>matzaq'pon nq'ob'e' tu'n tz'e'yset twitza ex makub' nxitu'na.</t>", "7": "<t>Mache'x nsputi'ne' t-xjala kse'n tqan triy,</t> <t>mache b'je'tz wiq'i'ne' kyoju' nimaqtnam toju' tx'otx';</t> <t>makub' nxitu'ne' ntaname', mixti'qe'tl tk'wal ẍekyaj</t> <t>qu'n min xkyaj ttzaqpi'n tchwinqlal myab'a'n.</t>", "8": "<t>Nimxi'x qya kyimni kychmil ẍekyaj nq'o'ne' kyxol</t> <t>kyetwitz txqan tz'awan ttzi ninnjab'.</t> <t>Wanq'ijxi'x saj nq'o'ne' kamik</t> <t>kyi'ju' txub'aj kyuk'i'l kyal ku'xunqe';</t> <t>naqx myanim saj nq'o'ne' b'is ex xob'ajil kyi'j.</t>", "9": "<t>Inche kub'aju' txub'aj b'a'npun kyal</t> <t>nche kyejten mixti'tl kyxew;</t> <t>nche ch'ixwi ex mixti'tl kyb'anil,</t> <t>matz'okju' q'ij te qxopin kye.</t> <t>Qa ate'x ẍekyaj anq'in,</t> <t>knb'incha'ye' tu'n kykub'yo'n kyu'n kyajq'oj.</t> <t>Ayine' Dyos Manb'aj nchin q'mante, chi Dyos.</t>", "10": "<t>¡Layqinxwite' na, machin tzajtiq'i'na</t> <t>naqx tu'n nwuline' ex tu'n nq'ojine' kyuk'i'lju' xjal twitz tx'otx'!</t> <t>Mix-a'lo'qexi' txa'nq'o'n pwaqe' ch'ex, ex mixa'lo'xi' tzaj q'onte nch'exe',</t> <t>kykyaqilxtzun xjal nche txkon il wib'aje'.</t>", "11": "<t>Japunxwitju' qanb'en kyu'n, Nman Dyos,</t> <t>qa na'mx wajb'ene' b'a'n teya,</t> <t>qa b'ajx chinkub'sanaye' teya kyi'ju' wajq'oje</t> <t>toju' tq'ijlalil xitb'il ex b'is.</t>", "12": "<t>¿Alxi'xkye ktoqilte k'uxb'il te tb'a'nq'ob'kya'j ex q'ank'uxb'il?</t>", "13": "<t>Tu'ntzunte' tkyaqilju' kyile' aj Israel,</t> <t>che kxe'lnq'o'ne' kyq'inumale' ex kyk'uwene'</t> <t>kyeju' kyajq'oje'</t> <t>tkyaqilju' ati toj kytx'otx'e'</t> <t>tu'n tb'ajx kyjto'n.</t>", "14": "<t>Che kxe'l nq'o'ne' te k'a'yi'nmajin kye kyajq'oje'</t> <t>toj jun tx'otx' min kyojtzqi'ne',</t> <t>qu'n matzaj ntx'u'jile'</t> <t>kse'n jun q'aq' tu'n kyb'aje' tu'n, chi Dyos.</t>", "15": "<t>Nman Dyos, tkyaqil kanli twitza,</t> <t>¡chin tna'ntza ex chin tonima!</t> <t>¡Q'oma tu'me'l t-xel kyeju' ljol toj nq'ije'!</t> <t>Lalun naqwit ka'yina kye ajnkub' kyb'yo'ne'</t> <t>naqna' tu'nela nnik'xa' wu'ne' nchin wulinjtze'.</t>", "16": "<t>Enk'ame' tyola tej ttzaj yolina weye',</t> <t>ojexi'x intzalaje' kyu'n,</t> <t>qu'n teqina Nman Dyos nimtipumala.</t>", "17": "<t>Min xnmujb'awe' wib'</t> <t>kyuk'i'lju' o'kx nche ximana' tu'n kytzalaj;</t> <t>atxi'x tkb'u'lena wib'aje'</t> <t>njunalxwe' nchin anq'in</t> <t>matz'oku' ttx'u'jila te ntx'u'jile'.</t>", "18": "<t>¿Tiqu'ntzun majx ati k'i'xk'oj wi'je'?</t> <t>¿Tiqu'n mixti'x nq'anetju' nk'ixb'lene'?</t> <t>Matz'oka weye' kse'n xoch mixti' a' toj, chi Jeremiy.</t>", "19": "<t>Tzajtzun ttzaq'we'n Qman Dyos weye':</t> <t>Qa matanjsa' tib'a nk'etze', knk'ma'tla ex k'ajb'ela weye'.</t> <t>Qa mya noqsoktena yolil mixti' tajb'en</t> <t>exqa o'kx ati tajb'en xxitma'na,</t> <t>atzuntza kyolil toj nb'iye'.</t> <t>Aye'kye' xjal lu tu'n tanjtzkyi'j tuk'i'la,</t> <t>ex myata tu'n txi' kyuk'i'l.</t>", "20": "<t>Kb'el nq'o'na kse'n jun tapi q'ank'uxb'il layx yukchi</t> <t>teju' tnam lu.</t> <t>Che q'ojil ti'ja,</t> <t>layxtzun kub'ti'ja kyu'n,</t> <t>intina'we' tuk'i'la klolteya ex tzaqpilteya.</t> <t>Ayine' Dyos Manb'aj nchin q'mante.</t>", "21": "<t>Knkla'ya te kyipumalju' b'inchal myab'a'n,</t> <t>knkla'ya toj kyq'ob'ju' b'iyol, chi Dyos.</t>"}