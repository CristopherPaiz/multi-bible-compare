{"1": "<pb/><t>Ate b'a'nju' b'a'n qyolinjtz</t> <t>kyetwitz tb'anil k'ok'sb'il. <pb/>Ate q'iju' b'a'n aj qkyim</t> <t>kyetwitzju' q'ij aj qitz'ji.</t>", "2": "<pb/><t>Ate b'a'nju' tu'n qxi' muqul</t> <t>kyetwitz tu'n qxi' tzalajeb'el;</t> <t>kykyaqil nakye' xjal nche kyim,</t> <t>na'nwtlote' tu'n kyk'u'ju' itz'qe'.</t>", "3": "<pb/><t>A b'a'nju' tu'n qoq' kyetwitz tu'n qtze'n,</t> <t>b'a'ntzun myab'a'n tka'yinku' qwitz</t> <t>atzu'n te qanmi b'a'n nnela'.</t>", "4": "<pb/><t>Inximante' xjal ati tnab'l ti'ju' kamik,</t> <t>atzu'n xjal mixti' tnab'l o'kxtzu' nximana' tu'n txi' tzalajeb'el.</t>", "5": "<pb/><t>Ate b'a'nju' tu'n txiqb'i'n tzak'b'il kyu'n ati kynab'l</t> <t>kyetwitz tu'n qjaw nima'n kyu'n xjal mixti' kynab'l.</t>", "6": "<pb/><t>Ikytq'ojq'ojel kytze' xjalju' mixti' kynab'l</t> <t>kse'n ch'i'x nspoq'ob'ti toj q'aq',</t> <t>ex ikx mixti'x ttx'o'lajil ja'lu.</t>", "7": "<pb/><t>In okju' q'oj te takpuje'n teju' xjal ati tnab'l,</t> <t>ex tu'nju' pwaq nk'met ti'j myab'a'n nkub'a' b'o'lju' tchwinqlal.</t>", "8": "<pb/><t>Ate b'a'nju' tu'n tpon b'aj ttxa'n jun qaq'un</t> <t>kyetwitz tu'n ttzyet. <pb/>Ate b'a'nju' ati qpasens</t> <t>kyetwitz nqnima'n qib'.</t>", "9": "<pb/>Lalun naq tx'u'jina, qu'n ate xjalju' mixti' tnab'l naq ntx'u'jin.", "10": "<pb/><t>Lalun t-xjelu'ya tiqu'n majx b'a'nju' tq'ijlalil ojtxi' kyetwitz ja'lo, mya tuk'i'l nab'lte' xjel lu.</t>", "11": "<pb/>Tb'anilxi'xte' ojtzqib'l ex nim tajb'en kyeju' nche anq'in twitz tx'otx', qa mujli tuk'i'l jun etzb'il.", "12": "Qu'n inqotklo'n nab'l kse'n pwaq, naqtzun ate' nab'l atixi'x tajb'en qu'n ntq'o'n tchwinqlalju' xjal ati tnab'l.", "13": "<pb/>Ximanxpe'ju'ya taq'un Qman Dyos matxi' tb'incha: ¿alxi'xkye jun kb'antel tz'anjtz tz'umante ti'ju' kyejni tch'okyi'n?", "14": "Qa b'a'n tela, tzalajxa toju' b'a'n lu; qatzun myab'a'n tela, ximanku'ya qa tu'nile Dyos tkyaqilju' tu'me'l lu, ex min b'i'n tu'nte' xjal titi' tzul ti'j yajxi'tel.", "15": "<pb/>Tkyaqil ja'lu matxi' wile' toju' tq'ijlalil nchwinqlale', naqxtojqwitz nnok: inche kyimju' b'a'n xjal extzun b'a'n wnaqqe', ate'tzuntl xjal myab'a'n kyb'inchb'aj nche anq'in nimtoj.", "16": "<pb/><t>Lalun tz'oka b'a'nxjalile,</t> <t>ex lalun tyek'uxi'x tnab'la.</t> <t>¡Titi' ktyaju'ya'xi'x tib'a!</t>", "17": "<pb/><t>Lalun tz'oka txkupxi'x,</t> <t>ex lalun naq tyo'ka.</t> <t>¡Qu'n jaku' tz'el tchwinqlala lwiy!</t>", "18": "<pb/><t>Ate b'a'n tu'n qtzyunte ja'lu b'a'nxi'x</t> <t>ex mixti' tu'n txi' qtzaqpi'nju' juntl. <pb/>Alkyete nniman te Qman Dyos</t> <t>k'elel b'a'n toj tkyaqil ja'lu.</t>", "19": "<pb/><t>Nimxi'x tipumalju' ati tnab'l tu'n nab'l,</t> <t>kyekywitz lajoj kawil toju' nintnam.</t>", "20": "<pb/><t>Mixna' a'lo'te jun xjal twitz tx'otx' majxwit tz'aqli, o'kxwitju' b'a'n ntb'incha'n exwit min nb'inchan il.</t>", "21": "<pb/>Lalun txitoksla'na tkyaqilju' nq'umli, laytzun tb'i'tza aj tyolinju' tmajina taq'wix ti'ja.", "22": "Expena' ikxta, kanlixi'x twitza, b'a'npun majxi' yolina kyi'j txqantl.", "23": "<pb/>Ik'nwitze' ti'j tkyaqil ja'lu tuk'i'l nab'l, qu'n kub' nq'o'ne' toj wanmiye' tu'n woke' atixi'x nnab'le'; mixtzunti'x npon kanune' ti'j.", "24": "¡Mixti'x nchinpon kanune' kyi'j tkyaqilju' ati! Nimxi'xte' t-xilen. ¿Alxi'xkye kpomel kanun ti'j?", "25": "<pb/>Oktililtzuntz wu'ne' tu'n tten wojtzqib'le', ex nxnaq'tza wib'e' tu'n tel yalju' nab'l wu'ne'. Eltzun nnik'tze' ti'j qa myab'a'nte' xnakyil, ex tontilte' xtrakyil.", "26": "<pb/>Matxi' tz'el yal jun ti'xti' wu'ne' kuwxi'x tk'ayil kyetwitz kamik: aju' qya chab'axi'x nkub' twitz ichan tu'n ex nkuttz'u'li'n kyu'n tq'ob'. Alkye nniman te Qman Dyos ktzopajel toj tq'ob', atzu'n aj il kb'eltz'aq toju' t-xpatxab'.", "27": "<pb/>Tej soktilil wu'ne' tu'n tjyet chik'b'ab'l titiqu'n nb'aja' junjun ti'xti', ayine' pakb'al, el nniky'e' ti'j ikjalu:", "28": "¡na'mx tknetju' injyo'ne'! naq junku' ichan matxi' tz'el yal wu'ne' kyxol kab'k'al lajnaq (1,000), atzun mixti'x jun qya kyxol kykyaqil.", "29": "O'kxte matxi' tz'el yalju' wu'ne': tz'aqlite' ichan kub' tb'incha'n Qman Dyos, axtzunte nkub' b'o'ljsantetib'."}