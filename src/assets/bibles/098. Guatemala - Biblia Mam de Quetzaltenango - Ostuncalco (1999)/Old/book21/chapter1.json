{"1": "<pb/>Tej tten jun tk'wal Dab'i te nimaqkawil toj Jerusalen, ojtzqi'nxi'xtoq tu'nju' nim tnab'l, aye' junjun yol ja'lu e'tma.", "2": "<pb/><t>¡Tkyaqil naqgan!</t> <t>¡Naqxgan, mixti'x tajb'en!</t>", "3": "<t>¿Titi' ntkanb'a'nju' xjal</t> <t>tu'n tkyaqilju' ntaq'una'n twitz tx'otx'?</t>", "4": "<t>Nche itz'ji junjun, nche kyim junjuntl,</t> <t>atzunte tx'otx' kukx ttenju'.</t>", "5": "<t>In jawu'lu' q'ij, ex innex,</t> <t>innanj junmajtlti'j tojxju' tb'e</t> <t>tu'n tjawu'l junmajtl.</t>", "6": "<t>Njub'in kyq'iq' toj tnayajkya'j</t> <t>inanjtz jumajtlti'j toj tb'a'nq'ob'kya'j.</t> <t>¡Insutyanju' kyq'iq', insutyan!</t> <t>¡Insutyan ex nnanj jumajtlti'j!</t>", "7": "<t>Kykyaqilju' nin a' nche pon toj ninnjab',</t> <t>atzunte' ninnjab' mixti'x innoj;</t> <t>axtzuntzu' nnanja' kyi'ju' nin a' janche jatza' anq'in</t> <t>tu'n kyb'et jumajtl tojxju' kyb'e.</t>", "8": "<t>Mixti'x jun tu'me'l tu'n tq'met</t> <t>b'ajx qgan tu'n tkyaqilju' ti'xti' lu;</t> <t>mixti'x nqe tk'u'ju' qwitz tu'nju' ntka'yi'n</t> <t>exju' qẍkyin tu'nju' ntb'i'n.</t>", "9": "<t>Mixti'te jun ti'xti' ktenb'el qa min ten ojtxi'</t> <t>mixti'te jun ti'xti' kb'inchetil qa min b'ent ojtxi'.</t> <t>¡Mixti'te jun ti'xti' ak'a'jwit twitzju' tx'otx'!</t>", "10": "<pb/><t>Kukx kymantekye xjalju':</t> <t>¡Ak'a'jtzunte' lu!, chechij.</t> <t>Extzun oje tente' ojtxi' kyeqwitz.</t>", "11": "<t>Oje b'jik'kyna'lju' ti'xti' ojtxi',</t> <t>ikyqe'xtzun ti'xti'ju' che ul k'ik'el kyna'l</t> <t>kyu'nju' che itz'jel yajxi'tel.</t>", "12": "<pb/>Ayine' pakb'al, inten te nimaqkawil kye aj Isarael toj Jerusalen,", "13": "oknxon nk'u'je' tu'n kyb'aj nka'yi'ne' tkyaqilju' nb'aj twitz tx'otx' tu'n kykane tuk'i'l nab'l. ¡Jun nin iqtzte' oje tzaj tq'o'n Qman Dyos kyib'aju' xjal tu'n lalun jaw kynima'n kyib'!", "14": "Eltzun nnik'tze' qa naqx toqwitzte' nnok tu'n tkyaqilju' nb'inchet twitz tx'otx', ikte' kse'n qajb'il tu'n qxi' knolte kyq'iq'.", "15": "<pb/>¡Layx b'ent ttzinsetju' ch'okti'j, ex lay b'ent tokju' mixti'x toj tajlal!", "16": "<pb/>Nmatzuntze' wib'xwib'e': Inchin okq'o'ne' te jun nimaqxjal, atixi'x tnab'l kyekywitz kykyaqilju' txqantl nimaqkawil e'kawin nejtl nwitze' toj Jerusalen; majx q'o'n wib'e' tu'n tel nnik'e' b'a'nxi'x ti'ju' nab'l ex ti'j ojtzqib'l, ex ti'ju' ti'xti' myab'a'n ex xnakyil, naqx tu'n tel nnik'e' qa ikxju' kse'n qajb'il tu'n qxi' knolte kyq'iq', nchije'.", "17": "", "18": "Axxi'x, qa nim qnab'l, ex nim yajb'il qe; qa nimxi'xju' b'i'n qu'n, inqo yajtixi'xtl."}