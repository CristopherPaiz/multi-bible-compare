{"1": "<pb/><t>Tu'n jun a'jin kyimni</t> <t>nkub' tzu'wixa' tb'anil k'ok'sb'il. <pb/>Ikytzu'n, anajte nnokq'o'n toklenju' naq toj twitz xjal nok</t> <t>kyetwitzju' ojtzqib'l nimxi'x toklen.</t>", "2": "<pb/><t>Atzu' nximana'te' xjal ati tnab'l ti'ju' b'a'n,</t> <t>atzunte' xnak ti'ju' myab'a'n.</t>", "3": "<pb/><t>Toj tkyaqilju' ntb'incha'n xjal xnak,</t> <t>intyek'u'n qa mixti'x tnab'l,</t> <t>maskyepe' intma'n</t> <t>qa mixti'x nche ximanju' txqantl.</t>", "4": "<pb/><t>Qama tzaj ttx'u'jilju' nkawin ti'ja; lalun tzaj pa'l toj twi'ya,</t> <t>ate q'a'nb'ilju' qa myab'a'n sela' jun ti'xti',</t> <t>tu'n tnk'et chab'a mya tuk'i'l qtx'u'jil.</t>", "5": "<pb/>Oje wile' jun taq'wix nb'inchanjtz twitzju' tx'otx' lu, ex aye'ku' kawil inche b'inchante:", "6": "aju' xjal min nximan nxiq'o'n jun toklen nimxi'x, aye'tzu'n xjal ati tnab'l naqch'i'n toklen nxiq'o'n.", "7": "Oje che wile' lq'o'n majin iqa'nqe' tu'n chej, aye'tzu'n kyk'wal nimaqkawil nche b'et tu'n kyqan naku'j tq'o'n majinqe'.", "8": "<pb/><t>Alkyete ma ku'x tb'incha'n jun jul,</t> <t>axte nku'x tz'aq toj. <pb/>Alkyete nlaqun nimaqtapi</t> <t>nnok tx'a'n tu'n kan.</t>", "9": "<pb/><t>Aju' jsol ab'j,</t> <t>nk'ixb'i tu'n tjosli ab'j. <pb/>aju' npa'n toj si,</t> <t>jaku' tz'ok ttx'e'mu'ntib'.</t>", "10": "<pb/><t>Qama b'aj twitzteju' k'uxb'il pab'l toj si</t> <t>exqa min xjqetl twitzte,</t> <t>ati tu'n tokxi'xtl qipumal ti'j.</t> <t>Ate b'a'nju' tu'n qaq'unan b'a'n tuk'i'l nab'l.</t>", "11": "<pb/><t>¿Titi' k'ajb'ela' jun xjal nkub' mansix kan tu'n,</t> <t>extzunqa matxi'toq tx'a'nju' kan?</t>", "12": "<pb/><t>Inche tzalaj xjal ti'j tyolju' xjal ati tnab'l,</t> <t>atzu'n xnak nkub' b'o'lj tu'nxju' tyol:</t>", "13": "<t>Ajtaq'wi yolil mixti'x ttx'o'lajil tyol,</t> <t>ex nb'aj tyolin kyi'j xlab'yol.</t>", "14": "<t>¡Majx ati txqan tyolju' xjal xnak! <pb/>¿Alxi'xkye jaku' q'mante titi' tzul,</t> <t>mixna' a'lo'kyete b'ilte ti' tzul yajxi'tl?</t>", "15": "<pb/><t>Inxi'x tb'yo'ntib'ju' xjal xnak tu'n taq'unan,</t> <t>ex min tojtzqi'n tb'eyilu' nintnam.</t>", "16": "<pb/><t>¡Qab'anx twitzju' tx'otx', k'walju' tnimaqkawil,</t> <t>qa nche sqixinju' tk'wal nimaqkawil</t> <t>tu'n kyten kyoj nimaqwan!</t>", "17": "<pb/><t>¡B'a'nxi'x teju' tnam tok jun tnimaqkawil nimaqxjal,</t> <t>ex nche wanju' kawil toj</t> <t>tojxi'xju' kmuj tu'n kywan,</t> <t>tu'n toktl kyipumal,</t> <t>mya tu'nwt kyaq'wi tx'ojtel!</t>", "18": "<pb/><t>Naq ntyo'nkju' xjal ky'aj ajtku'tz tz'aq twi' tja;</t> <t>naq chle'n tq'ob', naq nka'yin ajtkub' xitju' tja.</t>", "19": "<pb/><t>Kyejni q'o'n qwa tu'n qtzalaj,</t> <t>exju' ta'l ub'a tu'n tku'x qnik'b'e'n toj qchwinqlal;</t> <t>naq a mixti' pwaq te.</t>", "20": "<pb/><t>Lalun yolina ti'ju' nimaqkawil</t> <t>naqpe' toj tnab'la. <pb/>Lalun yolina taq'wix ti'ju' q'inun, b'a'nqa tjunala toj twitza,</t> <t>qu'n nche lipanju' pich', jaku' che b'ajx q'malte te.</t>"}