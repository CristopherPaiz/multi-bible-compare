{"1": "<pb/><t>Chtonxa twaya toj a';</t> <t>kna' tk'ma'ta tu'me'l t-xel yajxi'tel.</t>", "2": "<pb/><t>Aq'punku'ya ati teya kse'nxju' mab'ent tu'na,</t> <t>qu'n min b'i'n tu'na titi' jaku' tzaj tib'aju' tnam.</t>", "3": "<pb/><t>Qa jupli muj twitz kya'j,</t> <t>tzul jb'aj twitz tx'otx'. <pb/>Qama kub'tz'aq jun tze toj tnayaj q'ij,</t> <t>mujqa toj tb'a'nq'ob'kya'j,</t> <t>axtzuntzu' kjela'ten</t> <t>jama kub'a' tz'aq.</t>", "4": "<pb/><t>Alkyete matz'okten twitz ti'ju' kyq'iq', lay tz'awan,</t> <t>ex alkyete matz'okten twitz ti'ju' muj, lay jaw tawal.</t>", "5": "<pb/>Ikxtzu'n kse'n min b'i'n tu'na janxa' kyq'iq', ex kse'n nch'iya'ju' ne'·∫ç toj t-xmilal ttxu, ex min b'i'n tu'na titi' ntb'incha'n Qman Dyos, ju' b'inchante tkyaqil ti'xti'.", "6": "<pb/>Awanxa tijaja prim ex awanxa te qale', qu'n minti' b'i'n tu'na alkye k'elelb'a'n, qa aju' tnejel awal mujqa aju' tkab', mujqa kykab'il.", "7": "<pb/>Majx tb'anilxi'xju' spik'un, ex b'a'n tu'n qka'yinteju' q'ij tu'n qwitz;", "8": "naqtzun aju' maskye maqo' anq'in b'a'npun ab'q'i twitz tx'otx' ex maqo' tzalaj toj, na'nku'ya qa nimxi'x tq'ijlalil qxopin tzul ex mixti'x ttx'o'lajil tkyaqilju' tzul.", "9": "<pb/>Tzalajxa ja'lo ku'xun, tzma ku'xunku'ya, tzalajxa toju' b'a'n ja'lo qu'n kb'entel tu'na. B'inchama tkyaqilju' makub' t-xima'na exju' matz'ok tka'yi'na, majxtzun na'nku'ya, jun q'ij k'okyela toj xjel tu'n Qman Dyos ti'j tkyaqil ja'lu.", "10": "Lalun txib'ajtl tk'u'ja ti'ju' ati toj tnab'la ex pa'mil tib'a ti'ju' yajb'il, qu'n ikxpete' tq'ijlalil ku'xumal mixti'x ttx'o'lajil."}