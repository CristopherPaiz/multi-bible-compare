{"1": "<pb/>Inximatzuntze' ti'ju' yajb'il nb'inchanjtz twitz tx'otx'. E'wilju'ye' xjal nche yajlanjtz intoq che oq' ex mix-a'lo' nq'uqb'ante kyk'u'j; inxi'xtoq che yajlanjtz kyu'nju' yajlalkye ex mix-a'lo' nklonkye.", "2": "Qu'mtzun elnnik'e' ti'j qa tzalajb'ilxi'x kyeju' oje che kyim kyekywitzju' itz'qe'x;", "3": "b'a'nxi'xpena' ta'qe'ju' namx kyitz'ji kyekywitzju' kab'e' tnej lu, qu'n na'mx tik' kywitz ti'ju' il nb'inchanjtz twitzju' tx'otx'.", "4": "<pb/>Ex matz'el nnik'e' ti'j, qa nnoktilil tu'n qaq'unan exqa b'a'n inela'ju' qaq'un, njaw tx'a'lti'j tk'u'j jun xjal ti'j juntl tu'n tpaj, ex ikxjalu mixti'x ttx'o'lajil, ikxu' kse'n qajb'il tu'n qxi' knolte kyq'iq'.", "5": "<pb/><t>Inkyma'n xjal kjalu: Naq chle'n tq'ob'ju' xjal mixti' tnab'l ex ax nkub' tb'o'ljsa'n tib', chechij.</t>", "6": "<t>Atzu'n nchiwe': Ate b'a'n naq jun jtoj tuk'i'l ojlab'l kyetwitz kab'e' jtoj nim sikte'n ti'j, naqx tu'n qxi' knolte kyq'iq'.</t>", "7": "<pb/>Tej txi' nmiltz'u'n nwitze' toj jun plajtl, wile' juntl ti'xti' mixti'x ttx'o'lajil twitzju' tx'otx':", "8": "jun xjal naq tjunal, mixti'qe' tamiw, mixti' tk'wal, mixti'qe' titz'in, ex mixti'x nnojlan ch'i'n ex miẍti'x nqjen tu'n tchmon tq'inumal, ex mixti' nkub'ten ximalte alqe nnaq'unana' ex tiqu'n nkub'a' t-xk'a'yina'tib' ti'ju' ati te. Ex mixti'x ttx'o'lajil ja'lu ex jun iqtz alxi'x.", "9": "<pb/>Ate b'a'nju' kab'e' qb'aj kyetwitz qjunal, qu'n inka'yin ch'i'ntl twitzju' qaq'unb'en.", "10": "Qatzun makub' tz'aq junkye, aju' juntl kjawil wab'ante. ¡Atzu'n xjal tjunal, qab'anx twitz qu'n qama kub' tz'aq, mix-a'lo' kajwil wab'ante!", "11": "Expe' qama che ktan kab'e' junx, che maq'tel kykab'ilx; qatzun naq jun, ¡lay maq'ti!", "12": "Qa naq tjunal jun ati lwiy kb'elti'j, qatzun kab'e' kyb'aj lay kub'kyi'j. Expe' ky'jaj te oxe' twitz lay laqnaj.", "13": "<pb/>Toj juntl tu'me'l, ate nim toklenju' ku'xun prow ati tnab'l kyetwitzju' nimaqkawil matxi' tijin ex mixti' tnab'l, qu'n min ntk'mo'ntl nab'l.", "14": "Maskyepe' akxtoq tetzju' ku'xun toj kars ajtok te t-xelju' nimaqkawil matxi' tzaj twinqil, mujqa toj prowil setza' xpon toj kawb'il, matxi' tz'el nniky'e' kyi'ju' xjal nche onin tuk'i'l.", "15": "", "16": "Ex b'a'nqa tnamju' xjal jakkawila', lay che tzalaj ti'j, exqe' kyyajajil che ul yajxi'tel. Ex mixti'x ttx'o'lajil ja'lu, ikxi'xte' kse'n qajb'il tu'n qxi' knolte kyq'iq'."}