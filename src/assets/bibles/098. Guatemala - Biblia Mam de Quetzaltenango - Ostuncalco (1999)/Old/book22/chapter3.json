{"1": "<pb/><t>Njoye' ichan nchin laqje' ti'j</t> <t>toj nkuẍb'ile' te qonik'an.</t> <t>Njoye' ex min knet wu'ne'.</t>", "2": "<t>Njawe'tzuntze'</t> <t>b'je'lpunx wu'ne' toj nintnam,</t> <t>tu'n tjoyliju' nchin laqje' ti'j</t> <t>kyoj b'e ex jachaq ta'qe' xjal.</t> <t>Njoye' ex min knet wu'ne'.</t>", "3": "<t>Xinqani'ne' kyeju' xq'uqil</t> <t>nche xq'uqin te qonik'a'n ti'jile nintnam:</t> <t>¿Ma min xkyilkye' ichan nchin laqje' ti'j? nchije'.</t>", "4": "<pb/><t>Naqtzun ch'i'n wik'len b'ete' kyk'etz,</t> <t>tej tel yalju' nchin laqje' ti'j.</t> <t>Tzaj ntzyu'ne' tq'ob', ex min xintzaqpi'ne',</t> <t>xiwiq'i'ntzuntze' kyoju' tja ntxuye', chij.</t>", "5": "<t>Kytziyantze' weye', qya aj Jerusalen,</t> <t>tu'n txi' kyka'yi'ne' tal toj k'ul msat,</t> <t>tu'n lalun tz'el twatlju' qya nchin laqje' ti'j.</t> <t>¡Wtanku'j tzmax ajttzaj tna'ntib'! chij.</t>", "6": "<t>¿Ti'tzu'n xi' ttzaj toj chq'ajlaj</t> <t>xi' ttzaj toj jun tnej sib',</t> <t>toj jun tnej t-sb'el mir ex sturak,</t> <t>ex toj t-sb'el chukchaq k'ok'sb'il?</t>", "7": "<pb/><t>¡Ate iqalte Salomonju'!</t> <t>txoli'n ti'j kyu'n oxnaq (60) xjal te q'oj,</t> <t>aye' kuwqe'xi'x kyxol aj Israel;</t>", "8": "<t>kykyaqilx b'a'n che q'ojin tuk'i'l k'uẍtx'e'nb'il</t> <t>nimaq q'ojilqe';</t> <t>K'lo'mile kyk'uẍtx'e'nb'il kyk'u'j,</t> <t>te kolb'ilkye toj qonik'an.</t>", "9": "<pb/><t>Matxi' kub' tb'incha'nte nimaqkawil Salomon jun iqb'ilte</t> <t>kyuk'i'l tz'umin tze toj Lib'ano.</t>", "10": "<t>Saqpwaqqe' tqan;</t> <t>q'anpwaq tqejb'il ttze'lti'j;</t> <t>ktxu'n jankub' qeya' tu'n xb'alun kyeq sq'ib'un;</t> <t>atzu'n tojxi' wiqo'n tb'anilxi'x</t> <t>kyu'n qya aj Jerusalen.</t>", "11": "<pb/><t>Aye'ye' qya aj Syon,</t> <t>¡kukyetze' ka'yilte nimaqkawil Salomon!</t> <t>Tokx tkoron te oklenj</t> <t>ju' kub' tb'incha'n ttxu te, tej tmje,</t> <t>toju' q'ij majx tzalajb'ilxi'x toju' tchwinqlal, chechij.</t>"}