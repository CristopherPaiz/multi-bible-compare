{"1": "<pb/><t>¡Naqwit ikyj nxib'ena,</t> <t>awttzu' xch'u'na'ya kyi'j timi'ẍ ntxuye'!</t> <t>Ajwittzunlo tokyala wu'ne' toj b'e,</t> <t>jaku' tz'ok nma'tzina ex mix-a'lo' tu'n t-xmayin wi'je';</t>", "2": "<t>jaku'wtlo txiwiq'i'na tja ntxuye',</t> <t>jaku'wtlo tz'okx wiq'i'na tuja,</t> <t>tu'n toka xnaq'tzalweye'.</t> <t>Jaku'wtlo txinq'o'n tk'wa'ya tb'anil b'in</t> <t>ex ta'l lob'j kranad.</t>", "3": "<pb/><t>¡Q'onku' tnayaj tq'ob'a tjaq' nwi'ye',</t> <t>chin tchleku'tzunta tu'n tb'a'nq'ob'a! chi xu'jilb'aj.</t>", "4": "<t>Kytziyantze', qya aj Jerusalen,</t> <t>tu'n lan txikyk'asu'ne' qya nchin laqje' ti'j.</t> <t>¡Wtanku'j tzmax ajttzaj tna'ntib'! chij.</t>", "5": "<t>¿Alkyetzu'n tzul toj chq'ajlaj,</t> <t>kuẍlok ti'j t-semu'lju' nlaqj ti'j? chechij.</t> <t>Tjaq' junwi' mansan xxa' nk'asu'na:</t> <t>ja oka' ttxuya toj k'ixk'oj;</t> <t>ja itz'ja'ya tu'n ttxuya, chij.</t>", "6": "<t>Lalun chin ele' ti'j tanmiya,</t> <t>¡chin tiq'ixa kse'n jun techil ti'j tq'ob'a!</t> <t>Lay b'entte' tk'u'jlalil tmyet kse'n kamik;</t> <t>ikyte tb'isju' kse'n muqb'il min yukchi.</t> <t>¡Iky tk'u'jlalilju' kse'n q'aq' inxi'x ja'yun,</t> <t>kse'n jun taq' q'aq' te Dyos!</t>", "7": "<t>Lay b'ent tyupetju' tk'u'jlalil</t> <t>tu'n a' kyoj kykyaqilju' ninnjab';</t> <t>ex lay b'ent tyupit kyu'n tnimal a'.</t> <t>Naqwit alkye jun txiq'onte tkyaqilju' tq'inumal</t> <t>te t-xelju' tk'u'jlalil,</t> <t>jaku'lo b'aj xmayi'n, chij.</t>", "8": "<t>Mixti'te' tal qanab' timi'ẍ.</t> <t>¿Ti'tzu'n qse' ti'j ajtul qanb'aj?</t>", "9": "<t>Naqwit jun nintapi,</t> <t>jaku'wtlo jaw qb'incha'n jun b'o's ja saqpwaq tib'aj;</t> <t>naqwit tjpel ja,</t> <t>jaku'wtlo tz'ok qktxu'n tu'n tz'len k'ute, chechij.</t>", "10": "<t>Ikqinwe' kse'n jun nintapi,</t> <t>aye'tzu'n wimi'ẍe' ikqe' kse'n ja nimaq kywe' te ka'yb'il.</t> <t>qu'mtzun toj twitz,</t> <t>qa matxi' tz'el yalju' tzalajb'il wu'ne'.</t>", "11": "<pb/><t>Atitoq jun tawal Salomon ub'a toj B'aal-amon.</t> <t>kyej tq'o'n toj kyq'ob' junjun xjal tu'n t-xikyka'yi'n,</t> <t>teyiletzun junjun tu'ntoq txi' tq'o'n kab'k'al lajnaq (1,000) saqpwaq te</t> <t>aj tjawju' twitz tawal.</t>", "12": "<t>Te teju'ya kab'k'al lajnaq (1,000) medi, Salomon,</t> <t>atzun lajnaq (100) kyeju' xq'uqil;</t> <t>¡atzun nxq'uqinxwe' wawal! chij.</t>", "13": "<t>¡Q'oma anb'il tu'n t-xinb'i'ne' toj twi'ya,</t> <t>t-xu'jil nimaqkawila toj awal!</t> <t>¡Kyajb'ilju' qamiw tu'n t-xib'i'na kyu'n! chij.</t>", "14": "<t>¡Ojqelxa nk'u'jlb'e'tz,</t> <t>tz'ojqelana kse'n jun msat,</t> <t>kse'n jun tal msat</t> <t>kywi' witz inxi'x che puk'chaj! chij.</t>"}