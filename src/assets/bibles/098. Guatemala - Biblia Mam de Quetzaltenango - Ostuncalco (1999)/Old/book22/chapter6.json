{"1": "<pb/><t>¿Ja xxa'ju' k'u'jlalteya,</t> <t>qya majx xa'wanku'xi'xa kyekywitz txqantl qya xa'wanqeku'?</t> <t>¿Jatzunlo jaxxa'?</t> <t>¡Qo xe'le' tuk'i'la jyolte! chechij.</t>", "2": "<t>Xi' xxa'te' nchin laqje' ti'j toju' tawal,</t> <t>toju' tawb'il npuk'chaj k'ok'sb'il toj,</t> <t>matxi' k'ik'lel kye trit</t> <t>ex k'usilkyeju' rojs b'ech.</t>", "3": "<pb/><t>Te qinweju'ye' nchin laqje' ti'j, ex ikxte weye'.</t> <t>Inche tk'ik'le'n trit kyxolju' rojs b'ech, chij.</t>", "4": "<t>Qya, nchin laqje' ti'ja,</t> <t>xa'wanku'xi'xa ex inxi'x chin tzalaje' ajt-xinka'yina</t> <t>ikyju'ya kse'nqe' nimaqtnam Tirsa ex Jerusalen;</t> <t>lay mqet twitza kse'n jun tnej xjal nk'u'n kyten ljo'nkyxi' toj q'oj.</t>", "5": "<t>¡Lan tzaj ka'yina wi'je',</t> <t>qu'n matxi' kub'wi'je' kyu'n twitza! <pb/>Iky t-xya'mal twi'ju'ya kse'nqe' tal chib'</t> <t>nche saqchan kywi' witz toj Kalaad.</t>", "6": "<t>B'a'nileqe' twitzteya kykyaqil,</t> <t>ikyqe' kse'n jun tnej rit</t> <t>tzma ẍe b'aj ichi'n</t> <t>tu'n tel jon kyi'j.</t>", "7": "<t>Ikyqe' junjun plaj ttziju'ya kse'n nik'janchaq lob'j kranad</t> <t>e'wa'n toju' kutxb'il twitza.</t>", "8": "<pb/><t>Oxnaq (60) kyb'aj t-xu'jil nimaqkawil,</t> <t>kyajnaq (80) tqya,</t> <t>atzun txqan kyb'aju' tqpoj</t>", "9": "<t>atzunwe' naqjun tal nqpoj npalomse',</t> <t>naq o'kx kuxi'xte</t> <t>kye tilwi tu'n ttxu.</t> <t>Ky'i'wla'nxi'xta chechiju' txin te, ajt-xi' kyka'yi'n;</t> <t>njaw nima'n kyu'n kyxu'jil ex kyqya nimaqkawil, chij.</t>", "10": "<t>¿Alkyetzunte' xi' ttzaj</t> <t>kse'n ajttzaj t-xe kya'j?</t> <t>Xa'wanku'xi'x kse'n xjaw,</t> <t>nqoptz'aj kse'n q'ij,</t> <t>¡layx mqettwiz kse'n jun tnej xjal nk'u'n kyten ljo'nkyxi' toj q'oj! chechij.</t>", "11": "<t>Nxi'ye' toju' k'ul ja ta'qe' tze nokal kyb'i</t> <t>nlab'tiye' ti'ju' tcha'xil ttzi a';</t> <t>wajb'iltoqe' tu'n nlonteye' se'n njawula' twi' ub'a,</t> <t>ex kyb'echil lob'j kranad.</t>", "12": "<t>Yajxi'tzuntl titi'lo b'ajweloye'</t> <t>o'kx nna'nteye' tinqinkxe' toj karwaj tk'etzju' tk'wal nnimaqkawil nchin laqje' ti'j, chij.</t>", "13": "<t>¡Kutanjtz ti'ja, txin aj Sulam, kutanjtz ti'ja!</t> <t>¡Kutanjtzti'ja, qajb'ile' tu'n tokqka'yina! chechij.</t> <t>¿Titi'tzu'n kyajb'ile' tu'n kyka'yinteye' ti'j aj Sulam? chij.</t> <t>¡Tu'n tb'ixana, kse'n nb'inchet kyoj xmuj! chechij.</t>"}