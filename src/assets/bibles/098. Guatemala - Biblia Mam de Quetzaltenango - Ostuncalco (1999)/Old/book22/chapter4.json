{"1": "<pb/><t>¡Majx tb'anilxi'xa qya, nchin laqje' ti'ja!</t> <t>¡Majx tb'anilxi'xa!</t> <t>Tal palomsqe' tb'aq' twitza</t> <t>e'wa'n tu'n ttxo'wa toj twi'ya;</t> <t>ikytka'yinx t-smal twi'ya kse'nqe' tal chib'</t> <t>nche ẍchan twi' witz Kalaad.</t>", "2": "<t>B'a'nileqe' twitzteya kykyaqil,</t> <t>ikqe' kse'n jun tnej rit</t> <t>akxtoq kyb'aj ichet</t> <t>tu'n tel joyet kyi'j.</t>", "3": "<t>Ẍkyeqqe' ttziya</t> <t>kse'n q'in kyeqka'yin,</t> <t>majx tzalajb'ilqe' tyola.</t> <t>ẍkyaqqe' junjun plaj ttziya e'wa'n toju' kutxb'il twitza</t> <t>naku'j kranad ajtkub' aq'pet.</t>", "4": "<t>Tb'anilxi'xju' tqula</t> <t>kse'n tja Dab'i nimin twe'.</t> <t>b'incha'n kyuk'i'l ab'j jso'n kywitz</t> <t>Yob'a'nqe'k kab'k'al lajnaq (1,000) kolb'il ti'j,</t> <t>kykolb'ilju' xjal min nche xob'.</t>", "5": "<t>Ikyqe' timi'ẍju'ya kse'n kab'e' tal msat</t> <t>kab'e' tal msat yuẍqe'</t> <t>nche wan kyxol b'ech rojs.</t>", "6": "<pb/><t>Akx njawu'l q'ij</t> <t>ex nkub'naj qxopin,</t> <t>chin xe'le' twi' witz jata' mir,</t> <t>twi' witz jata' sturak.</t>", "7": "<pb/><t>¡Majx tb'anilxi'xa, aya nchin laqje' ti'ja;</t> <t>tb'anilxi'xa tzajx t-xe tqana japumnix toj twi'ya!</t> <t>¡Mixti' junta ttzakajil!</t>", "8": "<pb/><t>Qoku'tz wuk'i'le' twi' witz Lib'ano, tal nxu'jil;</t> <t>qoku'tz wuk'i'le' twi' witz Lib'ano.</t> <t>Ka'yinxpe'ya b'ya' tzmax twi' witz Amana,</t> <t>tzmax twi' witz Senir ex Ermon;</t> <t>tzmax kyoj kyjul b'alun,</t> <t>tzmax twi' witz ja ta'qe' txkup leopa'rt kyb'i.</t>", "9": "<pb/><t>Inxi'x ẍilj wanmiye' ti'ja,</t> <t>tal wanab', tal nxu'jil;</t> <t>nxi'x ẍilj wanmiye' ti'ja</t> <t>naqx tu'n saj ka'yina wi'je'</t> <t>naqx tu'n jun taq'e'l tuya.</t>", "10": "<pb/><t>¡Tzalajb'ilxi'xte' ajttz'ulina</t> <t>tal wanab', tal nxu'jil!</t> <t>¡Tzalajb'ilxi'xte' ajttz'ulina kyetwitz tchi'yal b'in,</t> <t>ex majx tk'ok'jalxi'xju' tk'ok'sb'ila</t> <t>kyetwitz tkyaqil k'ok'sb'il!</t>", "11": "<t>Tal nxu'jil,</t> <t>majx chi' ta'lkab' toj ttziya.</t> <t>¡Ta'lkab' ex lech ati tjaq' taq'a!</t> <t>¡Iky tk'ok'jal ti'ju'ya</t> <t>kse'n kyk'ok'jal tze toj Lib'ano!</t>", "12": "<pb/><t>Tal wanab', tal nxu'jil</t> <t>jun awalta ch'laji'n ti'j,</t> <t>t-xiklil a' jpu'n b'a'nxi'x;</t> <t>xoch tok techel,</t>", "13": "<t>jun awal toj tqan lob'j kranad</t> <t>toj kyqan tb'anil lob'j;</t> <t>jun awb'il ja ta'qe' b'ech alenya tb'i</t>", "14": "<t>b'ech nardo ex asapran kyb'i,</t> <t>ptz'an k'ok'j ex kanel,</t> <t>ex chukchaq tze tqan sturak,</t> <t>mir ex alowe;</t> <t>¡kykyaqilxju' tb'anilxi'x k'ok'sb'il!</t>", "15": "<t>Ikyju'ya kse'n jun t-xiklil a' toj awb'il</t> <t>kse'n jun xoch janjatza' piq'chaj a'</t> <t>aju' a' nku'tz twi' witz Lib'ano.</t>", "16": "<pb/><t>¡Jub'ina kyq'iq'!, toj tb'a'nq'ob'kya'j.</t> <t>¡Kutzaja!, kyq'iq' toj tnayajkya'j.</t> <t>¡Kyxupinxe' toju' wawale' tu'nt-xi' puk'chaju' tk'ok'jal! chiju' chmilb'aj.</t> <t>Kutzaja toju' tawala, aya nchin laqje' ti'ja,</t> <t>ex lo'na kyi'ju' twitz tb'anilqexi'x, chij.</t>"}