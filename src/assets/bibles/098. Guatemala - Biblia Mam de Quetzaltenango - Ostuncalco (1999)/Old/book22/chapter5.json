{"1": "<pb/><t>Atinqintlna'we' toju' wawale',</t> <t>tal wanab', tal nxu'jil.</t> <t>matxi' b'je'l wiq'i'ne' mir ex nk'ok'sb'ile',</t> <t>matxi' txinnik'b'e'ne' ta'lkab' toj aq,</t> <t>ex matxi' txi nk'wa'ne' b'in ex lech, chij.</t> <t>Che wanqe'tzune' ex che k'wanqe'ye',</t> <t>wamiw kyeqten kyuk'i'le',</t> <t>¡kyk'wanxe' tkyaqilju' mab'aj kyu'ne'! chechij.</t>", "2": "<t>Intoq chin wtane', atzu'n wanmiye' itz'.</t> <t>Ex nb'iye' intoq txokonju' nchin laqje' ti'j ttzija:</t> <t>¡Jqo'nkxa ja, aya nchin laqje' ti'ja;</t> <t>wanab',</t> <t>q'poja, kse'n jun tal paloms!</t> <t>¡Matxi' b'aj ak' nwi'ye' tu'n ta'l che'w!</t> <t>¡Ntx'ab'u'n nwi'ye' tu'n ta'l che'w nkub' qonik'an! Chij.</t>", "3": "<pb/><t>Matxi' tz'el wiq'i'ne' wi'je';</t> <t>¡Oklo k'okyel nq'o'n jumajtle'!</t> <t>Matxi' tz'el ntx'jo'ne' nqane';</t> <t>¡oklo k'okyel jumajtl quq kyi'j! nchije'.</t>", "4": "<pb/><t>Atzunju' ichan nchin laqje' ti'j</t> <t>okxtq'o'n tq'ob' toj t-xopajil tjpel ja.</t> <t>¡Majx njaw tzalaje' b'a'nxi'x tu'n!</t>", "5": "<t>Njawe'tzuntze'</t> <t>jqolte ja teju' nchin laqje' ti'j.</t> <t>El txatj ta'l mir kyi'ju' nq'ob'e' ex kyi'j twinq'ob'e'</t> <t>tib'aju' jupb'ilte ja.</t> <t>¡Tej t-xinb'i'ne' tjaw yolin, majx nkub' b'aje'! <pb/>Okx njqo'ne' ja teju' nchin laqje' ti'j,</t> <t>atzunte mix-a'lo'tltoq.</t> <t>Njoye' ex min knet wu'ne',</t> <t>tzaj ntxko'ne' ex mix-a'lo'te tzaj tzaq'wi.</t>", "6": "", "7": "<t>Nnelyale' kwitzju' xq'uqil</t> <t>nche xq'uqin qonik'a'n ti'jileju' nintnam;</t> <t>nb'aj kyjuma'ne', nk'ixb'iye' kyu'n;</t> <t>¡aye'tzu'n nche xq'uqin ttzi nintnam</t> <t>elkyjk'u'n ntxo'we' tuk'i'l kytx'u'jil!</t>", "8": "<pb/><t>E'qya aj Jerusalen,</t> <t>qama tz'el yalju' nchin laqje' ti'j kywitze',</t> <t>kytziyantze' qa kxe'l kyma'n ch'i'ne' te</t> <t>qa ch'intl nkukyime' ti'j, chij.</t>", "9": "<t>¿Ti'xi'xtzu'n majx b'a'n ati teju' nlaqja ti'j,</t> <t>qya tb'anilxi'xa kyekywitzju' txqantl qya tb'anilqe'?</t> <t>¿Ti'xi'xtzu'n majx b'a'n ati teju' nlaqja ti'j</t> <t>tu'nju' ntma'na tu'nqtziyanteye' yol lu teya? chechij.</t>", "10": "<t>Qchulinwe' nchin laqj ti'j,</t> <t>q'ancha'lxi'x kyxol junmutx' jo'k'al (10,000) ichan.</t>", "11": "<t>Iky twi' kse'n q'anpwaq;</t> <t>ẍwilo'kyile t-xya'mal twi'</t> <t>ex q'eq kse'n ti'j jun joj;</t>", "12": "<t>Ikyqe' twitzju' kse'n kab'e' paloms ichi'nqe' toj lech,</t> <t>inche ojlan ttzi a';</t>", "13": "<t>naku'j awa'n b'echqe' junjun plaj ttzi</t> <t>ati b'ech tb'anil tk'ok'jal toj.</t> <t>Naku'j ros b'echu' ttzi</t> <t>k'ok'ju' ta'l ajtel tx'atj nakuj mir;</t>", "14": "<t>ikyqe' tq'ob'ju' kse'nqe' tqul q'ob'aj q'anpwaq ate'k ab'j topasyo ti'j;</t> <t>atzu'n t-xmilal naku'j tb'anil saqb'aq</t> <t>b'incha'nqe'k tal ab'j sapiro kyoj kykb'el ti'j;</t>", "15": "<t>ikyqe' tkuxju' kse'nqe' tqan ja saq ab'j</t> <t>awa'nqe' b'a'nxi'x kyib'aj kyq'uqlil q'anpwaqxi'x;</t> <t>q'ancha'lxi'xju' ka'yin</t> <t>kse'nqe' k'ute toj Lib'ano;</t>", "16": "<t>majx tchi'yalxi'x toj tk'o'n.</t> <t>¡Tzalajb'ilxi'xju' ichan lu toj tkyaqil! <pb/>Ikytzunte ichanju' nchin laqje' ti'j,</t> <t>ikytzunte nxi'x chin laqju'ye' ti'j,</t> <t>qya aj Jerusalen, chi xu'jilb'aj.</t>"}