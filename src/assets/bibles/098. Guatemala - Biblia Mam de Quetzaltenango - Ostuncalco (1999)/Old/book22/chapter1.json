{"1": "<pb/>E'tb'itz Salomon tb'anilxi'x kyxol txqantl.", "2": "<pb/><t>¡Chin tma'tzima b'a'nxi'x!</t> <t>majx b'a'n nela' ajttz'ulina kyetwitz b'in chi',</t>", "3": "<t>inxi'x che puk'chaju' tk'ok'sb'ila,</t> <t>Iky tb'iju'ya kse'n k'ok'sb'il in ok qi'j.</t> <t>¡Qu'mtzun nxi'x che laqj qya ti'ja!</t>", "4": "<pb/><t>¡Lwix chin tiq'inxa tk'etza!</t> <t>¡Chin tiq'inxa toju' tjaya, nimaqkawil! chij.</t> <t>Tzalajb'ilxi'x qotenb'ela'ye' tuk'i'la;</t> <t>kjawil qnima'xi'xe' ttz'uli'na kyetwitzju' b'in.</t> <t>¡Qu'npe'natzunlo nxi'x che laqj qya ti'ja! chechij.</t>", "5": "<t>Aye'ye' qya aj Jerusalen,</t> <t>q'eqinin qinwe', ex tb'anil chin ka'yine';</t> <t>q'eqinin qine' kse'n che ka'yin xmuj toj kyedar,</t> <t>Tb'anilqine' kse'nqe' xb'alun ttzi tokext-spik'un Salomon.</t>", "6": "<t>Myate tu'n tok kyka'yi'ne' qa q'eqinin qine',</t> <t>ex myate' qa matxi' chin kub'q'eqaxe' tu'n q'ij.</t> <t>Tzaj toj kywitzju' nxib'ene' wi'je'</t> <t>in okkyq'o'ne' ka'yilte kyawal ub'a</t> <t>¡Atzu'nwe' wawal kub' yajti!</t>", "7": "<pb/><t>Q'mantza weye' aya nxi'x chin laqje' ti'ja,</t> <t>¿janche tk'ik'le'na'ju'ya trita?,</t> <t>¿ja nche'xa' tiq'i'na tu'n kyojlan te wanq'ij?</t> <t>¿Tiqu'n naqnchin takanjeye' jyolteya,</t> <t>kyxol kyritju' txqantl tuk'i'la k'ik'lelqe'? chij.</t>", "8": "<t>Qa min b'i'n tu'na,</t> <t>aya tb'anilxi'x ka'yina kyxolju' qya tb'anilqe',</t> <t>lpexa ti'j kyqanb'enju' rit</t> <t>ex k'ik'lemqe'ju'ya tal tchib'a</t> <t>tk'etz kyja k'ik'lel, chechij.</t>", "9": "<t>Ikta' weye' qya, aya nxi'x chin laqje' ti'ja,</t> <t>kse'n tb'anil ttxu b'anchej jk'ul tkarwaj Paraon.</t>", "10": "<t>¡Majx tb'anilju' twitza</t> <t>kyoju' xpatx'b'ente twi'ya!</t> <t>¡Tb'anilxi'x tka'yinxju' tqula</t> <t>kyu'nju' tuya!</t>", "11": "<t>¡Che b'elqb'incha'n toj t-ẍkyina q'anpwaqqe'</t> <t>b'incha'nqe'k saqpwaq kyi'j! chij.</t>", "12": "<t>Ajtkub' qe nimaqkawil ti'j mes,</t> <t>nkub' puk'chaju' nk'ok'sb'ile'.</t>", "13": "<pb/><t>Iky nela' nchin laqju'ye' ti'j kse'n tk'ok'jil mir</t> <t>tku'x ttzi nk'u'je'.</t>", "14": "<t>Iky nela' nchin laqju'ye' ti'j kse'n jun pchoj b'ech</t> <t>toj tqan ub'a toj En-kadi, chij.</t>", "15": "<t>¡Majx tb'anilxi'xa, aya nchin laqje' ti'ja,</t> <t>majx xa'wanku'xi'xa!</t> <t>¡Naku'j kab'e' palomsqe' tb'aq' twitza! chij.</t>", "16": "<t>¡Majx tb'anilxi'xa, aya nxi'x chin laqje' ti'ja,</t> <t>majx xa'wanku'xi'xa! chij.</t> <t>¡Majx cha'x k'ulju' qkuẍb'il!</t>", "17": "<t>K'ute tptzo'nilju' qja,</t> <t>atzun tzis te twi' qja.</t>"}