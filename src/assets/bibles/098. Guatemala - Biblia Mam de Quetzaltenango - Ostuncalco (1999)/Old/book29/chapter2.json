{"1": "<pb/><t>Kyq'ajtzanxe' chun twi' witz Syon;</t> <t>kyq'ajtzanxe' twi' witz xjan te Dyos tu'n kyjaw lab'ti xjal.</t> <t>Tu'n kylu'lun kykyaqilju' najlqe' toj Juda,</t> <t>qu'n xi' tul tq'ijlalil tz'e'ysb'il witzb'aj tu'n Qman Dyos:</t>", "2": "<t>jun q'ijte' qxopin ex qlolj,</t> <t>q'eqmuj ex nim tewun.</t> <t>Jun tnej q'ojil kuwqe' ex nim txqan kyb'aj,</t> <t>matxi' che kub'tilj kywi' witz</t> <t>kse'n qlolj ajtul juptz'aj te qonik'an.</t> <t>B'ajx tzaja'xi' junmaj ex lay tzaj jumajtl kse'n ja'lu.</t>", "3": "<t>Ikyqe'ju' kse'n q'aq'</t> <t>majx nb'aj ttz'e'ysa'n tkyaqil:</t> <t>tb'aniltoqte' tx'otx' tej na'mxtoq kyul,</t> <t>atzu'n ẍe ul, chq'ajlajtl xkyaj kyu'n.</t> <t>¡Mixti' jun ti'xti' laywit b'aj kyu'n!</t>", "4": "<t>Naku'j chej kyka'yinx,</t> <t>kuw che ojqelan kse'nqe' aj chejil,</t>", "5": "<t>ex nche q'ajt ajkyik' lipan kywi' witz</t> <t>nakuj che q'ajt karwaj te q'oj,</t> <t>kse'n t-xaq tze tzqij inxi'x spoqob't toj q'aq'.</t> <t>Ikqe' kse'n txqan xjal te q'oj nim kyipumal</t> <t>txoli'nkyib' toj q'oj.</t>", "6": "<t>Nche lu'lun xjal kye ajkyxi' kyka'yi'n,</t> <t>majx in chukji kywitz tu'n xob'el.</t>", "7": "<t>Kse'nqe' xjal min nche xob' toj q'oj,</t> <t>kuw che ojqelan ex nche b'je'x tib'aj ninttapiyil tnam,</t> <t>tenenen kyb'je'l</t> <t>mix-a'lo'x jun nel tpa'ntib'.</t>", "8": "<t>Min nche oktakpuj tekyib';</t> <t>teyile junjun ljo'n tb'e,</t> <t>maskye nche pon tz'aq smaj kyxol</t> <t>min nche b'ajxsputj.</t>", "9": "<t>Nche okx lipan toj nintnam,</t> <t>nche okx kyib'aj nintapi,</t> <t>nche okx kyoju' ja</t> <t>nche okx kyoj tokixspik'un kse'nqe' eleq'.</t>", "10": "<pb/><t>Njaw lu'lun tx'otx' kywitz,</t> <t>ntinunju' kya'j kyu'n,</t> <t>nche kub' yupju' q'ij ex xjaw</t> <t>exqe' che'w min nche tilk'ajtl kyu'n.</t>", "11": "<t>Nejlite Qman Dyos kywitz t-xjal te q'oj,</t> <t>kuw tq'ojq'ojel twi' inxi'x tinun.</t> <t>Nim txqan kyajlalju' t-xjal te q'oj;</t> <t>lay b'ent kyajletju' njapun tchaq'b'il kyu'n.</t> <t>¡Nim toklenju' q'ij ex xob'ajilx ajtul tz'e'ysb'il witzb'aj tu'n Qman Dyos!</t> <t>Mix-a'lo'x kb'entel tmqonte.</t>", "12": "<t>Atzu'n ja'lo ntma'n Qman Dyos kjalu:</t> <t>Kutanjtz kyi'je' wuk'i'le' tu'n tkyaqil kyanmiye'.</t> <t>¡Che mewayine', che ẍch'inqe'ye' ex che oq'e'!</t>", "13": "<t>¡Kutanjtz jumajtlkyi'je' wuk'i'le' ayine' Dyos,</t> <t>tz'ex ch'yonx toj kyk'u'je'</t> <t>mya naqx tu'n kytziye'!</t> <t>Qu'n nlaqj nk'u'je' kyi'je' ayine' Dyos Manb'aj,</t> <t>nim npasense' ex nim nk'u'jlalile',</t> <t>ex lwiy ntzaj laqj nk'u'je' tu'n lalun ntz'e'ysatle' kywitze'.</t>", "14": "<t>Qape' jaku' lay kub' ttz'e'ysa'ntlju' kwitze' tu'n,</t> <t>jaku' atlju' ky'i'wb'il tzaj tq'o'n kyib'aje':</t> <t>ktzajel q'o'n k'ok'e' twitz awal, b'in</t> <t>tu'n tajb'en te oyaj toj tja Qman Dyos.</t>", "15": "<t>¡Kq'ajtzanju'ye' chun twi'ju' witz Syon!</t> <t>Che kb'uyimju'ye' tnam ex kmanxe' tu'n kmewayin;</t>", "16": "<t>kb'uyimju'ye' ttanam Qman Dyos, ex che kxjansame';</t> <t>che kb'uyimju'ye' tijwnaq, exqe'ju' k'wal</t> <t>exqepe'ju' ne'ẍ tzma nche ch'u'n.</t> <t>¡Exqe'ju' ku'xun akxtoq kmje tu'n kyetz toj kyja!</t>", "17": "<t>Kyoq'e' pale, aye'ye' tmajen Qman Dyos,</t> <t>ex kmanxe' t-xolju' ttzi tja Qman Dyos tuk'i'lju' q'olb'eb'l:</t> <t>Nman Dyos, najsanku'ya kyilju' ttanama;</t> <t>lalun taja tu'n kxmayin xjal ti'ju' ttanama;</t> <t>lalun taja tu'n tkub'kyi'j kyu'n txqantl nimaqtnam</t> <t>ex tu'nwt kmante xjal nche niman kye txqantl dyos:</t> <t>¿Jatzunta'ju' Dyos nche ajb'ene' te? chechiwt.</t>", "18": "<pb/>Tzajtzun tyek'u'n Qman Dyos tk'u'jlalil teju' ttanam; tzaj laqj tk'u'j ti'ju' ttanam,", "19": "<pb/><t>tmatzuntz: <pb/>Ktzajel nq'o'n kwaye' triy, ta'l ub'a ex aseyt,</t> <t>tzmaxi'j ajtqe kyk'u'je';</t> <t>ex lay wajtle'</t> <t>tu'n kxmayin xjal nche niman kye txqantl dyos kyi'je'.</t>", "20": "<t>Che elel nlaq'b'a'ne' ẍt'ikt'u'l nche tzaj toj tnayajkya'j kyi'je', ex che pomel nq'o'ne' toj chq'ajlaj.</t> <t>Che kxe'l nxone' ẍt'ikt'u'l nejlqe' toju' Kyimni Ninnjab',</t> <t>aye'tzu'n ate'qe' kyi'jxi' che kxe'lnq'o'ne' toj Ninnjab' Mediteraney,</t> <t>che b'elq'ayj ex che b'eltzu'wix.</t> <t>¡Ex che nb'incha'ye' nimaq ti'xti'!</t>", "21": "<pb/><t>Tzalajxta b'a'nxi'x, tx'otx', ex lalun xob'a,</t> <t>qu'n nimaq ti'xti' kche tb'incha Qman Dyos.</t>", "22": "<t>Lalun che xob'e' tojk'ul txkup,</t> <t>qu'n ktzajel puqlitlte' k'ul te kwaye',</t> <t>kche witzalkyeju' tqan lob'j,</t> <t>nim txqan iw ex ub'a ktenb'el.</t>", "23": "<t>¡Che tzalajxe' xjal te tnam Syon,</t> <t>che tzalajxe' ti'j Qman Dyos nche ajb'ene' te!</t> <t>Ntzaj tq'o'nte' jb'al kyib'aje' tojxi'x tq'ijlalil,</t> <t>ntzaj jb'al toj jb'alil ex ntzaj t-xe jb'alil</t> <t>kse'nxju' ntb'incha'n tnejel.</t>", "24": "<t>K'elel b'a'nju' triy</t> <t>ex nim txqan b'in ex aseyt kjawil.</t>", "25": "<pb/><t>Ktzajel nq'o'nwe' nim kyeye'</t> <t>te t-xelju' ab'q'i minti' jaw kyu'ne'</t> <t>tu'n kpaju' ẍt'ikt'u'l,</t> <t>kyu'nju' nim txqan kb'aj naku'j q'ojilqe'</t> <t>e'tzaj nq'o'ne' kyib'aje' xitul.</t>", "26": "<t>Kche walkye' tzmax aj knoje,</t> <t>ex kjawil kyajwaline' Dyos Manb'aj,</t> <t>qu'n nim ti'xti' xnb'inchaye' kyeye'.</t> <t>Milo najchi'j tu'n tel jumajtl tch'ixawju' ntaname',</t>", "27": "<t>aye'tzunkye' aj Israel k'elelkynik'e'</t> <t>qa atinqine' kyuk'i'le' ayine' Dyos Manb'aj,</t> <t>exqa ayine' Dyos Manb'aj, ex mixti' juntel.</t> <t>¡Milo tu'n tela' jumajtl tch'ixawju' ntaname'!</t>", "28": "<t>Tib'ajxi'tl ja'lu</t> <t>ktzajel nq'o'ne' nxewe' kyib'aj kykyaqil xjal:</t> <t>che yolilju' kyk'wale' ex kmyale' te nxele' kye xjal,</t> <t>che witzk'alju' tijwnaq</t> <t>atzu'n kyeju' kyk'wale' chin yolile' kye toj naku'j witzik'.</t>", "29": "<t>Ex ktzajel nq'o'ne' nxewe'</t> <t>kyib'aj majen ichan ex qya kyoju' q'ij lu;</t>", "30": "<t>Kche nyek'u'ye' txqan ti'xti' tb'anilxi'x twitz kya'j,</t> <t>atzu'n twitz tx'otx', chik' q'aq' ex txqan sib'.</t>", "31": "<t>Kb'el qloljixju' q'ij,</t> <t>atzunju' xjaw kb'el kyeqax naku'j chik',</t> <t>ch'inxtltoq tulju' q'ij te Qman Dyos,</t> <t>nim toklenju' q'ij ex xob'ajilx.</t>", "32": "<t>Kykyaqiltzu'n mache kub'san toj tb'i Qman Dyos</t> <t>che kletel teju' kamik,</t> <t>qu'n twi' witz Syon ex toj Jerusalen,</t> <t>ktenb'e'la' kolb'il,</t> <t>kse'nx oje tma Qman Dyos.</t> <t>O'qekxkye' sk'o'nqe' tu'n che kjel anq'in.</t>"}