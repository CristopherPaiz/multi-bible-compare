{"1": "<pb/>Kub' t-xjansa'n Moyses ja xjan tu'n aseyt toju' q'ij tej tb'aj b'ent tu'n, kyuk'i'lxi'ju' ti'xti' inche ajb'en toj, exqe'ju' inche ajb'en teju' q'olb'eb'l.", "2": "Aye'tzunju' nejenel kyeju' junjun tnej kyyajajil, aye' e'onin tu'n tjawju' kyajlal, exi'", "3": "q'olkye waqaq karet ktxu'n kyi'j ex kab'lajoj (12) wakx te oyaj twitz Qman Dyos, jun karet kye kab'e' nejenel ex jun wakx te junjun nejenel, tkyaqil ja'lu kub' kyq'o'n twitzju' ja xjan.", "4": "<pb/>Tzajtzun tma'n Qman Dyostz te Moyses ikjalu:", "5": "<pb/>K'mo'nqe'mju'ya karet kyuk'i'lju' wakx kye, q'onqe'xtzuntza kye aj Leb'i tu'n kyajb'en kye toju' aq'untl nb'inchet teju' Ja te Mujb'ab'ltib'il, kse'nxju' aq'untl tu'n tb'inchante junjun, chi Dyos.", "6": "<pb/>E'tk'amtzun Moyses karet exqe'ju' wakx, xi' t-sipa'ntzuntz kxolju' aj Leb'i.", "7": "Xitq'o'n kab'e' karet ex kyaje' wakx kyeju' tyajajil Kerson, qu'n atoq in nojqelanju' kye toju' kyaq'un.", "8": "Xitq'o'n kyaje' karwaj ex wajxaq wakx kyeju' tyajajil Merari, qu'n atoq nojqelanju' kye toju' kyaq'un tjaq' tkawb'il Itamar tk'walju' pale Aaron.", "9": "Atzu'n kyeju' tyajajil Kyeat mixti' xitq'o'n karet ex wakx, qu'n atitoq tu'n kxi' kyiqa'nju' ti'xti' xjanqe' ti'j kyqul.", "10": "<pb/>Tetzunj t-xjansetju' q'olb'eb'l, tzaj kyiq'i'n nejenel kyeju' junjun tnej kyyajajil kyoyaj ex kub' kyq'o'n twitzju' q'olb'eb'l.", "11": "Tmatzun Qman Dyostz te Moyses tu'n kypon junxi'chaq junjun nejenel kye junjun kyyajajajil toj junjun q'ij q'olteju' toyaj te xjansb'ilteju' q'olb'eb'l.", "12": "<pb/>Qu'mtzun teyle junjunju' kab'lajoj (12) nejenel kye junjun tnej kyyajajil pon kyiq'i'n kyoyaj: jun saqpwaq pik'laq, masch'i'n oxe' lib'r talal, ex jun ninlaq saqpwaq, ch'inxmi tz'aqla' kab'e' lib'r talal (kse'nxju' malb'il najb'en toju' ja xjan), nojniqe' tu'n tb'anilxi'x arin xyuq'i'n tuk'i'l aseyt, te jun oyaj twitz awal k'ok'e'kywitz; ex jun qa'npwaq pak', kyaje' ons talal, nojni tu'n sturak, jun qpoj tman wakx, jun tman rit, jun qpoj tman rit te jun ab'q'i tu'n tkub' q'et te chojb'il k'ok'sb'il, jun chib' te chojb'il tu'ntpaj il, ex kab'e' tman wakx te chojb'il te b'inchjtib'il, jwe' tman rit, jwe' chib' ex jwe' qpoj tman rit te jun ab'q'iqe'. Iky e'pona' nejenelju' q'olte kyoyaj kjalu: <pb/>Toj tnejel q'ij, <pb/>a Naason tk'wal Aminadab', kye tyajajil Juda. <pb/>Toj tkab' q'ij, <pb/>a Natanael tk'wal Swar, kye tyajajil Isakar. <pb/>Toj toxi'n q'ij, <pb/>a Elyab' tk'wal Elon, kye tyajajil Sab'ulon. <pb/>Toj tkyaji'n q'ij, <pb/>a Elisur tk'wal Sedewr, kye tyajajil Rub'en. <pb/>Toj tjwe'yi'n q'ij, <pb/>a Selumyel tk'wal Surisaday, kye tyajajil Simeon. <pb/>Toj tqaqi'n q'ij, <pb/>a Elyasap tk'wal Rewel, kye tyajajil Kad. <pb/>Toj twuqi'n q'ij, <pb/>a Elisama tk'wal Amyud, kye tyajajil Eprayin. <pb/>Toj twajxaqi'n q'ij, <pb/>a Kamalyel tk'wal Pedasur, kye tyajajil Manases. <pb/>Toj tb'eljoji'n q'ij, <pb/>a Ab'idan tk'wal Kedeoni, kye tyajajil B'enjamin. <pb/>Toj tlajoji'n q'ij, <pb/>a Ayeser tk'wal Amisaday, kye tyajajil Dan. <pb/>Toj tjunlajoji'n q'ij, <pb/>a Pakyel tk'wa' Okran, kye tyajajil Aser. <pb/>Toj tkab'lajoji'n (12) q'ij, <pb/>a Ayra tk'wal Enan, kye tyajajil Neptali.", "13": "", "14": "", "15": "", "16": "", "17": "", "18": "", "19": "", "20": "", "21": "", "22": "", "23": "", "24": "", "25": "", "26": "", "27": "", "28": "", "29": "", "30": "", "31": "", "32": "", "33": "", "34": "", "35": "", "36": "", "37": "", "38": "", "39": "", "40": "", "41": "", "42": "", "43": "", "44": "", "45": "", "46": "", "47": "", "48": "", "49": "", "50": "", "51": "", "52": "", "53": "", "54": "", "55": "", "56": "", "57": "", "58": "", "59": "", "60": "", "61": "", "62": "", "63": "", "64": "", "65": "", "66": "", "67": "", "68": "", "69": "", "70": "", "71": "", "72": "", "73": "", "74": "", "75": "", "76": "", "77": "", "78": "", "79": "", "80": "", "81": "", "82": "", "83": "", "84": "<pb/>Ikytzun xjanseta q'olb'eb'l, ju' kub' kyq'o'n nejenel kyeju' tyajajil aj Israel, kab'lajoj (12) pik'laq saqpwaqqe', kab'lajoj (12) nimaqlaq saqpwaqqe', ex kab'lajoj (12) pak' q'anpwaqqe'.", "85": "Teyile junjun pik'laq saqpwaqqe' masch'i'n oxox lib'r talal, teyile junjun nimaqlaq saqpwaqqe' ch'intlmi tz'aqla' kakab' lib'r talal. Kab'naq wajxaqlajoj (58) lib'r saqpwaq tu'n kykyaqilju' pik'laq ex nimaqlaq, kse'nxju' malb'il toju' ja xjan.", "86": "Exju' kab'lajoj (12) pak' q'anpwaqqe' nojniqe' tu'n sturak, kyaje' ons talal junjun, kse'nxju' malb'il toju' ja xjan. Oxe' lib'r q'anpwaq tu'n kykyaqilju' pak'.", "87": "<pb/>Tu'n kykyaqilju' alu'mj te chojb'il k'ok'sb'il, kab'ljoj (12) qpoj tman wakx, kab'ljoj (12) tman rit, kab'lajoj (12) qpoj tman rit te jun ab'q'iqe', kyuk'i'lxi' kyoyaj twitz awal k'ok'e'kywitz, ex kab'lajoj (12) chib' te chojb'il tu'n tpaju' il.", "88": "Atzu'n tu'n kykyaqilju' alu'mj te chojb'il te b'inchjtib'il, junaq kyaje' (24) qpoj tman wakx, oxnaq (60) tman rit, oxnaq (60) chib' ex oxnaq (60) qpoj tman rit te jun ab'q'iqe'. Aye'tzun oyaju' kub' te xjansb'ilteju' q'olb'eb'l, tb'ajlenxi' xjanset.", "89": "<pb/>Tej tokx Moyses toju' Ja te Mujb'ab'ltib'il tu'n tyolin tuk'i'l Qman Dyos, tb'i nyolin Qman Dyos te tib'aju' tjpel kax k'ub'lteju' yol kyejni b'entti'j, kyxolju' kab'e' kyerb'in."}