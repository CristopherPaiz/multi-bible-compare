{"1": "<pb/>Tzaj tma'n Qman Dyos te Moyses kjalu:", "2": "<pb/>Chq'onqe'xa jte' ichan tu'n kyka'yinteju' tx'otx' Kanaan kxe'l nq'o'ne' kye aj Israel. Chq'onxa junjun ati toklen kyxol junjun tnej kyyajajil, chij.", "3": "<pb/>Exi'tzun tchq'o'n Moyses kse'nx tchaq' Qman Dyos te, e'tzajx toj chq'ajlaj Paran. Kykyaqil atitoq kyoklen kyxol aj Israel,", "4": "aye' ja'lu: <pb/>a Samuwa tk'wal Sakur, <pb/>kye tyajajil Rub'en; <pb/>ex Sapat tk'wal Ori, <pb/>kye tyajajil Simeon; <pb/>ex Kaleb' tk'wal Jekoni, <pb/>kye tyajajil Juda; <pb/>ex Ikar tk'wal Jse, <pb/>kye tyajajil Isakar; <pb/>ex Osey tk'wal Num, <pb/>kye tyajajil Eprayin; <pb/>ex Palti tk'wal Rapu, <pb/>kye tyajajil B'enjamin; <pb/>ex Kadyel tk'wal Sodi, <pb/>kye tyajajil Sab'ulon; <pb/>ex Kadi tk'wal Susi, <pb/>kye tyajajil Jse (Aju' tyajajil Manases); <pb/>ex Amyel tk'wal Wemali, <pb/>kye tyajajil Dan; <pb/>ex Setur tk'wal Mikael, <pb/>kye tyajajil Aser; <pb/>ex Nab'i tk'wal B'apsi, <pb/>kye tyajajil Neptali; <pb/>ex Kewel tk'wal Makyi, <pb/>kye tyajajil Kad.", "5": "", "6": "", "7": "", "8": "", "9": "", "10": "", "11": "", "12": "", "13": "", "14": "", "15": "", "16": "<pb/>Aye'tzun kyb'i ichan ja'lu exi' tchq'o'n Moyses ka'yilteju' tx'otx'. El tch'exb'e'n tb'iju' Osey, tk'wal Num, ex oktq'o'n te Joswe.", "17": "<pb/>Exi'tzun tchq'o'n Moyses ka'yilteju' tx'otx' Kanaan, ex xitma'n kye ikjalu: <pb/>—Kukyxi'ye' tu'me'l Neweb' ex kukyjawxe' toju' tx'otx' twi' witz.", "18": "Kyka'yime' kse'n tx'otx' ex kse'nqe'ju' xjal najliqe' atzu', qa kuw xjalqe' mujqa mya, exqa naqjni'x kb'aj mujqa nim kyb'aj.", "19": "Kyka'yime' qa pach xb'alunqe' nimaqktanam mujqa kuwsa'nqe' tu'n nimaqtapi, ex qa b'a'nju' tx'otx' janajla'qe' mujqa taq'wix,", "20": "ntzaj tawal mujqa min, ate' tze toj mujqa mixti'. Lalun che xob'e'; kyiq'intz junjun lob'je' ntq'o'nju' tx'otx' lu, chij kye. <pb/>Akxtoq njaw tnejel twitz ub'a tej kyxitchq'o'n.", "21": "E'xi'tzuntz ka'yilteju' tx'otx', tzajx toju' chq'ajlaj Sin toj tb'a'nq'ob'kya'j, e'pon tzmax Reob' toj tnayajkya'j, ttzi Amat.", "22": "E'okx toj Neweb', ex e'pon tzmax Eb'ron. Janajla' qe'toq Ayman, Sesay ex Talmay, tyajajil Anak qe' ex nimaq kywe'. Wuq ab'q'i nejtl tjaw b'incha'n Eb'ron kyetwitz Soan toj Ejipt.", "23": "E' pon tzmax jata'ju' a' Eskol, tzaj kytx'emu'n jun tq'ob' ub'a txijli twitz atzu', kab'e'tzun kyb'aj e'tzaj iqante yob'a'n ti'j jun tze, ex tzaj kyiq'i'n kranad ex lob'j iw.", "24": "Eskol tb'iju' a' lu okkyq'o'n, qu'n atzu' tzaja' kytx'e'mu'n aj Israel tq'ob' lob'j.", "25": "<pb/>Tb'ajlenxi'tzun kyka'yi'nju' tx'otx' toj kawnaq q'ij, anjtzkyi'j", "26": "Kades, toju' chq'ajlaj Paran. Atoqtzu' ta'qe' Moyses, Aaron ex kykyaqil aj Israel. B'ajx kyma'n kye tkyaqilju' kyil ex xikyek'u'n lob'j ntzaj toju' tx'otx' lu.", "27": "Xikyma'n te Moyses kjalu: <pb/>—Maqo tx'anje' toju' tx'otx' jaxqo'xa' tchq'o'na. Axxi'x jun tb'anil tx'otx'te' lu, ex aye' lob'ju' lu nche tzaj toj.", "28": "Naqtzun aye'ju' xjal najliqe' atzu' kuwqe', ex nimaqqe' nimaqkytanam kuwsa'nqe' kyu'n nimaqtapi. Expe' e qile' tyajajilju' Anak nim twe'.", "29": "Atzu' najlqe' amalek toju' tx'otx' Neweb', aye'tzu'n itit, jeb'usey ex amorey, najlqe' kywi' witz, aye'tzu'n aj Kanaan najlqe' ttzi ninnjab' tk'etzju' nin a' Jordan, chechij.", "30": "<pb/>Atzunte Kaleb' majx e'kub' numeju' tnam ate'toq twitz Moyses tu'n, ex tma kjalu: <pb/>—¡Kqo xe'l q'ojil ti'ju' tx'otx' lu! ¡Kb'elte'ti'j qu'n! chij.", "31": "<pb/>Aye'tzuntlju' exi' tuk'i'l, xikytzaq'we'n: <pb/>—¡Lay, layxna' b'entte' qq'ojin kyi'ju' xjal lu! Kuw qe'xi'xnakye' xjal lu kyeqwitzqe, chechij.", "32": "<pb/>Ex e'okten q'malte kye aj Israel qa mya'l qe'ju' xjal toju' tx'otx' ext'anj ka'yilte. Intoq kyma'n ikjalu: <pb/>—Aye'kye' tnam oxt'anje' ka'yilte nche kyb'yo'nju' xjal najlqe' toj, ex kykyaqilju' ichan e'qile' atzu' nimaqqe' b'a'nxi'x.", "33": "Expe' e qile' xjal nimaq kywe', aye' tyajajil Anak. Ajqkub' we'ye' kytxlaj, naku'j ẍt'ikt'u'lqoye' kye toj qwitze', ex ikx in qo ela'ye' toj kywitz, chechij."}