{"1": "<pb/>Matxi'toqna' til B'alaam qa b'a'n toj twitz Qman Dyos tu'n tqanit b'a'n kyib'aj aj Israel, min xi'tl k'molte pakb'ab'l te Qman Dyos kse'n matxitoq tb'incha nejtl, naq o'kx xitmiltz'u'n twitz tu'me'lju' chq'ajlaj.", "2": "Tetzunj txi' tka'yi'n B'alaam nk'u'mile kyten aj Israel toj tneji'n kyyajajil, tenju' t-xew Qman Dyos tuk'i'l;", "3": "tmatzun B'alaamtz pakb'ab'l ikjalu: <pb/><t>Tpakb'ab'l B'alaam, tk'wal B'eor.</t> <t>Jun ichan inknet najchaq tu'n twitz,</t>", "4": "<t>Ajtka'yinte toj witzik' in q'ancha'linxi'x b'a'nxi'x toj twitz,</t> <t>ntk'mo'n tqanil te Dyos naku'j toj witzik'.</t> <t>Teju' Qman Dyos nimtipumal.</t>", "5": "<t>¡Jakob', tb'anilqe'xi'xju' tpacha xb'alun!</t> <t>¡Tb'anilxi'xju' t-xmuja Israel!</t>", "6": "<t>Txoli'n kyten naku'j tut nimaqkyqan,</t> <t>naku'j awalqe' ttzi jun nin a',</t> <t>k'ok'sb'ilqe' awa'nqe' tu'n Qman Dyos,</t> <t>¡K'uteqe' ttzi a'!</t>", "7": "<t>Nim a' ktenb'el te Israel</t> <t>tu'n tk'wante ex tu'n tkub' a'letju' tawal.</t> <t>Kkawilju' tnimaqkawil tib'aj Ajak;</t> <t>nimxi'xju' tkawb'il ktenb'el.</t>", "8": "<t>Iky Qman Dyos etzq'inkye toj Ejipt,</t> <t>kse'nqe' tuk'a tojk'ul wakx toj twitz.</t> <t>Che b'ajelu' ajq'oj nimaqtnam kyu'n aj Israel;</t> <t>che kb'el ttoqi'nju' kyb'aqil.</t> <t>Ex kche tk'ixb'sa' kyu'n t-smaj,</t>", "9": "<t>Aj tkub'ten ojlal naku'j jun b'alun:</t> <t>mix-a'lo' kxe'l k'asunte.</t> <t>¡K'iwla'nxwi'tju' in qanin b'a'n tib'aja,</t> <t>ex tzajxwit taq'wix tib'aju' in qanin taq'wix tib'aja!, chi B'alaam.</t>", "10": "<pb/>Tetzunj tb'inte B'alak ja'lu, tzaj tx'u'jil b'a'nxi'x ti'j B'alaam, ex kub' tjuma'n tq'ob', xitma'n te B'alaam ikjalu: <pb/>—Tzaj ntxko'na tu'n tqaninteya taq'wix kyib'aju' wajq'oje, extzun toxmaji'n tuk'i'lu' ja'lo in tqani'na b'a'n kyib'aj.", "11": "¡Ate b'a'n kutanj ti'ja tjaya! Ojetoq ntziyaye' tu'n nq'onteye' txqan ninb'ilteya, mixnati' xtaju' Dyos Manb'aj, chij.", "12": "<pb/>Atzunte B'alaam xitzaq'we'n te ikjalu: <pb/>—Oje txi' nchik'b'a'ne' kyeju' t-sanjelala", "13": "maskye matzaj tq'o'na tkyaqilju' q'anpwaq ex saqpwaq ati toju' tjaya te kawb'il, lay naqwit tzik' nb'i'nwe' tchaq'b'il Qman Dyos ex lay nb'inchaye' jun ti'xti' b'a'n mujqa taq'wix tu'nx nnab'le', ex xinma'ne' kye qa o'kxwe' knma' aju' ktzajel tma'n Qman Dyos weye' tu'n txinma'ne'.", "14": "Machin anjwe' toj ntx'otx'e'; naq o'kx kxe'l nma'ne' teya titi' ktb'incha'ju' tnam lu tuk'i'lu' ttanama yajxi'tl, chij.", "15": "<pb/>Tmatzun B'alaamju' pakb'ab'l lu: <pb/><t>Tpakb'ab'l B'alaam tk'wal B'eor,</t> <t>jun xjal in knetju' najchaq tu'n twitz,</t>", "16": "<t>Ajtka'yinte toj witzik' nq'ancha'linxi'x b'a'nxi'x toj twitz,</t> <t>tojtzqi'nju' ojtzqi'n tu'n Qman Dyos nim toklen,</t> <t>nche tk'mo'n pakb'ab'l ex nkane' toj twitz</t> <t>ju' nche tzaj tq'o'n Qman Dyos nimtipumal.</t>", "17": "<t>Inknet ch'i'n wu'ne' titi' tzul yajxi'tl, inknet ch'i'naq tu'n nwitze' tzmax najchaq:</t> <t>k'eletz jun che'w ti'j Jakob',</t> <t>kjawil jun nimaqkawil toj Israel.</t> <t>Kb'el tpch'u'n twi' Moab',</t> <t>che kb'el twab'e'n kykyaqilju' tyajajil Set.</t>", "18": "<t>Kb'elti'j Edom tu'n,</t> <t>kb'elti'j Seyir ju' tajq'oj tu'n.</t> <t>Nimaq ti'xti' che kyb'incha' aj Israel.</t>", "19": "<t>K'eletz jun nejenel kyxol tyajajil Jakob', tkyaqil kb'elkyi'j tu'n</t> <t>ex che b'ajelju' che kjelten toju' nintnam tu'n, chij.</t>", "20": "<pb/>Yajxi'tzuntl xitka'yi'n B'alaam ju' Amalek, ex tmaju' tpakb'al lu: <pb/><t>Nimxi'xte' toklenju' nintnam Amalek,</t> <t>te b'ajsb'iltzun majx kb'ajel xitj, chij.</t>", "21": "<pb/>Ex exi tka'yi'nju' keney, ex tmaju' tpakb'al lu: <pb/><t>E' tyajajil Kayin:</t> <t>maskye kuwsa'nqe'ju' kyjaye' te kolb'ilkyib'e',</t> <t>maskye matxi' kub' kyq'o'n kyjaye' kyxol pik,</t> <t>kb'ajelte' kyjaye' lu tu'n q'aq'</t> <t>ajkyb'ajx q'i'ne' pres kyu'n aj Asirya, chij.</t>", "22": "", "23": "<pb/>Yajxi'tzuntl tmaju' tpakb'al lu: <pb/><t>¿Alxi'xwitlokye kjel anq'in</t> <t>ajtb'inchante Qman Dyos e'ti'xti' lu?</t>", "24": "<t>Kche ulel b'ark tzajniqe' toju' mlaj te Chipre, ex che kjel kyxitu'n aj Asirya ex Eb'er,</t> <t>qu'n ikxte Eb'er kjel xitj, chij.</t>", "25": "<pb/>Tb'ajlenxi'tzun tma'n B'alaam ja'lu, kub' b'e tu'n ex anj tja. Ex kub' b'e tu'n B'alak."}