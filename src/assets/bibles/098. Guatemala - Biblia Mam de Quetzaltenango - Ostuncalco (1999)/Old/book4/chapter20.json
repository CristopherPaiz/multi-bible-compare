{"1": "<pb/>E'pon aj Israel toju' chq'ajlaj Sin toj tnejel xjaw te ab'q'i, ex e'kyajten jte' q'ij Kades. Atzuntzu' kyima' Mariy, ex atzu' ku'xa' mqu'n.", "2": "<pb/>Tu'ntzun tpaju' mixtoqti' a' kye xjal, b'aj kyb'u'yi'n kyib' kykyaqil kyi'j Moyses ex Aaron,", "3": "ex xikyma'n te Moyses kjalu: <pb/>—¡Naqwit ikj o'kyime' junx kyuk'i'lju' txqantl aj Israel e'kyim tu'n Qman Dyos!", "4": "¿Titiqu'n tzaja' kyi'nju'ye' ttanam Dyos toju' chq'ajlaj lu? ¿Ma atzun kyajb'ilju'ye' tu'n qkyime' kyuk'i'lju' qwakyixe'?", "5": "¿Titiqu'n xqo' etza' kyiq'ine' Ejipt ex maqotzaj kyiq'ine' toju' najb'il lu taq'wixi'x? Layx b'ent t-xi' awet jun awal; mixti' tqan iw, mixti' tqan ub'a, mixti' tqan kranad; ¡K'i'xpe'wt ati a' tu'n qk'wanteye'! chechij.", "6": "<pb/>Aye'tzunkye Moyses ex Aaron elkypa'n kyib' kyi'ju' tnam, exi' ttziju' Ja te Mujb'ab'ltib'il, e'kub' mejetzuntz atzu' majx ku'punju' kyplaj twitz tx'otx'. Kub'tzun tyek'u'n tb'iju' tajwalil Qman Dyos kye,", "7": "ex tzaj tma'n Qman Dyos te Moyses kjalu:", "8": "<pb/>—Iq'ima ttzeya, ex che kb'uyintzju'ye' xjal tuk'i'lju' ttzika Aaron. Q'manxtzuntza teju' pik kywitzku' kykyaqil tu'n ttzaj tq'o'n a' kyeye', ex ktka'yi'ya k'eletz a' toju' pik tu'n kyk'wane' exqe'ju' kyalu'ne', chi Dyos.", "9": "<pb/>Tzaj tiq'i'n Moyses ttze atitoq twitz Qman Dyos, se'nxju' tzaj tma'n Qman Dyos te,", "10": "e'tzajtzun kyb'u'yi'n Moyses tuk'i'l Aaron ju' xjal twitz pik, ex xitma'n Moyses kye ikjalu: <pb/>—Kyb'intze', e'pi's: ¿ma oktzun k-eletz a' qu'ne' toju' pik lu tu'nt-xi qq'o'ne' kyk'wa'ye'?, chij.", "11": "<pb/>Tetzunj tb'aj tma'n Moyses ja'lu, xitnuqpi'n tq'ob' ex oktjuma'n kamaju' pik tu'n ttze, ex etz qojli nim a' toj, ikytzu'n e'k'wan xjal ex e'k'wanju' kyalu'n.", "12": "<pb/>Atzunte Qman Dyos tzaj tma'n kye Moyses ex Aaron: <pb/>—Mixna'ti' sokqe kyk'u'je' wi'je' ex min ẍinjaw kynima'ne' kywitzju' aj Israel, lay che okxe' kyuk'i'lju' xjal lu toju' tx'otx' xinq'o'ne' kyeye', chij.", "13": "<pb/>Atzun t-xiklil a' Merib'a, ja jawa' kyiqi'nkyib' aj Israel ti'j Qman Dyos, atzunte Qman Dyos xityek'u'nju' toklen xjanxi'x.", "14": "<pb/>Txi'x Kades, e'xitchq'o'n Moyses junjun sanjelal q'malte te nimaqkawil toj Edom, tu'n t-xikyma'n te kjalu: Chechiju' titzi'na aj Israel teya, b'i'nxi'x tu'na jni'ju' yajb'il matxi' qoik'a'ye'.", "15": "E'xi' qyajilb'ene' Ejipt ex nimtoj e'najan atzu', aye'tzu'n aj Ejipt e'okten yajulqeye', kse'nx kyb'incha kyi'ju' qyajilb'ene';", "16": "xi'tzun qqani'ne' o'nb'il te Qman Dyos, ex tzaj tb'i'nju' qoq'e'ne', tzaj tchq'o'n jun anjl ex o'etz tiq'i'ne' Ejipt. Ex ato'ye' ja'lo toju' nintnam Kades, toj tnaqachalju' ttx'otx'a.", "17": "Inxiqkub'sa'ne' teya tu'n tq'onteya anb'il tu'n qik'e' toju' ttx'otx'a. Lay qo' ik'e' toju' tx'otx' ati awal toj ex toj tqan ub'a, expe' lay qok'wan a'ye' kyoju' t-xocha. Qo xe'le' toju' ninb'e, ex lay qoexe' ttx'u'k tzmax ajqexb'aje' toju' tx'otx'a, chechij.", "18": "<pb/>Atzunte nimaqkawil toj Edom tzaj ttzaq'we'n kye ikjalu: <pb/>—¡Lay che ik'e' toj ntx'otx'e', qu'n qatzun min chin elexe' kyi'je' kyuk'i'l nxjale' te q'oj! chij.", "19": "<pb/>Xi'tzun kytzaq'we'n aj Israel te: <pb/>—Tojna' ninb'e qoxe'la'qe', qatzun maqok'wan a'ye' mujqa aye' qalu'ne' kyi'ju' t-xocha, kxe'l qchjo'nqe' teya. O'kxqe' nxiqkub'sa'n teya tu'n qik'e' tu'n qqane' toju' ttx'otx'a, chechij.", "20": "<pb/>Atzunte nimaqkawil aj Edom xittzaq'we'n kye: <pb/>—¡Lay che ik'e'! chij. <pb/>Etztzuntz mqolkye' aj Israel kyuk'i'l jun k'loj t-xjal te q'oj kuwqe' ex iq'i'mile kyq'ojb'il,", "21": "mixti'x ntjo'n tu'n kyik' toju' ttx'otx'. Kyjoytzun aj Israel juntl b'e.", "22": "<pb/>Tkyaqilju' tnam Israel etz Kades, exi' tu'me'lju' witz Or.", "23": "Tzajtzun tma'n Qman Dyostz te Moyses ex Aaron, tk'etzju' nqach te Edom, kjalu:", "24": "<pb/>Kkyimelte' Aaron, ex lay tz'okx toju' tx'otx' oje txi' nq'o'ne' kye aj Israel, qu'n minti' exi kyb'i'nju'ye' nchaq'b'ile' tk'etzu' t-xiklil a' te Merib'a.", "25": "Moyses, iq'inxju'ya Aaron tuk'i'l Eleasar ju' tk'wal twi'ju' witz Or;", "26": "Atzuntzu' k'elela' tiq'i'na t-xb'alun Aaron te pale ex k'okyel tq'o'na ti'j Eleasar. Atzunte Aaron kkyimel atzu', chij.", "27": "<pb/>Ku, chi Moyses tb'incha kse'nxju' tchaq' Qman Dyos te. Ejawx twi' witz Or kywitz kykyaqil aj Israel.", "28": "Atzuntzu' ela' tiq'i'n Moyses t-xb'alun Aaron ex oktq'o'n ti'j Eleasar. Atzuntzu' kyima' Aaron twi' witz; aye'tzunkye Moyses tuk'i'l Eleasar eku'tz twi' witz.", "29": "Tetzunj kyb'inte aj Israel matxitoq kyim Aaron, junaq lajoj (30) q'ij e'oq' ti'j."}