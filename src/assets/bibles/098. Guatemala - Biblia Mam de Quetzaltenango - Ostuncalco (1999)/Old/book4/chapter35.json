{"1": "<pb/>Tzaj yolin Qman Dyos te Moyses kyoju' plan tx'otx' te Moab', ttzi nin a' Jordan jlaj Jeriko, tzaj tma'n te ikjalu:", "2": "<pb/>Q'manxa kye aj Israel tu'n kyxi' kyq'o'n nimaqtnam kyuk'i'lxi' kojb'il kyi'jile te k'ik'leb'l toju' kytx'otx' kye aj Leb'i tu'n kynajan kyoj.", "3": "Che najal aj Leb'i kyoju' nimaqtnam lu, ex che tenb'elju' kywakyix ex txqantl kyalu'n kyoju' kojb'il.", "4": "Aju' k'ik'leb'l alu'mj kxel kyq'o'n kye, junaq jun (21) ky'jaj tk'i paq k'elela' lq'e ti'jile ttapiyil junjun nimaqtnam.", "5": "Tkyaqilju' tx'otx' te kyaje' ttx'u'k, kab'naqjun (41) ky'jaj tqan junjun plaj, kyinx tqanju' toj tjawetzq'ij, kyinx toj tkub'exq'ij, kyinx toj tb'a'nq'ob'kya'j ex kyinxju' toj tnayajkya'j. Kjeltenju' nintnam toj nky'ajchaq, tuk'i'lu' k'ik'leb'l alu'mj ti'jile.", "6": "<pb/>Kyxoltzunju' nimaqtnam che kxe'l kyq'o'ne' kye aj Leb'i, qaq nimaqtnam che okyel te kolb'il, jatu'n tklontetib' jun xjal qama kub' tb'yo'n juntl xjal. Kyib'ajxi'tzu'n qaq nimaqtnam lu, kxel kyq'o'ne' kab'naq kab'e'tl (42).", "7": "Ati tu'n t-xi' kyq'o'ne' kab'naq wajxaq (48) nimaqtnam tu'n tkyaqil kye aj Leb'i tuk'ilxi' kytx'otx' te kyky'ik'leb'l.", "8": "Ajkyxikyq'o'n aj Israel nimaqtnam ti'jku' kytx'otx' kye aj Leb'i, teyle junjun tnej tyajajil ati tu'n tq'onte kse'nxju' ati te: b'a'npunxi'xtl nimaqtnam k'elel kyeju' nim kytx'otx', atzu'n kye naqjni'x kytx'otx' naqjte'x nimaqtnam k'elel kye, chi Qman Dyos.", "9": "<pb/>Tzaj tma'n Qman Dyos te Moyses tu'n t-xitma'n kye aj Israel kjalu: <pb/>Ajkyik'xe' toju' nin a' Jordan tu'n kyokxe' toj Kanaan,", "10": "", "11": "ati tu'n kysk'onteye' junjun nimaqtnam te kolb'il, jatu'n txa' jun xjal kloltib' mya xima'n tu'n ajtkub' tb'yo'n juntl xjal.", "12": "Atzuntzu' kkletela' kye twitze'lju' kyimni qa kyajb'il tu'n kq'onte tu'me'l t-xel te, ex lay kub' b'yo'n tzmaxi'j ajtok toj xjel kywitz tnam.", "13": "Qaq nimaqtnam kjawil kysk'o'ne' te kolb'il kyxolju' che kxe'l kye aj Leb'i:", "14": "oxe' toj tjawetzq'ij te Jordan ex oxe' toj Kanaan.", "15": "Che okyelju' waqaq nimaqtnam lu te kolb'il, che ajb'el kye aj Israel ex kyeju' najchaq xjal najliqe' mujqa ajb'etu'nqe' kyxole'. Atzuntzu' b'a'n kyklonte kyib' kykyaqilju' mya xima'n kyu'n qama kub' kyb'yo'n juntl xjal.", "16": "<pb/>Qa ati jun matk'ixb'sa juntl tu'n jun k'uxb'il, ex makyimju' xk'ixb'i, b'yojwnaqi'nte', kb'el b'yetju' xkub' b'yonte.", "17": "<pb/>Qa ati jun matz'oktb'yo'n juntl tu'n jun ab'j, ex makyimju' sokb'yo'n, b'yojwnaqi'nte', kb'el b'yetju' xkub' b'yonte.", "18": "<pb/>Qa ati jun matz'ok tjuma'n juntl tu'n jun tze, ex makyimju' sokb'ju'n, b'yojwnaqi'nte', kb'el b'yetju' xkub' b'yonte.", "19": "Aju' nqaku'xi'x witze'lj teju' xkyim, kb'el b'yonteju' b'iyol ajtelyal twitz.", "20": "<pb/>Qa ati jun matxi' tlmo'n juntl tuk'i'l tkyaqtk'u'j, mujqa matxi t-xon jun ti'xti' ti'j tuk'i'l t-xim myab'a'n,", "21": "mujqa tu'n tpaj q'oj ati kyxol matz'oktb'yo'n tu'n tq'ob', ex makyimu' juntl, kb'el b'yetju' xkub' b'yonte, qu'n b'yojwnaqi'n te'. Aju' twitze'lju' xkyim atixi'x toklen tuk'i'l kb'el b'yonteju' xkub' b'yonte ajtelyal twitz.", "22": "<pb/>Qatzun ati jun naq myanim xxi' tlmo'n juntl, ex mya tu'nwt jun q'oj ati kyxol, mujqa matxi' t-xon jun ti'xti' ti'j ex mya tuk'i'l t-xim myab'a'n,", "23": "mujqa min xtil aj t-xi' t-xon jun ab'j tib'aj juntl ex makyim tu'n, ex mya kyajq'oj kyib' ex myatoq xima'n tu'n, tu'n tb'o'lju' juntl tu'n,", "24": "atzun tnamtz k'okyel te ajkawil kyxolju' xkub' b'yonte tuk'i'l twitze'lju' xkyim ju' tajb'il tu'n tq'onte tu'me'l t-xel, kse'nxju' nuk'b'il lu.", "25": "Che kololju' tnam ti'ju' xb'iyon toj tq'ob' twitze'lju' xkyim, ex ati tu'n kyka'yinte tu'n tanjti'j toju' nintnam te kolb'il ja ojetoq pona' kloltetib'. Ati tu'n tkyajtenju' xb'iyun atzu' tzmax ajtkyimju' kynejel pale xjansa'ntib'.", "26": "Qatzun matz'etz ti'jxi' tx'otx' teju' nintnam te kolb'il,", "27": "mixti' til twitze'lju' kub'ni b'yo'n qama tz'el yal twitz ti'jxi'ju' tnam te kolb'il ex makub' tb'yo'n.", "28": "Ati tu'n tkyaj tenju' xb'iyon toju' nintnam te kolb'il tzmax ajtkyimju' kynejel pale. Yajxi'tzuntl b'a'n tu'n tanjti'j toju' ttx'otx'.", "29": "<pb/>Che kjeltenju' kawb'il lu tu'n kyajb'en kyeye', ex tu'n tkyaj kyma'ne' kye kyk'wale' toj wiqi'n, jaxjaku' mache najana'ye'.", "30": "<pb/>Naq o'kx tu'n kytziyb'il b'a'npun tziyal b'a'n tu'n tkub' b'yet jun b'yolxjal. Lay b'ant tkub' b'yet jun xjal naq tu'n jun tziyal.", "31": "<pb/>Mixti' tu'ntk'met pwaq te kolpib'lte jun b'yolxjal b'entni ti'j tu'n tkyim; ati tu'n tkub' b'yette' xjal lu.", "32": "<pb/>Mixti' tu'ntk'met pwaq te jun b'yolxjal ojetoq pon kloltib' toj jun nintnam te kolb'il, tu'nwt tanjtzti'j toju' ttx'otx' na'mxtoq tkyimu' kynejel pale.", "33": "<pb/>Lalun kub' kytz'ilsa'ne' tx'otx' ja kche najala'ye' tu'n b'yojwnaqi'n, qu'n tu'nju' b'yojwnaqi'n in tz'ilixa'ju' tx'otx', ex mixti' kolpib'l tu'n tpaju' b'yojwnaqi'n, naq o'kx tu'n tkamikju' xb'iyon.", "34": "<pb/>Lan kub' kytz'ilsa'ne' tx'otx' ja che najala'ye' ex jakchin najala'ye', qu'n ayine' Dyos Manb'aj, najli qine' kyxol aj Israel, chi Qman Dyos."}