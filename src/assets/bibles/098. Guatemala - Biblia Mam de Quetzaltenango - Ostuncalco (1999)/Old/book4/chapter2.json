{"1": "<pb/>Tzaj tma'n Qman Dyos kye Moyses ex Aaron ikjalu:", "2": "<pb/>Ati tu'n kynajan aj Israel najchaq ch'i'n ti'jileju' ja te mujb'ab'ltib'il, teyile junjun tjaq'x tb'ander ex tuk'i'l kyechel te toj kyja.", "3": "<pb/>Che kb'eltenju' xjal te q'oj toj tjawetzq'ij, kche b'etel tjaq' tb'ander Juda, aye' ja'lu: <pb/>B'eljojmutx' qaqk'al lajnaq (74,600) tyajajil Juda, a Naason tk'wal Aminadab', nejenel kye. <pb/>Atzun qaqmutx' qaqlajk'al (54,400) tyajajil Isakar, a Natanael tk'wal Swar nejenel kye. <pb/>Atzun wuqmutx' oxk'al lajnaq (57,400) tyajajil Sab'ulon, a Elyab' tk'wal Elon nejenel kye. <pb/>Junaq oxemutx' qaqk'al (186,400) tu'n kykyaqil toju' kyxmuj tyajajil Juda.", "4": "", "5": "", "6": "", "7": "", "8": "", "9": "", "10": "<pb/>Aye'tzu'n xjal te q'oj kche b'etel tjaq' tb'ander Rub'en, atzu' tu'n kynajana' toj tnayajkya'j, aye' ja'lu: <pb/>Jo'mutx' qaqlajk'al jo'naq (46,500) tyajajil Rub'en, a Elisur tk'wal Sedewr nejenel kye. <pb/>Atzun wuqmutx' wajxaqk'al jo'naq (59,300) tyajajil Simeon, a Selumyel tk'wal Surisaday nejenel kye. <pb/>Jo'mutx' kyajlajk'al kab'naqlajoj (45,650) tyajajil Kad, a Elyasap tk'wal Rewel nejenel kye. <pb/>Wajxaqlajmutx' wajxaqlajk'al kab'lajnaq lajoj (151,450) tu'n kykyaqil toju' kyxmuj tyajajil Rub'en.", "11": "", "12": "", "13": "", "14": "", "15": "", "16": "", "17": "<pb/>Ex kche b'etel aj Leb'i kyxolju' kyaje' xmuj, q'i'nju' Ja te Mujb'ab'ltib'il kyu'n. Aye'tzu'n kyaje' xmuj: kche b'etel jun xmuj ti'jxi' juntl xmuj, tojxju' ttxolil kse'nx nuk'b'enkye jate'qe' tjaq'ilex kyb'ander.", "18": "<pb/>Aye'tzu'n xjal te q'oj kche b'etel tjaq' tb'ander Eprayin, che b'elten toj tkub'exq'ij, aye' ja'lu: <pb/>Jo'mutx' junk'al jo'naq (40,500) tyajajil Eprayin, a Elisama tk'wal Amyud nejenel kye. <pb/>Kyajmutx' lajnaq (32,200) tyajajil Manases, a Kamalyel tk'wal Pedasur nejenel kye. <pb/>Kyajmutx' wajxaqk'al lajnaq (35,400) tyajajil B'enjamin, a Ab'idan tk'wal Widoni nejenel kye. <pb/>Oxlajmutx' lajk'al jo'naq (108,100) tu'n kykyaqil toju' kyxmuj tyajajil Eprayin.", "19": "", "20": "", "21": "", "22": "", "23": "", "24": "", "25": "<pb/>Aye'tzunju' xjal te q'oj kche b'etel tjaq' tb'ander Dan, atzu' tu'n kytena' toj tb'a'nq'ob'kya'j, aye' ja'lu: <pb/>Wuqmutx' qaqlajk'al o'lajnaq (62,700) tyajajil Dan, a Ayeser tk'wal Amisaday nejenel kye. <pb/>Jo'mutx' oxk'al o'lajnaq (41,500) tyajajil Aser, a Pawyel tk'wal Okran nejenel kye. <pb/>Qaqmutx' wajxaqk'al lajnaq (53,400) tyajajil Neptali, a Ayra tk'wal Enan nejenel kye. <pb/>B'eljlajmutx' kyajlajk'al (157,600) tu'n kykyaqil toju' kyxmuj tyajajil Dan. <pb/>A chaqtzun kyb'aj xjalju' te q'oj tu'n kyb'et toj tneji'n lepchqe'x ti'jilex kyb'ander, chi Qman Dyos.", "26": "", "27": "", "28": "", "29": "", "30": "", "31": "", "32": "<pb/>Japun kyajlalju' xjal te q'oj kyxol aj Israel toj oxnaq o'lajoj mutx' wajxaqk'al wuqlajnaq lajoj (603,550) ichan.", "33": "Aye'tzu'n aj Leb'i min e'ok toju' tajlal lu kse'nx tzaj tma'n Qman Dyos te Moyses.", "34": "<pb/>Kyb'inchatzu'n aj Israel tkyaqilju' tzaj tma'n Qman Dyos te Moyses: teyile junjun tnej e'kub'ten tjaq' kyb'ander ex eb'et kyuk'i'lju' kywitze'l ex e'toj kyja."}