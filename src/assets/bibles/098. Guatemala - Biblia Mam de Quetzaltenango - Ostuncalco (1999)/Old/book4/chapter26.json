{"1": "<pb/>Tik'lenxi'ju' yab'il nb'iyon lu, tzaj tma'n Qman Dyos kye Moyses exju' Eleasar tk'wal pale Aaron kjalu:", "2": "<pb/>Kyiq'i'nktze' jun kyajlal kykyaqil aj Israel teyle junjun ja, ktzajel qe kyuk'i'lju' te winqi'n ab'q'iqe', b'a'nqe' te q'oj, chij.", "3": "<pb/>Kychaq'tzun Moysestz ex Eleasar kye aj Israel toju' plan tx'otx' te Moab', ttzi a' Jordan, jlaj Jeriko,", "4": "tu'n kytz'ib'ante kyib' kykyaqil, tzajx kyuk'i'lju' te winqi'n ab'q'iqe' kse'nxju' tchaq' Qman Dyos te Moyses. <pb/>Aye' aj Israel ja'lu e'etz toj Ejipt:", "5": "<pb/>Aye' k'loj tyajajil Rub'en, tnejel tk'wal Israel, aye' kyyajajil Enok, Palu,", "6": "Esron ex Karmi;", "7": "Japun kyb'aju' tyajajil Rub'en toj jo'mutx' b'eljojk'al qaqnaq lajoj (43,730) ichan, kse'nxju' kyajlal jaw.", "8": "Aju' Palu a tk'walju' Elyab',", "9": "atzu'n Elyab' aye' tk'walju' Menwel, Datan ex Ab'iram. Aye' Datan ex Ab'iram ju' e' q'on nab'l junx tuk'i'l Kore, jawkyiq'i'nkyib' ti'j Qman Dyos ex kyi'j Moyses ex Aaron,", "10": "xi'tzun k'ab'chaju' tx'otx' ex exi' qob'chaj kykab'il junx tuk'i'l Kore, exqe' xjal moje kytzi kyuk'i'l e'kyim, kab'lajnaq lajoj (250) ichan e'kyim tu'n q'aq'. Ajb'en ja'lu te jun nab'l kyeju' txqantl.", "11": "Aye'tzu'n tk'wal Kore minti' e'kyim.", "12": "<pb/>Aye' k'loj tyajajil Simeon aye' kyyajajil Nemwel, Jamin, Jaquim,", "13": "Sera ex Sawul;", "14": "japun kyb'aju' tyajajil Simeon toj kab'mutx' o'lajk'al lajnaq (22,200) ichan, kse'nxju' kyajlal jaw.", "15": "<pb/>Aye' k'loj tyajajil Kad aye' kyyajajil Sepon, Awi, Suni,", "16": "Osni, Eri,", "17": "Arod ex Arelyi;", "18": "Japun kyb'aju' tyajajil Kad toj jo'mutx' junk'al jo'naq (40,500) ichan, kse'nxju' kyajlal jaw.", "19": "<pb/>E'kyimju' Er ex Onan kyxolju' tk'wal Juda toju' tx'otx' Kanaan,", "20": "qu'mtzun aye' k'loj tyajajil Juda aye' kyyajajil Sela, Pares ex Sera.", "21": "Aye' k'loj tyajajil Pares aye' kyyajajil Erson ex Amul;", "22": "Japun kyb'aju' tyajajil Juda toj b'eljojmutx' junlajk'al jo'naq (76,500) ichan, kse'nxju' kyajlal jaw.", "23": "<pb/>Aye' k'loj tyajajil Isakar aye' kyyajajil Tola, Pub'a,", "24": "Jasub' ex Simron;", "25": "Japun kyb'aju' tyajajil Isakar toj wajxaqmutx' o'lajnaq (64,300) ichan, kse'nxju' kyajlal jaw.", "26": "<pb/>Aye' k'loj tyajajil Sab'ulon aye' kyyajajil Sered, Elon ex Jaleel;", "27": "Japun kyb'aju' tyajajil Sab'ulon toj wuqmutx' junlajk'al jo'naq (60,500) ichan, kse'nxju' kyajlal jaw.", "28": "<pb/>Aye' k'loj tyajajil Jse ju' kyyajajil Manases ex Eprayin.", "29": "Aye' tyajajil Manases, aju' k'loj tyajajil Makyir; aye' tyajajil Makyir, aju' k'loj tyajajil Kalaad;", "30": "aye' tyajajil Kalaad, aye' k'loj kyyajajil Leser, Elek,", "31": "Asryel, Sikyem,", "32": "Semida ex Eper.", "33": "Aju' Selopead, tk'wal Eper mixti' ten tk'wal, o'qe'kx tmyal, aye' Maala, Noa, Okla, Milka ex Tirsa.", "34": "Japun kyb'aju' tyajajil Manases toj qaqmutx' junlajk'al jo'naq (52,700) ichan, kse'nxju' kyajlal jaw.", "35": "Aye' k'loj tyajajil Eprayin aye' kyyajajil Sutela, B'akyer ex Taan.", "36": "Aye' tyajajil Sutela, aye' k'loj tyajajil Eran.", "37": "Japun kyb'aju' tyajajil Eprayin toj kyajmutx' junk'al jo'naq (32,500) ichan, kse'nxju' kyajlal jaw. Aye'tzun tyajajil Jse ju' kse'nx ttxolil toj k'loji'n kywitze'l kyib'.", "38": "<pb/>Aye' k'loj tyajajil B'enjamin aye' kyyajajil B'ela, Asb'el, Ayram,", "39": "Sepupam ex Upam.", "40": "Aye'tzu'n k'loj tyajajil B'ela aye' kyajajilju' tk'wal, Ard ex Naaman.", "41": "Japun kyb'aju' tyajajil B'enjamin toj jo'mutx' kyajlajk'al (45,600) ichan, kse'nxu' kyajlal jaw.", "42": "<pb/>Aye' tyajajil Dan aju' k'loj tyajajil Swam.", "43": "Japun kyb'aju' tyajajil Suwam toj wajxaqmutx' junk'al (64,400) ichan, kse'nxju' kyajlal jaw.", "44": "<pb/>Aye' k'loj tyajajil Aser aye' kyyajajil Imna, Isuy ex B'eriya.", "45": "Aye' k'loj tyajajil B'eriya aye' kyyajajil Eb'er ex Malkyel.", "46": "Ten jun tmyal Aser, a tb'iju' Sera.", "47": "Japun kyb'aju' tyajajil Aser toj qaqmutx' oxlajk'al lajnaq (53,400) ichan, kse'nxju' kyajlal jaw.", "48": "<pb/>Aye' k'loj tyajajil Neptali aye' kyyajajil Jaseel, Kuni,", "49": "Jeser ex Silem.", "50": "Japun kyb'aju' tyajajil Neptali toj jo'mutx' oxlajk'al lajnaq (45,400) ichan, kse'nxju' kyajlal jaw.", "51": "<pb/>Japun kyb'aju' aj Israel toj oxnaq o'lajmutx' kyajk'al qaqnaq lajoj (601,730) ichan tu'n kykyaqil, kse'nxju' kyajlal jaw.", "52": "<pb/>Tzaj tma'n Qman Dyos te Moyses kjalu:", "53": "<pb/>Kb'el pa'yetju' tx'otx' kyxolju' xjal lu, kse'nxju' kyajlal xtz'ib'et.", "54": "Nimju' tx'otx' kxel tq'o'na kyeju' tnej nim kyb'aj, atzu'n kyeju' tnej mya nim kyb'aj naqjni'x kxel tq'o'na. Teyile junjun tnej kxe'l jun tal tnejil kytx'otx' kse'nxju' kyajlal xjaw.", "55": "Kxel pa'yitju' tx'otx' kse'nxju' makub' tz'aq kye. Teyile junjun ktk'ma'ju' tetzb'il tojxju' k'loj junx kyyajilb'en ti'ju' kxel q'et teju' kyman.", "56": "Kxel sipetju' tx'otx' kse'nxju' makub' tz'aq kye, kyxolju' tnej nim kyb'aj ex kyxolju' tnej mya nim kyb'aj, chi Dyos.", "57": "<pb/>Aye'ju' k'loj tyajajil Leb'iju' jaw kyajlal aye' kyyajajil Kerson, Koat ex Merari.", "58": "Exqe' k'loj kyyajajil Lib'ni, Eb'ron, Mali, Musi, ex kori, tyajajil Leb'iqe'. <pb/>Aju' Amram tk'wal Koat.", "59": "Mje Amram tuk'i'l jun tmyal Leb'i Jokab'ed tb'i, itz'ji tej atixtoq Leb'i Ejipt. Aye' Amram ex Jakob'ed kyman Aaron, Moyses ex Mariy.", "60": "Aye'tzu'n tk'wal Aaron aye' Nadab', Ab'yu, Eleasar ex Itamar.", "61": "Aye'tzu'n Nadab' ex Ab'yu, e'kyim tej tkub' kyq'o'n jun q'aq' junxi'tl twitz Qman Dyos.", "62": "<pb/>Kab'mutx' wuqlajk'al lajnaq (23,000) japuna' kyajlalju' q'a tyajajil Leb'i tu'n kykyaqil, tzajx kyuk'i'lju' te jun xjaw qe'. Na'mtoq kytz'ib'et kyuk'i'lju' txqantl aj Israel, qu'n na'mtoq t-xi' q'et kyetzb'il.", "63": "<pb/>Atzun kyajlal aj Israel jaw kyu'n Moyses tuk'i'lju' pale Eleasar kyoju' plan tx'otx' te Moab', ttzi nin a' Jordan jlaj Jeriko.", "64": "Mixti' jun kyeju' jaw kyajlal kyu'n Moyses ex Aaron toju' chq'ajlaj Sinayi kyxol kykyaqil ja'lu,", "65": "qu'n ojetoq tma Qman Dyos kye qa oktoq che kyimel toj chq'ajlaj. Majx e mankun kykyaqil, naq o'kx Kaleb' tk'wal Jepone ex Joswe tk'wal Num e'kyajten."}