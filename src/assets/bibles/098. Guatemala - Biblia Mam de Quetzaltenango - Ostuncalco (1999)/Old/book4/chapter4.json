{"1": "<pb/>Tzaj tma'n Qman Dyos kye Moyses ex Aaron kjalu:", "2": "<pb/>Kyiq'i'nktze' jun kyajlal aj Leb'i tyajajil Koat kse'nx junjun tnej kwitze'lilexkyib' ex tojx kyja.", "3": "Ktzajelx kyuk'i'lju' te junaq lajoj (30) kyab'q'i tu'n tpon kyuk'i'l te kab'naqlajoj (50), ex b'a'nqe' tu'n kyajb'en teju' Ja te Mujb'ab'ltib'il.", "4": "<pb/>Xjanxi'xte' kyaq'unju' tyajajil Koat, ex aye' ja'lu:", "5": "Qa ati tu'n kyik'b'etju' tnam, aye' Aaron kyuk'i'lju' tk'wal kche elel q'inteju' xb'alun ati ttziju' ja xjan ex k'okyel kyktxu'n ti'ju' kax k'ub'lteju' yol q'ma'tl tu'n tjapun.", "6": "Oktzun kjawix kyq'o'n jun tz'u'n tz'umin tib'aj te kutxb'ilte, ex kb'el kyslik'u'n jun xb'alun morad ka'yin te junplajx tib'aj, ex kche elex kyq'o'nju' tqul te iqb'ilte.", "7": "Ex kb'el kyslik'un jun xb'alun morad tib'aju' mes kb'el q'et twitz Qman Dyos, ex tib'ajtzun che b'elkyq'o'nju' pik'laq, e' pak'b'il, e'k'wab'l exqe' xar tkb'el oyaj ta'l lob'j ub'a, ex ikxju' wab'j nxiq'et kukxju'.", "8": "Kb'el kyslik'un jun xb'alun kyaq ka'yin tib'aj tkyaqil ja'lu, ex kb'el kyktxu'n tu'n jun kutxb'ilte tz'u'n tz'umin, ex kche okyex kyq'o'n tze tjaq' te iqb'ilte.", "9": "Ex kb'el kyktxu'nju' kykb'el kantil tu'n jun xb'alun morad, kyuk'i'lxi' kantil, b'inchb'il kymechil, e' tplatil ex tkyaqilju' kykb'el k'wab'j inche ajb'en teju' aseyt.", "10": "Tkyaqil ja'lu che kb'el kyktxu'n tu'n jun kutxb'ilkye tz'u'n ex tz'umin, kb'el kyq'o'ntzuntz kyib'aj junjun tze tu'n kyxi' iq'et.", "11": "<pb/>Ex kjawix kyslik'u'n jun xb'alun morad tib'aju' q'olb'eb'l qa'npwaq, okb'el kyktxu'n tu'n jun kutxb'ilte tz'u'n ex tz'umin, ex che elix kyq'o'nju' tqul te iqb'ilte.", "12": "Ex che kjawil kyb'u'yi'nju' ti'xti' matxitoq che ajb'en toju' ja xjan ex che kb'el kyq'o'n toj jun xb'alun morad, ex che kb'el kyptzo'n toj jun patzb'ilkye tz'u'n ex tz'umin, ex che kxe'l kyiq'i'n kyib'aj tze.", "13": "K'elil kytxjo'n seb' ex tza'j ti'ju' q'olb'eb'l, kjawix kyslik'u'ntzun jun xb'alun kyaq smo'n tk'i' cha'x tib'aj.", "14": "Kykyaqiltzunju' inche ajb'en te xjanb'il tib'aju' q'olb'eb'l kb'el kyq'o'n tib'aj: e'kyb'el ttxalq'aq', xokb'il, jotb'il, nimaqlaq; kykyaqilju' inche ajb'en teju' q'olb'eb'l. Kb'el kyktxu'n tkyaqil ja'lu tu'n jun kutxb'ilte tz'u'n ex tz'umin, ex che elex kyq'o'nju' tqul te iqb'ilte.", "15": "Tb'ajlenxi'tzun kyptzo'n Aaron kyuk'i'lju' tk'wal kykyaqilju' ti'xti' xjanqe', ex b'entni kyten tu'n tkub' b'e kyu'n, b'a'ntzun kyul tyajajil Koattz tu'n t-xi' kyiqa'n tkyaqilju' ti'xti' lu. Naq o'kx mixti' tu'n t-xi' kytzyu'nju' ti'xti' xjan tu'n kyq'ob', tu'n lalun che kyim. Aye'tzun che kxe'l kyiq'i'n tyajajil Koat kykyaqilju' ti'xti' lu teju' Ja te Mujb'ab'ltib'il.", "16": "A Eleasar tk'walju' pale Aaron, kxe'l ka'yinkye kyaseytilju' kandil, sturak k'ok'jsa'n, twitz awal k'ok'e'kywitz tu'n tkub' q'o'n kukxju' te oyaj nwitze', exju' aseyt te xjanb'il. Ex kxe'l tka'yi'nju' ja xjan ex tkyaqilu' ati toj, ex tkyaqilju' ti'xti' xjanqe' nche ajb'en toj, chi Dyos.", "17": "<pb/>Tzaj tma'n Qman Dyos kye Moyses ex Aaron kjalu:", "18": "<pb/>Lalun kyaje' tu'n kykub'naju' tyajajil Koat kyxolju' aj Leb'i.", "19": "Tu'ntzun lalun kub' tz'e'yset kywitz tu'n kamik tu'n tpaj qama txi' kytzyu'n ti'xti' xjan, a kkyb'incha'ju'ye' lu: ate Aaron kyuk'i'lju' tk'wal che kxel q'mante teyle junjunkye titi' ati tu'n kyb'inchante ex titi' kxel kyiqa'n.", "20": "Laytzun che ik'xtz ka'yilkyeju' ti'xti' xjan, ex lay che kyim, chi Dyos.", "21": "<pb/>Tzaj tma'n Qman Dyos te Moyses kjalu:", "22": "<pb/>Ex ikx iq'i'nktza jun kyajlal tyajajil Kerson, kse'nxju' ttxolil toj kyja ex kywitze'lx kyib'", "23": "tzajx kyuk'i'lju' te junaq lajoj (30) kyab'q'i tu'n tpon kyuk'i'lju' te kab'naqlajoj (50), ex b'a'nqe' tu'n kyajb'en toju' Ja te Mujb'ab'ltib'il.", "24": "<pb/>A kyaq'un tyajajil Kerson ja'lu:", "25": "Che kxel kyiqa'nju' xb'alun teju' ja xjan, teju' Ja te Mujb'ab'ltib'il, kutxb'il tz'u'n tz'umin in jaxq'et tib'aj, exju' xb'alun tok ttziju' Ja te Mujb'ab'ltib'il,", "26": "e'xb'alun ti'jileju' tpen, ju' xb'alun ttziju' pe'n ti'jeleju' ja xjan ex q'olb'eb'l, exqe'ju' taqwilil ex tkyaqilju' aq'unb'il inche ajb'en teju' kyajb'eb'l ex kyaq'un.", "27": "Ate Aaron kyuk'i'lju' tk'wal che kxel nk'unkyeju' tyajajil Kerson ti'ju' aq'untl kxel kyb'incha'n exqe' ti'xti' tu'n kyxi' kyiqa'n. Toj kyq'ob' kjela' kyq'o'na'ye kxel kyb'incha'n.", "28": "Atzun kyaq'un tyajajil Kerson ja'lu tu'n kyb'inchante toju' Ja te Mujb'ab'ltib'il tjaq' tkawb'il Itamar, tk'walju' pale Aaron.", "29": "<pb/>Ex iq'i'nktza jun kyajlalju' tyajajil Merari kse'nxju' ttxolil toj kyja ex kywitze'lx kyib'.", "30": "Tz'ib'anqe'ku'xa kykyaqil, ktzajelx kyuk'i'lju' te junaq lajoj (30) kyab'q'i ex kpomel b'aj kyuk'i'lju' te kab'naqlajoj (50) kyab'q'i, aye'ju' b'a'nqe' tu'n kyajb'en teju' Ja te Mujb'ab'ltib'il.", "31": "A kyaq'unju' ti'ju' Ja te Mojb'ab'ltib'il tu'n t-xi' kyiqa'n ttz'lanilju' ja xjan, e' tqul, e'tqan, e' tq'uqlil,", "32": "e'tqan ti'jileju' pe'n ti'ju' ja xjan kyuk'i'lju' tq'uqlil, t-stakyil, taqwilil ex tkyaqilju' che ajb'el teju' aq'untl. Kxe'l tma'na b'a'nxi'x teyle junjun titi' kxe'l kyiqa'n.", "33": "Atzun kyaq'un tyajajil Merari ja'lu tu'n kyb'inchante ti'ju' Ja te Mujb'ab'ltib'il tjaq' tkawb'il Itamar, tk'walju' pale Aaron, chi Dyos te Moyses.", "34": "<pb/>Jawkyiq'i'n Moyses ex Aaron kyuk'i'lju' nejenel te tnam jun kyajlalju' tyajajil Koat, kse'nxju' ttxolil toj kyja ex kywitze'lx kyib'", "35": "tzajx kyuk'i'lju' ichan te junaq lajoj (30) kyab'q'i ex ponb'aj kyuk'i'lju' te kab'naqlajoj (50) kyab'q'i, ex b'a'nqe' tu'n kyajb'en teju' Ja te Mojb'ab'ltib'il, a japuna' kyajal ja'lu: <pb/>Qaqk'al wuqlajnaq lajoju' (2,750) k'loj tyajajil Koat. <pb/>Qaqk'al junlajnaq lajoju' (2,630) k'loj tyajajil Werson. <pb/>Wajxaqk'alu' (3,200) k'loj tyajajil Merari. <pb/>Junmutx' junk'al b'eljojnaq (8,580) tu'n kykyaqil. <pb/>Atzun kyajlal tyajajil Koat jaw kse'nxju' ttxolil toj kyja ex kwitze'lxkyib', b'a'nqe' tu'n kyajb'en toju' Ja te Mujb'ab'ltib'il.", "36": "", "37": "", "38": "", "39": "", "40": "", "41": "", "42": "", "43": "", "44": "", "45": "", "46": "", "47": "", "48": "", "49": "<pb/>B'inchetju' kyajlal lu kse'nxju' tchaq' Qman Dyos te Moyses, ex xiq'ma'n teyile junjun titi' ati tu'n tb'inchante ex titi' tu'n t-xi' tiq'i'n, kse'nxju' tma Qman Dyos te Moyses."}