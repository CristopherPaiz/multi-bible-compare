{"1": "<pb/>Atzunte B'alaam xitma'n te B'alak kjalu: <pb/>—B'incha'nktza wuq q'olb'eb'l tzalu, ex jyontza wuq tal tman wakx ex wuq rit, chij.", "2": "<pb/>Xitb'incha'n B'alak kse'nxju' tman B'alaam te, kykab'il e'kub' q'onte jun tal tman wakx ex jun tal rit tib'aj junjun q'olb'eb'l.", "3": "<pb/>Xi'tzun tma'n B'alaam te B'alak kjalu: <pb/>—Kutkyaja tzalu tk'etzju' chojb'il, atzunwe' machinxe' ka'yilte qama tzul Qman Dyos wuk'i'le'. Kxel nma'ntzuntze' teya titi' matzaj tma'n weye', chij. <pb/>Xi'tzun B'alaamtz twi' jun witz toj chq'ajlaj,", "4": "ja kub'a' tyek'u'ntib' Dyos twitz. Xitma'n B'alaam te: <pb/>—Matxi' kub' nb'incha'ne' wuq q'olb'eb'l, ex matxi' kub' nq'o'ne' jun tal tman wakx ex jun rit tib'ajile junjun, chij.", "5": "<pb/>Tzajtzun tma'n Qman Dyos te B'alaam titi' tu'n tmante ex tzaj tma'n te kjalu: <pb/>—Kutanj ti'ja tk'etz B'alak ex q'manxa te axju' matxi' txinma'ne' teya, chij.", "6": "Anjti'j B'alaam, ex tej tpon, wa'ltoq B'alak junx kyuk'i'l kykyaqilju' nejenel kye aj Moab' tk'etzju' chojb'il.", "7": "Tmatzun B'alaamju' pakb'ab'l ikjalu: <pb/><t>Tzmax kywi' witz te tjawetzq'ij ex tzmax toj Aram,</t> <t>ẍin tzaja' tiq'i'ne' B'alak, nimaqkawil toj Moab'.</t> <t>Kutzaja, qaninxa taq'wix kyib'aju' aj Israel,</t> <t>txkoma taq'wix kyib'aju' ttanam Jakob', chij.</t>", "8": "<t>¿Se'n taq'wi knqani'ye' taq'wix kyib'aju' min tzaj tq'o'n Dyos taq'wix kyib'aj?</t> <t>¿Se'n taq'wi ktzajel ntxko'ne' taq'wix kyib'aj,</t> <t>extzun min ntzaj tq'o'n te Qman Dyos taq'wix kyib'aj?</t>", "9": "<t>In nka'yi'ne' tzmaxtzu' kyib'aju' nimaq pik lu,</t> <t>inxi' nka'yi'ne' kywi'ju' witz:</t> <t>jun tnam q'uqlixi'x tk'u'jlalil,</t> <t>junxi'tl kyekywitzju' txqantl tnam.</t>", "10": "<t>Naku'j quq qe'; ¿alkye kb'entel tajlankye?</t> <t>¿Alkye kb'ilteju' kyajlal?</t> <t>¡Noqwit ikj chin kyima'we' kse'n kyeju' ichan lu tnik'alkyi'j,</t> <t>ikwit chin pon b'aja'we' kse'nkye! chij.</t>", "11": "<pb/>Xitma'ntzun B'alaktz te B'alaam ikjalu: <pb/>—¿Titi' ntb'incha'na? Matzaj wiq'i'na tu'n tqaninteya taq'wix kyib'aju' wajq'oje, atzuntlta in tqani'na b'a'n kyib'aj, chij.", "12": "<pb/>Xitzun ttzaq'we'n B'alaam te: <pb/>—Kyajna' b'entti'j qu'n qa o'kxwe' knma' aju' ktma' Qman Dyos weye', chij.", "13": "<pb/>Atzunte B'alak ilxi'xti'j tu'n: <pb/>—Kutzaja wuk'i'le' toj jun plajtl, jatu'n tka'yinteya okxju' ti'jile kyxmuj, mya tkyaqilju' kyxmuj. Qaninxa taq'wix kyib'aj tzmaxtzu' na'tz, chij.", "14": "<pb/>Xi'tzun tiq'in B'alak B'alaam toju' kojb'il Sopim, twi'ju' witz Piska, jajawa' tb'incha'n wuq q'olb'eb'l, ex kub' tq'o'n jun qpoj tman wakx ex jun rit tib'aj junjun te chojb'il.", "15": "Xitzun tma'n B'alaamtz te B'alak: <pb/>—Kutkyaja tza'lu, tk'etzju' chojb'il, atzunwe' machinxe' tu'n nmujb'ante wib'e' tuk'i'l Dyos, chij.", "16": "<pb/>Etz Qman Dyos K'lulte B'alaam ex tzaj tma'n te titi' tu'n tmante. Ex tmatl te ikjalu: <pb/>—Kutanj ti'ja tk'etz B'alak ex q'manxa te axju' matxi' txinma'ne' teya, chij.", "17": "<pb/>Anjtzti'j B'alaam ex tej tul wa'ltoq B'alak tk'etzju' chojb'il, kyuk'i'lju' nejenel te Moab'. Atzunte B'alak xitqani'n te: <pb/>—¿Titi' Saj tma'n Qman Dyos teya? chij.", "18": "<pb/>Tmatzun B'alaam ju' pakb'ab'l kjalu: <pb/><t>B'alak, tk'wal Sipor,</t> <t>Chinpe' tb'itza b'a'nxi'x.</t>", "19": "<t>Mikxa'te Qman Dyos kse'nqe' xjal nche kyim:</t> <t>min nchan yol ex min ntch'exb'e'n tnab'l.</t> <t>Ajtmante jun tyol, njapun tu'n.</t> <t>Ajttziyante jun tyol njapun tu'n.</t>", "20": "<t>Chq'o'n qinwe' tu'n txi' nqani'ne' b'a'n kyib'aj;</t> <t>qa nche tk'i'wla'n Qman Dyos, lay b'ent tu'n txi' nqaninwe' taq'wix kyib'aj.</t>", "21": "<t>Mix-a'lo' oje ka'yinte sb'ub'l ex taq'wix</t> <t>toj Israel, ttanam Jakob'.</t> <t>Ati te Qman Dyos kyuk'i'l,</t> <t>injaw kynima'n qu'n a nimaqkawilju' kye.</t>", "22": "<t>Iky Qman Dyos etzq'inkye Ejipt, kye,</t> <t>kse'n tuk'a tojk'ul wakx.</t>", "23": "<t>Lay kub' tz'aqu' txkoj myab'a'n tib'aj Jakob';</t> <t>mixti'x tajb'en ajk'ayi'n ti'j Israel.</t> <t>In nojqelan tu'n t-xiq'met te Israel ja'lo kjalu:</t> <t>¡Nim txqan b'a'nq'ob'aj matxi' tb'incha Qman Dyos teya!</t>", "24": "<t>Kjawil tiq'i'ntib'ju' tnam lu</t> <t>xob'ajilx kse'n jun b'alun,</t> <t>ex lay kub' qe tzmaxi'j ajtkub' ti'ju' tchi' tu'n</t> <t>exqa na'mxtoq tk'wante kychk'elju' txkup matoq kub' kyi'j tu'n, chi B'alaam.</t>", "25": "<pb/>Xi'tzun tma'n B'alaktz te B'alaam kjalu: <pb/>—¡Qatzun lay b'ent tqaninteya taq'wix tib'aju' tnam lu, tu'nxpe' lalun tqaniya b'a'n tib'aj! chij.", "26": "<pb/>Atzunte B'alaam xittzaq'we'n te: <pb/>—¿Ma mitzun jun nxinma'ne' teya, qa o'kxwe' knb'incha' o'kxju' matchaq'u' Qman Dyos weye'? chij.", "27": "<pb/>Atzunte B'alak xitma'n te: <pb/>—Kutzaja, kxe'l wiq'ina toj jun plajtl. Qapetzunlo lay tik'o Qman Dyos tu'n tqaninteya taq'wix tib'aj Israel atzu', chij.", "28": "<pb/>Xi'tzun tiq'i'n B'alak B'alaam twi'ju' witz peor, ja'ju' q'ancha'la' tkyaqilju' chq'ajlaj.", "29": "Atzuntzu' xa' tma'n B'alaam te B'alak kjalu: <pb/>—B'incha'nktza wuq q'olb'eb'l tzalu ex q'intza wuq qpoj tman wakx ex wuq rit, chij.", "30": "<pb/>Tb'inchatzun B'alak kse'nxju' xitma'n B'alaam te, kub'tzun tq'o'n jun qpoj tman wakx ex jun rit te chojb'il tib'aj junjun q'olb'eb'l."}