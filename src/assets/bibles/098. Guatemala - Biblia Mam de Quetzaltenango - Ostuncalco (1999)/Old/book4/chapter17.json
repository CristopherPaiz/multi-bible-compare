{"1": "<pb/>Tzaj yolin Qman Dyos te Moyses ex tma ikjalu:", "2": "<pb/>Q'manxa kye aj Israel tu'n ttzaj kyiq'i'n jun tze te junjun nejenel kye junjun tnej kyyajajil, kab'lajoj (12) tze tu'n kykyaqil. K'okyel ttz'ib'a'na kyb'i teyele junjun ti'ju' ttze,", "3": "atzunju' tze kye tyajajil Leb'i k'okyel ttz'ib'a'na tb'i Aaron ti'j, qu'n ati tu'n tten junjun tze te junjun nejenel kyeju' tnej kyyajajil.", "4": "Che okyex tq'o'ntzuntza toju' Ja te Mujb'ab'ltib'il, twitzju' kax k'ub'lteju' yol kyejni b'entti'j, jata' qine' kyuk'i'le'.", "5": "Knb'incha'ye' tu'n tch'xulin ttzeju' sk'o'n wu'ne', laytzun che yolintlju' aj Israel taq'wix kyi'je' nwitze', chi Dyos.", "6": "<pb/>Xitzun tma'n Moyses ja'lu kye aj Israel, ex teyile junjunju' nejenel te junjun tnej tyajajil xitq'o'n jun tze te, kab'lajoj (12) tze tu'n kykyaqil. Ex atitoqju' ttze Aaron kyxol.", "7": "E'okxtq'o'n Moyses tze twitz Qman Dyos toju' ja teju' yol kyejni b'entti'j,", "8": "tetzunj tpon toju' ja te jun q'ijtl, tilju' ttze Aaron, tyajajil Leb'i, matxi'toq che t-xulin: matxi'toq tzaj tch'xul, ex matxitoq b'echan, ati tb'echil tb'anilxi'x.", "9": "E etztzun tiq'i'n Moyses kykyaqilju' tze twitz Qman Dyos, ex xityek'u'n kye' aj Israel. Tb'ajlenxi'tzun kyka'yi'n, teyle junjun xitiq'i'n ttze.", "10": "<pb/>Tzajtzun tma'n Qman Dyos te Moyses kjalu: Q'onku' jun majtla ttze Aaron twitzju' kax k'ub'lte yol kyejni b'entti'j, ex k'u'nxa atzu' te jun ab'tzib'l teju' tnam lu mib'a'n b'in. Laytzun che yolintl taq'wix nwitze' ex lay che kyim, chi Dyos.", "11": "<pb/>Ku, chi Moyses tb'incha tkyaqil kse'nx tzaj tma'n Qman Dyos te,", "12": "aye'tzu'n aj Israel xikyma'n te Moyses: ¡Matxi' qo'tak'e'! ¡Qo kyimele' qkyaqile'!", "13": "Kykyaqilju' nche oklq'e tk'etzju' ja xjan te Qman Dyos nche kyim. ¿Ma qkyaqiltzune' qo kyimele'? chechij."}