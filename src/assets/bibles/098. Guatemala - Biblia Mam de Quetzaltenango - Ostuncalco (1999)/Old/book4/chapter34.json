{"1": "<pb/>Tzaj tma'n Qman Dyos te Moyses tu'n t-xitma'n kye aj Israel kjalu: <pb/>Naqch'inxtl kyokxe' toju' tx'otx' Kanaan. Atzun tx'otx'ju' k'okyel te kytx'otx'e', aye' tnaqachil ja'lu:", "2": "", "3": "<pb/>Atzu' ktnaqachi'tib' toj tnayajkya'j tuk'i'lju' chq'ajlaj Sin ex tx'otx' Edom. Tzajx toj tjawetzq'ij, ktzajel qeju' nqach tojxi'x ttx'u'k Kyimni Ninnjab' toj tnayajkya'j,", "4": "kxel tljo'ntzuntz tu'me'l tnayajkya'j kjawix tk'u'ju' witz Akrab'im, k'ik'ex Sin ex kpomel tzmax Kades-b'arnea. Kxel tljo'ntzuntz tu'me'l Asar-adar tzmax Asmon,", "5": "K'ik'eltl Asmon ex kpomel tzmax ttzi a' tnaqachal Ejipt, ex kpomel b'aj toj ninnjab' Mediteraney.", "6": "<pb/>Atzu'n toj tkub'exq'ij ktnaqachi'tib' tuk'i'lju' ninnjab' Mediteraney.", "7": "<pb/>Atzu'n toj tb'a'nq'ob'kya'j, ktzajelxju' tnaqachil ttzi ninnjab' Mediteraney kpomelx twi' witz Or,", "8": "k-ik'el twi' witz Or kpomelx ttziju' tnam Amat, kxe'ltzuntz tzmax Sedad.", "9": "K-ik'eltzun nqachtz te tb'a'nq'ob'kya'j Sedad, kxe'l tzmax Sipron ex kpomel b'aj Asar-enan.", "10": "<pb/>Atzu'n toj tjawetzq'ij ktzajelxju' nqach Asar-enan kpomelx Sepam,", "11": "k'ik'eltl Sepam kxe'l Rib'la, kxe'l tjawetzq'ij te Ayin; kb'elextzuntz toj tjawetzq'ij teju' njab' Sineret,", "12": "kxe'ltzuntz tojileju' nin a' Jordan, tzmax kpomela' b'aj toju' Kyimni Ninnjab'. <pb/>Aye'tzun tnaqachil kytx'otx'ju'ye', chi Qman Dyos.", "13": "<pb/>B'ajx tq'o'n Moyses chik'b'ab'l kye aj Israel kjalu: <pb/>A tx'otx' ja'lu kb'ajel kysipa'ne' kyxole' kse'nx makub'a' tz'aq te junjun; atzun tx'otx'ju' tma Qman Dyos tu'n t-xi' q'et kyeju' b'eljoj tnejtl tk'i' nik'jan qyajajil na'mx t-xi' kytx'otx',", "14": "qu'n matxina' kyej kye' kab'e' tnej qyajajil tk'i' nik'jan kytx'otx' te junjun k'loj kwitze'lkyib' toju' tx'otx' toj tjawetzq'ij te nin a' Jordan jlaj Jeriko, aye' tyajajil Rub'en ex Gad, exju' nik'jan tyajajil Manases, chi Moyses.", "15": "", "16": "<pb/>Tzaj tma'n Qman Dyos te Moyses kjalu:", "17": "<pb/>Aye'kye' pale Eleasar tuk'i'l Joswe tk'wal Nun kche sipalteju' tx'otx' kyxole'.", "18": "Che kytxkontztzunkye' jun nejenel te junjun tnej kyyajajile' sipalteju' tx'otx'.", "19": "Aye' ichan ja'lu che ktzajel kytxko'ne': <pb/>Kyxolju' tyajajil Juda <pb/>a Kaleb' tk'wal Jepone. <pb/>Kyxolju' tyajajil Simeon, <pb/>a Samwel tk'wal Amyud. <pb/>Kyxolju' tyajajil B'enjamin, <pb/>a Elidad tk'wal Kyislon. <pb/>Kyxolju' tyajajil Dan, <pb/>a B'ukyi tk'wal Jokli. <pb/>Kyxol kyyajajilju' tk'wal Jse, <pb/>a Anyel tk'wal Epod, kye tyajajil Manases; <pb/>ex Kemwel tk'wal Siptan, kye tyajajil Eprayin. <pb/>Kyxolju' tyajajil Sab'ulon, <pb/>a Alisapan tk'wal Parnak. <pb/>Kyxolju' tyajajil Isakar, <pb/>a Paltyel tk'wal Asan. <pb/>Kyxolju' tyajajil Aser, <pb/>a Ayud tk'wal Selomi. <pb/>Kyxolju' tyajajil Neptali, <pb/>a Pedael tk'wal Amyud, chi Qman Dyos.", "20": "", "21": "", "22": "", "23": "", "24": "", "25": "", "26": "", "27": "", "28": "", "29": "<pb/>Aye'tzun e'oktq'o'n Qman Dyosju' sipalte tx'otx' Kanaan kyxol aj Israel."}