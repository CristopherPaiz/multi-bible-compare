{"1": "<pb/>Tetzunj matxitoq b'ent jun ab'q'i tuk'i'l jun xjaw kyetzlen aj Israel toj Ejipt, najlqe'toq toj chq'ajlaj Sinayi, tzaj tma'n Qman Dyos te Moyses toju' Ja te mujb'ab'ltib'il kjalu:", "2": "<pb/>Kyiq'inktze' jun kyajlalju' aj Israel, kyajlal junjun k'loj kywitze'lilex kyib' ex toj kyja, tu'n tb'iyetju' kyb'i ex kyajlal jte'xi'xju' ichan kykyaqil", "3": "tu'n ttzaj qex kyi'ju' te winqi'n kyab'q'i, aye'ju' b'a'n qe'tl te q'oj. Tz'ib'anku'xa kyb'i toju' kyajlal xjal te q'oj, k'onil Aaron tuk'i'la", "4": "ex kche onil junjun nejenel te junjun tnej kyyajajil kyuk'i'le'.", "5": "A kyb'i nejenel che onilkyeye' aye' ja'lu: <pb/>A Elisur, tk'wal Sedewr <pb/>kyxolu' tyajajil Rub'en. <pb/>Atzun Selumyel, tk'wal Surisaday <pb/>kyxolu' tyajajil Simeon. <pb/>Atzun Naason, tk'wal Aminadab' <pb/>kyxolju' tyajajil Juda. <pb/>Atzun Natanael, tk'wal Swar <pb/>kyxolju' tyajajil Isakar. <pb/>Atzun Elyab', tk'wal Elon <pb/>kyxolju' tyajajil Sab'ulon. <pb/>Atzu'n kyxol tyajajil Jse: <pb/>a Elisma, tk'wal Amyud kyxol tyajajil Eprayin; ex Kamalyel, tk'wal Pedasur kyxol tyajajil Manases. <pb/>Atzun Ab'idan, tk'wal Kedeoni <pb/>kyxolju' tyajajil B'enjamin. <pb/>Atzun Ayeser, tk'wal Amisaday <pb/>kyxolju' tyajajil Dan. <pb/>Atzun Pakel, tk'wal Okran <pb/>kyxolju' tyajajil Aser. <pb/>Atzun Elyasap, tk'wal Rewe <pb/>kyxolju' tyajajil Gad. <pb/>Atzun Ayra, tk'wal Enan <pb/>kyxolju' tyajajil Neptali chi Qman Dyos.", "6": "", "7": "", "8": "", "9": "", "10": "", "11": "", "12": "", "13": "", "14": "", "15": "", "16": "<pb/>Aye'tzun nejenel ja'lu e'jaw sk'o'n kyxolju' tnam Israel teylex junjun tnej kyyajajil.", "17": "Tojtzu'n tnejel q'ij teju' tkab' xjaw te ab'q'i, eb'aj kyb'u'yi'n Moyses ex Aaron ju' ichan lu echa'nqe'tl tu'n Dyos, kyuk'i'l kykyaqilju' tnam, ex jawkyiq'i'n kyajlal aj Israel, e'kytz'ib'aju' kyb'i toj k'loji'n kywitze'l kyib' ex toj kyjakyib', ex kyajlal jte'xi'xju' ichan tzyet-x kyuk'i'lju' te winqi'n ab'q'iqe' tojawtl,", "18": "", "19": "kse'nx ojetoq tchaq' Qman Dyos te Moyses, atzu' b'incheta'ju' kyajlal lu toj chq'ajlaj Sinayi.", "20": "<pb/>Tej tb'aj b'entju' kyajlal toj tneji'n te junjun kyyajajil, toj k'loji'n kywitze'lile kyib' ex toj kyjakyib', ex tej ttz'ib'etju' kyb'i teyle junjun ex kyajlal kykyaqilju' ichan b'a'nqe' te q'oj, tzajx kyuky'i'lju' te winqi'n kyab'q'i tojawtl, ex a japuna' ja'lu: <pb/>Tnej Kyyajajil Kyajlal <pb/>Jo'mutx' qaqlajk'al jo'naq (46,500) tyajajil Rub'en. <pb/>Wuqmutx' wajxaqk'al jo'naq (59,300) tyajajil Simeon. <pb/>Jo'mutx' kyajlajk'al kab'naqlajoj (45,650) tyajajil Kad. <pb/>B'eljojmutx' qaqk'al lajnaq (74,600) tyajajil Juda. <pb/>Qaqmutx' qaqlajk'al (54,400) tyajajil Isakar. <pb/>Wuqmutx' oxk'al lajnaq (57,400) tyajajil Sab'ulon. <pb/>Jo'mutx' junk'al jo'naq (40,500) tyajajil Eprayin. <pb/>Oxmutx' lajnaq (32,200) tyajajil Manases. <pb/>Oxmutx' wajxaqk'al lajnaq (35,400) tyajajil B'enjamin. <pb/>Wuqmutx' qaqlajk'al o'lajnaq (62,700) tyajajil Dan. <pb/>Jo'mutx' oxk'al o'lajnaq (41,500) tyajajil Aser. <pb/>Qaqmutx' oxlajk'al lajnaq (53,400) tyajajil Neptali. <pb/>Oxnaq o'lajoj mutx' wajxaqk'al wuqlajnaq lajoj (603,550) tu'n tkyaqil.", "21": "", "22": "", "23": "", "24": "", "25": "", "26": "", "27": "", "28": "", "29": "", "30": "", "31": "", "32": "", "33": "", "34": "", "35": "", "36": "", "37": "", "38": "", "39": "", "40": "", "41": "", "42": "", "43": "", "44": "", "45": "", "46": "", "47": "<pb/>Minti' xi' kyajlalju' tyajajil Leb'i kyxolju' kyyajajil kychman,", "48": "qu'n ojetoq tzaj tma'n Qman Dyos te Moyses ikjalu:", "49": "<pb/>Ajtjaw tiq'inju'ya kyajlal aj Israel, lalun che oktq'o'na tyajajil Leb'i toj tajlal.", "50": "Aye'kye' aj Leb'i che okyel tq'o'na aq'unal ti'ju' ja xjan teju' yol kyejni b'entti'j ex tkyaqilju' inche ajb'en toj, ex tkyaqilju' inche ajb'en teju' ja xjan. Aye' kche ik'el iqanteju' ja xjan exqe'ju' inche ajb'en toj, ex tkyaqilxju' inche ajb'en te. Ex atzu' kche najala' ti'jileju' ja xjan,", "51": "ex ajtik' iqet, aye' kche jawil xitunte ex aye' kche jawil b'inchante junmajtl ajkykub' ten puntle'. Alkyexku' jun xjal mapon lq'e tk'etzju' ja xjan extzun mixti' toklen ti'j, ati tu'n tkyim.", "52": "Aye'tzu'n txqantl aj Israel kche najal kse'nxkye xjal te q'oj, teyile junjun tojxju' kynajb'il ex tuk'i'lilex kyb'ander.", "53": "Aye'tzu'n aj Leb'i che najal ti'jileju' ja xjan teju' yol kyejni b'entti'j, ex aye' kche xq'uqilte tu'ntzun lalun tzaj ntx'u'jile' kyi'ju' aj Israel, chi Dyos.", "54": "<pb/>Kyb'inchatzu'n aj Israel tkyaqil kse'nx tzaj tma'n Qman Dyos te Moyses."}