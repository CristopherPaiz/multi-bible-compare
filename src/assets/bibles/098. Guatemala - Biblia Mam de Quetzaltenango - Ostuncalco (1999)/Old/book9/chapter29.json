{"1": "<pb/>B'aj kyb'u'yi'n aj Pilistyaju' kyxjal te q'oj toj Apek, aye'tzunkye aj Israel e'xmujin jata'ju' t-xiklil a' toj Jesreel.", "2": "Aj kyxi'lq'e junjun tnej xjal pilistey te q'oj te jo'naq (100) ex te kab'k'al lajnaq (1,000) chaq kyb'aj, teyile junjun tnej nejliju' nejenel kywitz, aye'tzuntlkye Akyis ex Dab'i kyuk'i'lju' t-xjal lepchqe'x xq'uqilkye.", "3": "Xi'tzun kyqani'n kynejel pilistey te Akyis: <pb/>—¿Titi' nkyjyo'n aj Eb'rey tza'lu?, chechij. <pb/>Atzunte Akyis xittzaq'we'n kye: <pb/>—Ate Dab'i, nejeneltoq kye t-xjal Sawul, nimaqkawil kye aj Israel. Matxi' tenxi' jte' ab'q'i wuk'i'le', ex atxi'x tej tq'ontetib' wuk'i'le' b'ajx tz'ela' yal jun taq'wix ti'j wu'ne', chij kye.", "4": "<pb/>Tzajtzun kytx'u'jil kynejel pilistey ti'j Akyis, ex xikyma'n te: <pb/>—Q'manxna'ya te tu'n kyxi' toju' najb'il oje txi' tq'o'na kye ex tu'n lalun txi' quk'i'l toju' q'oj; qu'n jaku' che jawmiltz'uj qi'j toju' q'oj. ¡Alote ktb'incha'ju' tu'n tkyaj b'a'n tuk'i'lju' tajaw, kpomel tyek'u'n kywi'ju' xjal te q'oj lu!", "5": "¡Ana'te Dab'i ja'lu intoq b'itzanjtz kyu'n b'ixil: kab'k'al lajnaq (1,000) ichan kyim tu'n Sawul, atzun junmutx' jo'k'al (10,000) kyim tu'n Dab'i!, chij, chechij.", "6": "<pb/>Tzajtzun ttxko'n Akyis Dab'i ex xitma'n te: <pb/>—¡Axxi'x lu Qman Dyos, tnik'altati'j! Ex tkyaqilju' tu'me'l ntb'incha'na kyxolju' xjal te q'oj b'a'n toj nwitze'. B'ajx tz'ela' yal jun ti'xti' taq'wix ti'ja wu'ne' atxi'x tej tula nk'etze'. Naq a min nel b'a'na toj kywitzju' nejenel kye pilistey,", "7": "Qu'mtzun kutanj ti'ja toj b'anil ja'lu, tu'ntzun mi b'incheta' jun ti'xti' myab'a'n toj kywitz, chij te.", "8": "<pb/>Xi'tzun ttzaq'we'n Dab'i te: <pb/>—¿Ti'tzu'n matxi' nb'inchaye'? ¿Ti'tzun matxi' tila nimaqkawil wi'je' toj tkyaqilju' tq'ijlalil lu, tu'nju' min tajb'ila tu'n nq'ojine' kyi'ju' tajq'oja?, chij.", "9": "<pb/>Atzunte Akyis xittzaq'we'n: <pb/>—Kanlina'we' nwitz qa majx b'a'nta naku'j jun tanjl Dyos, naqtzun a min kyajb'ilju' nejenel kye pilistey tu'n txi'ya quk'i'le' toj q'oj.", "10": "Qu'mtzun, aj kyjawe'ye' najchi'j naq intzaj t-xe kya'j, kb'el b'e kyu'ne' kyuk'i'lju' ajb'el teju' tajawa ju' ẍe tzaj tuk'i'la, chij te.", "11": "Tetzunj kyjawe' Dab'i kyuk'i'lju' t-xjal te prim te juntl q'ij, anjkyi'j toj kytanam pilistey, aye'tzukye' pilistey exi' Jesreel."}