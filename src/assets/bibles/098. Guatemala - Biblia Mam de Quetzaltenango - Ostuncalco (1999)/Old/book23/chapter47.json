{"1": "<pb/><t>Kutku'tza tnam B'ab'ilon, ikju'ya kse'n jun txin na'm tmje,</t> <t>ex qeku'ya toj quq;</t> <t>kutku'tza toju' tkawb'ila, tnam Kalda, qpoj txin,</t> <t>ex qeku'ya twitz tx'otx',</t> <t>qu'n lay txitxko'ntla</t> <t>qpoj txin ex tb'anilxi'xa.</t>", "2": "<t>Luju' ka tu'n tchena</t> <t>ex chenku'ya triy,</t> <t>iq'imila ttxo'wa toj twitza,</t> <t>laq'b'a'nktza tana,</t> <t>tu'n kykyaj q'ancha'lixju' tqana,</t> <t>kutik'x jlajina toj nin a' tu'n tqana;</t>", "3": "<t>ẍb'iqb'anku'tib'a</t> <t>tu'n tkyaj q'ancha'lixju' ttz'a'lb'ila.</t> <t>K'okyel tu'me'l t-xel wu'ne',</t> <t>ex mix-a'lo'te' kmyolte tu'n tkub'sb'il, chi Dyos.</t>", "4": "<pb/><t>Intma'n klolqe,</t> <t>ju' Dyos Xjan kye aj Israel,</t> <t>a tb'iju' Dyos Manb'aj nimtipumal, kjalu:</t>", "5": "<t>Qeku'ya tnam Kalda</t> <t>lalun ẍch'ina qpoj txin,</t> <t>kutokxa toj qxopin,</t> <t>qu'n lay txitxko'ntla</t> <t>nimaqkawil kyib'aj nimaqtnam.</t>", "6": "<t>Tej ttzaj ntx'u'jile' kyi'ju' ntaname',</t> <t>xinq'o'ne' ntaname' tu'n tkub' tz'aq toj tq'ob'a</t> <t>ex el kych'ixaw tu'na.</t> <t>Min tzaj laqj tk'u'ja kyi'j,</t> <t>kub' tq'o'na tkawb'ila kuwxi'x kyib'aju' tijwnaq.</t>", "7": "<t>Tmatzuntza: chin kawile' tejumajx, chija;</t> <t>mixti'te ximana kyi'ju' ti'xti' lu</t> <t>ex min ximana kyi'j ja che pomela' b'aj.</t>", "8": "<t>Qu'mtzun, b'intzju'ya lu,</t> <t>qya nanq'ina toj achb'il, min nb'ajx tk'u'ja toju' tkawb'ila,</t> <t>ex nkub' t-xima'na:</t> <t>O'qinkxe', mixti'te juntl;</t> <t>lay chin kyej we' kyimni nchmil</t> <t>ex lay chin kyaje' mixti' wale', chija.</t>", "9": "<t>Naq minab'en, toj jun q'ijx,</t> <t>che ulju' xitb'il lu tib'aja:</t> <t>kjela kyimni tchmila ex mixti' tala,</t> <t>b'a'nqa nxi'x ajpkab'ina ex nim t-sb'ub'la.</t>", "10": "<t>Q'uqlixi'xtoq tk'u'ja toju' tb'inchb'aja myab'a'n,</t> <t>ex kub't-xima'na: Mix-a'lo'te nka'yin wi'je', chija.</t> <t>Makub' t-sb'u'ntib'a kyu'n tnab'la ex tojtzqib'la.</t> <t>Makub' t-xima'na:</t> <t>Ayine' ex oqinkxe', chija.</t>", "11": "<t>Tzultzunte' xitb'il tib'aja,</t> <t>ex lay b'ent tmqet twitz tu'n t-sb'ub'la;</t> <t>tzul jun xitb'il tib'aja</t> <t>lay b'ent tmyet tu'na;</t> <t>mixti' xima'n tu'na tzul jun taq'wix tib'aja</t> <t>mixti' tnab'ena ajtul tib'aja.</t>", "12": "<t>Ljonxa tajpkab'i'na</t> <t>exju' txqan tajk'ayi'na ntb'incha'na</t> <t>ntb'incha'na atxi'x ku'xuntoqa,</t> <t>atzun qil qa k'ajb'el teya,</t> <t>achaq qil qama che xob' xjal teya.</t>", "13": "<t>Nimqe' q'ol tnab'la matxi' che ten, matxipe' siktiya kyxol.</t> <t>¡Kuna' kytzaju' t-xjala nelkynik' kye che'w,</t> <t>aye' npon kynab'l aj t-xikyka'yi'n che'w,</t> <t>aye' nche q'mante titi' tzul, xjawi'nchaq,</t> <t>ex noktilil kyu'n tu'n tkleta!</t>", "14": "<t>Ka'yintzpetzuna, ikqekye' kse'n ttxa triy:</t> <t>nche b'aj tu'n q'aq',</t> <t>min nb'ent kyklontekyib' teju' q'aq'.</t> <t>Qu'n mya jun q'aq' tuk'i'l ttxalq'aq',</t> <t>tu'nwt kykub' qe q'eẍnel ti'j.</t>", "15": "<t>Iktzu'n eb'aja'ju' tajpkab'a,</t> <t>ma'xi'x che yoline' kyuk'i'l toj tkyaqilju' tchwinqlala.</t> <t>Teyilex junjun toju' tb'e tzpetni</t> <t>ex mix-a'lo'te xklonteya.</t>"}