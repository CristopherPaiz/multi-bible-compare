{"1": "<pb/><t>Inche kyimju' xjal tnik'alkyi'j</t> <t>ex mix-a'lo'te nb'ajxtk'uj kyi'j;</t> <t>inche kub' naju' b'a'n xjal,</t> <t>ex mix-a'lo'te nkane toj twitz</t> <t>qa ajkykyim mixti'tlte yajb'ilkye</t>", "2": "<t>ex nche pon toju' nak'b'il.</t> <t>Mana' che b'et toj b'a'n b'e</t> <t>atzu'n ja'lo nche ojlan toj kymuqb'il.</t>", "3": "<t>Che lq'etze', e'tk'wal ajk'ayi'n,</t> <t>aye'ye' e'itz'jiye' toj ajpaji'n:</t>", "4": "<t>¿Alqi'j nche xmayina'ye'?</t> <t>¿Alqi'j nche sq'iluna'ye'?</t> <t>¿Alqi'j netza' kyiq'ina' kyaq'e'?</t> <t>Tk'wal ilqe'kye', twi' chalyolqe'ye';</t>", "5": "<t>Inche aq'wiye' b'inchal ti'xti' mijsoq'x</t> <t>kyxe k'ol ex kyxe kykyaqil tze pujinqe',</t> <t>ex nche kub' kyq'o'ne' k'wal te chojb'il</t> <t>kytzi a' nche etz kyxol ab'j.</t>", "6": "<pb/><t>Majx akyajb'ilju'ye' aj Israel,</t> <t>tu'n kyk'ulune' kywitzju' ab'j sq'ib'un ttzi a',</t> <t>majxna' ati jatu'n kyk'uluna'ye' atzu',</t> <t>Matxi' kub' kyqo'ne' chojb'il b'in kywitz,</t> <t>matxi' kub' kyq'o'ne' twitz awal k'ok'e'kywitz kye.</t> <t>¿Ma oktzun chin tzalajele' tu'n tkyaqil ja'lu?</t>", "7": "<t>Kub' kyq'o'ne' kykuẍb'ile' twi' jun witz nimin twe' jupin kyu'n tzaj,</t> <t>ex atzu' ejaxa'ye' q'olku' chojb'il.</t>", "8": "<t>E'kub' kyq'o'ne' kywitzleb'e' taq'wiqe'xi'x</t> <t>ttze'lti'ju' tjpel tjaya.</t> <t>Ik'nna'le' kyu'ne', ex kub' kyẍb'iqb'a'n kyib'e'</t> <t>ex ekub'kẍeye' tib'aj kykuẍb'ile' nim twitz;</t> <t>kyejb'ent kyole' kyuk'i'lju' ichan</t> <t>e'kub' toj kywitze' tu'n kykub'kẍeye' kyuk'i'l,</t> <t>ex majx tokkywitze' ti'ju' witzleb'.</t>", "9": "<pb/><t>Matz'oktilil kyu'ne' q'ol aseyt twitz dyos Melek</t> <t>ex txqan k'ok'sb'il;</t> <t>exikychq'o'ne' sanjelal najchaq,</t> <t>mache b'ajx kylmu'ne' tzmax toj tkawb'il kamik.</t>", "10": "<t>E'kub' siktiye' tu'n kyb'ete' nim,</t> <t>ex min elkynik'e' qa mixti' tajb'en.</t> <t>Q'i'ntoq kywaye',</t> <t>qu'mtzun mixtoqti' nche siktiye'.</t>", "11": "<pb/><t>¿Alkyeqe'tzu'n dyos lu jatoq nche xob'a'ye' ex jatoq nche nimana'ye',</t> <t>tu'nju' min xjapun kyyole' wuk'i'le'</t> <t>ex majx matzik' nna'le' kyu'ne' tejumajx?</t> <t>Tej mixtoqti' nche nimane' weye',</t> <t>mixti'we' nyol ex naku'j min nxi' toj nwinqile'.</t>", "12": "<t>Oktzun kxe'l nchik'b'a'nwe' kychwinqlale',</t> <t>toj kynab'le' qa majx tzinun ta'qe'ye'.</t>", "13": "<t>Ajkyẍch'ine' qanil o'nb'il,</t> <t>lay che oninjtze' ex lay che klete' kyu'n kywitzleb'e'.</t> <t>Naq che kxe'lqi'n kykyaqil tu'n kyq'iq';</t> <t>naq tu'n jun xupin che b'ela' naj.</t> <t>Aye'tzunkye' q'uqlok kyk'u'j wi'je'</t> <t>che najal toju' tnam</t> <t>ex che najal twi'ju' witz xjan weye', chi Dyos.</t>", "14": "<t>Kb'injtzeltzuntz aj tq'manjtz kjalu:</t> <t>Kyb'inchame' jun b'e plan,</t> <t>che kyiq'imilju'ye' maqb'il tu'n tik'xju' ntaname'.</t>", "15": "<t>Qu'n aju' Dyos te jawnixi',</t> <t>aju' ati tejumajx</t> <t>ex xjan tb'i, intma'n kjalu:</t> <t>Najliqinwe' toj jun najb'il toj kya'j ex xjansa'n,</t> <t>ex atinqine' tuk'i'lju' me's ex nb'isun,</t> <t>inxiwoni'ne' ex inkuwsa'ne'.</t>", "16": "<t>Lay chin oktene' poqilte ntaname' kukxju',</t> <t>ex lay chin q'ojine' kukxju' ti'j;</t> <t>qu'n jaku' lay qetl kyk'u'ju' xjal</t> <t>ju' oje che nch'isaye' wi'je'.</t>", "17": "<t>Majx ten jun tq'ijlalil ntx'u'jile'</t> <t>tu'n tpaju' kyil aj Israel,</t> <t>kub' ntz'e'ysa'ne' kywitz ex elnpa'n wib'e' kyi'j;</t> <t>aye'tzunkye jawkyiq'i'nkyib' ex kub' kypi'sa'nxi'xtlkyib'.</t>", "18": "<t>Matxi' wilju'ye' kyb'inchb'aj,</t> <t>kche nq'a'na'we' ex che ojlal wu'ne'</t> <t>ex che tenb'el toj nak'b'il b'a'nxi'x.</t> <t>Knq'uqb'a'ye' kyk'u'ju' nche b'isun,</t>", "19": "<t>kxel nma'ntzuntze' kye kykyaqil:</t> <t>¡Tenx nak'b'il kyeju' ate'qe' najchaq,</t> <t>ex tenx nak'b'il kyeju' ate'qe' naqaku'!</t> <t>¡Knq'ana'we' ntanam! nchiku'ye'.</t>", "20": "<t>Aye'tzunkye' b'inchal myab'a'n ikyqe' kse'n ninnjab' ntinun,</t> <t>mixjun nb'ent tkub' nak'e</t> <t>ex nche etz t-xonju' xoq'l ex tz'il tu'n ttolob'.</t>", "21": "<t>Mixti'xte b'a'n kyeju' b'inchal myab'a'n, chij.</t> <t>Aku' Qman Dyos q'mante.</t>"}