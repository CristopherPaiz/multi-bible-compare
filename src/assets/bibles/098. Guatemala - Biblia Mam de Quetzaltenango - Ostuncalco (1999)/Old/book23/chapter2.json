{"1": "<pb/>Aye' yol ja'lu tma Isayiy tk'wal Amos, ti'ju' tzaj tkyek'u'n Dyos te ti'j Juda ex Jerusalen:", "2": "<pb/><t>Toju' mankb'il tq'ijlalil</t> <t>kjel we'ju' witz jata' tja Qman Dyos.</t> <t>A witzju' nimxi'x twe' ktenb'el,</t> <t>nimxi'x twe' kyekywitz tkyaqil txqantl witz.</t> <t>Kykyaqil nimaqtnam che ul twitz,</t>", "3": "<t>che b'ju'l txqantl tnam, ex kyma':</t> <t>Kukytzaje', qo'qe' jax twi' witz jata' Qman Dyos,</t> <t>toj tja Qman Dyos, Tdyos Jakob',</t> <t>tu'ntzun ttzaj tye'k'un tb'eyil.</t> <t>tu'ntzun tb'ent qb'et toju' tb'e, chechi.</t> <t>Qu'n toj Syon ktzajela' xnaq'tzb'il,</t> <t>toj Jerusalen ktzajela' tyol.</t>", "4": "<t>Kxjelul Qman Dyos kyoj nimaqtnam</t> <t>ex kb'el tnk'u'n q'oj kyxol txqan tnam.</t> <t>Che b'ajel kyb'incha'n kyk'uẍtx'e'nb'il te toch'b'il tx'otx'</t> <t>exqe' kych'ut te semu'l.</t> <t>Mix-a'lo' jun tnam kjawil tiq'i'n tq'ojb'il ti'j juntl</t> <t>ex lay che xnaq'tzanjtl ti'j q'oj.</t>", "5": "<t>¡Qo'qe'ye' tyajajil Jakob',</t> <t>qob'et toj t-spik'umal Qman Dyos!.</t>", "6": "<t>Nman Dyos, matxi' kyej ttzaqpi'nju'ya ttanama, ju' tyajajil Jakob';</t> <t>nojni kyu'n jyolkyi'j xjal, tzajniqe' tjawetzq'ij,</t> <t>e'ajpkab' kse'nqe' kyxol pilistey,</t> <t>nb'ent tten kyol kyuk'i'l najchaq xjal.</t>", "7": "<t>Nojniju' tx'otx' tu'n q'anpwaq ex saqpwaq,</t> <t>ex txqan k'uwenj;</t> <t>nim txqan chej ex txqan karwaj toju' tx'otx'.</t>", "8": "<t>¡Ex ikxnojni kyu'n witzleb'!</t> <t>Nche k'ulunju' xjal kyeju' dyos b'incha'nqe' tu'n kyq'ob',</t> <t>ex tu'n twi'kyq'ob'.</t>", "9": "<t>Makub' kyme'ssa'nkyib', ex matxi' che nu'tx'j.</t> <t>¡Lalun kub' tnajsa'na kyil!</t>", "10": "<pb/><t>Che okyexju' xjal kyoj pik,</t> <t>ex tjaq'xi' tx'otx';</t> <t>che ewal twitz Qman Dyos xob'ajilx,</t> <t>teju' t-spik'umal tajwalil.</t>", "11": "<t>Ati tu'n tel kych'ixawju' nkynima'n kyib';</t> <t>ex tu'n kykub' me'sset.</t> <t>O'kxte Qman Dyos ktyek'u' tajwalil toju' tq'ijlalil lu,</t>", "12": "<t>toju' q'ij ajtjawti'ntib' Qman Dyos nimtipumal</t> <t>kyi'j kykyaqilju' xjal nkynima'n kyib' ex pi'sqe',</t> <t>ex kyi'j kykyaqilju' xjal nkyla'ji'nkyib' tu'n kykub' me'ssa'n;</t>", "13": "<t>kyi'j kykyaqilju' nok kyq'o'n kyib' kse'nqe' k'ute toj Lib'ano,</t> <t>nimaq kywe' ex ate'kx jawl,</t> <t>mujqa k'ol toj B'asan;</t>", "14": "<t>kyi'j kykyaqilju' nok kyq'o'n kyib'</t> <t>te nimaq witz mo k'ok'e' witz,</t>", "15": "<t>Kyi'j kykyaqilju' nok kyq'o'n kyib'</t> <t>te ja nimaq kywe' mo nimaqtapi,</t>", "16": "<t>kyi'j kykyaqil kyb'ark aj Tarsis</t> <t>mo tb'anil b'ark.</t>", "17": "<t>Majx k'elel kych'ixawju'</t> <t>nkynima'n kyib' ex nkyla'ji'nkyib'.</t> <t>O'kxte Qman Dyos ktye'k'u tajwalil toju' tq'ijlalil lu.</t>", "18": "<t>che b'ajel t-xitu'n tkyaqilju' witzleb'.</t>", "19": "<pb/><t>Ajtjawti'ntib' Qman Dyos, majx kytzajel tchiylal kyi'j xjal twitz tx'otx',</t> <t>k'okyex kylmo'nkyib' kyojile jyom toj pik,</t> <t>kyoj jul twitz tx'otx';</t> <t>che ewal twitz Qman Dyos</t> <t>tu'nju' t-spik'umal tajwalil.</t>", "20": "<t>Tojtzu'n tq'ijlalil lu che elex kyxon xjal kywitzleb'</t> <t>kye ich' ex kye sotz',</t> <t>aye' witzleb' q'anpwaq ex saqpwaq</t> <t>kub'ni kyb'incha'n tu'n kyk'ulun kye,</t>", "21": "<t>k'okyixtzun kyq'o'nkyib'tz kyoj jyom t-xe pik,</t> <t>kyoj jul twitz pik,</t> <t>tu'n ewan twitz Qman Dyos xob'ajilx,</t> <t>ajtul qoptz'aju' tajwalil,</t> <t>ajtjawe' ex ajtkub' noj twitz tx'otx' tu'n xob'il.</t>", "22": "<t>Lalun qetl kyk'u'je' kyi'j xjal,</t> <t>¿qu'n titi' tajb'en?.</t> <t>naqna' jun jiq'chanxte' tchwinqlal.</t>"}