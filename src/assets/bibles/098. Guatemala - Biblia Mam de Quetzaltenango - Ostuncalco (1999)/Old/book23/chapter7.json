{"1": "<pb/>E'tzaju' nimaqkawil Resin, aj Sirya, exju' nimaqkawil Peka, aj Israel, tk'wal Remaliy, q'ojil ti'j Jerusalen, kyajb'iltoq tu'n tkub'ti'j kyu'n ex min b'ent. B'aj ja'lu tej toktoq Akas, tk'wal Jotam ex tchman Osiy, te nimaqkawil toj Juda.", "2": "Pontzun tqanil teju' nimaqkawil Akas ex kye toj tja, ikjalu: Matxi' tz'ok kymujb'a'nkyib'u' aj Sirya kyuk'i'l aj Eprayin. E'aq'witzun nimaqkawil lu'lul tuk'ilju' tnam kse'n tze nche yukchi toj k'ul qa njub'in kyq'iq'.", "3": "<pb/>Tzajtzun tma'n Qman Dyos te Isayiy kjalu: Q'inxa Sear-yasub' ju' tk'wala ex kutxi'ya nelte nimaqkawil Akas ttxa'n tb'e a' jata' nin tk'b'el a', toju' tb'eyil tx'ajb'il,", "4": "<pb/><t>q'manxa te kjalu: <pb/>Ka'yinxtib'a ex lalun jaw sak'puja;</t> <t>lalun xob'a ex lalun tz'oka ẍuj</t> <t>kywitzju' kab'e' ttxa'n si nche qusin,</t> <t>a Resin kyuk'i'l aj Sirya, exju' tk'wal Remaliy,</t> <t>nche k'ant tu'n kytx'u'jil.</t>", "5": "<t>Matxi' kyej b'entti'j jun kyxim aj Sirya</t> <t>kyuk'i'l tyajajil Eprayin ex tk'wal Remaliy, taq'wix ti'ja.</t> <t>Inkyma'n:</t>", "6": "<t>Qtzyuku' kytx'otx' aj Juda ex che qxob'sanx;</t> <t>qetzaku' ex qq'oku' tk'wal Tab'el</t> <t>te nimaqkawil kyxol, chechi.</t>", "7": "<t>Atzunte Qman Dyos ntma'n: ¡Lay japunte' lu!</t>", "8": "<t>Ate Damask ttxuylaltnam toj Sirya,</t> <t>atzun Resin nimaqkawil toj Damask;</t> <t>ex a Samarya ttxuylaltnam kye tyajajil Eprayin,</t> <t>atzunju' tk'wal Remaliy nimaqkawil Samarya;</t> <t>tojtzun oxnaq jwe' (65) ab'q'itl</t> <t>kb'el naj Eprayin te nintnam;</t> <t>ikxtzunkye' qa min xten kyokslab'le' axxi'x,</t> <t>lay che kyajtene' wa'lqe'ye', chi Dyos.</t>", "9": "", "10": "<pb/>Ex tma Qman Dyos te Akas:", "11": "<pb/>Qaninxchaqa te Tdyosa tu'n tb'inchante jun b'a'nq'ob'aj teya tu'n tajb'en tejun techlal, b'a'ntzun tzmax kub'l t-xexi' mujqa tzmax toj ninkya'j, chij.", "12": "<pb/>Xi'tzun ttzaq'we'n Akas: Lay, lay njoywe' ti'j Qman Dyos tu'nwt txinqani'ne' jun techlal te, chij.", "13": "<pb/>Xi'tzun tma'n Isayiy te: <pb/><t>Kyb'intze', aye'ye' toj tja Dab'i, nimaqkawil.</t> <t>¿Ma min nqe kyk'u'je' nche yajune' kyi'ju' xjal,</t> <t>ex ikx nche yajune' ti'ju' Nmane' Dyos?</t>", "14": "<t>Ja'lo axte Qman Dyos kq'olte jun techlal:</t> <t>Ch'onwi'ju' txin</t> <t>k'itz'jel jun tal,</t> <t>Manwel tb'i k'okyel tq'o'n.</t>", "15": "<t>Kyes ktwa tuk'i'l ta'lkab' toj tne'ẍal.</t>", "16": "<t>Na'mxtoqtzun t-spik'e' tuk'ilju' k'wal,</t> <t>kjel kolb'e'n kytx'otx'ju' kab'e' nimaqkawil nxob'a kye.</t>", "17": "<pb/><t>Ktzajeltzun tq'o'n Qman Dyostz</t> <t>jun tq'ijlalil b'ajx tzaja' tq'o'naxi'</t> <t>tib'aja, tib'aju' ttanama ex tja tkawb'ila,</t> <t>atxi'x telen tpa'ntib' Eprayin ti'j Juda.</t> <t>(Xi' nyolina lu ti'j nimaqkawil aj Asirya).</t>", "18": "<pb/><t>Tojtzu'n tq'ijlalil lu che tzajel tiq'i'n Qman Dyos</t> <t>ju' xjal najlqe' ttziyile a' Ejipt kse'n txqan a'jin,</t> <t>ex che tzajel tiq'i'nju' najlqe' Asirya</t> <t>kse'nqe' onon nche jamun.</t>", "19": "<t>Kykyaqil che ul ex che b'elten</t> <t>toj nin chq'ajlaj</t> <t>ex kyoj jyom toj pik,</t> <t>kyxol txqan ch'i'x</t> <t>ex janche k'wana' wakx.</t>", "20": "<t>Tojtzu'n q'ij lu k'ajb'elu' nimaqkawil aj Asirya tu'n Qman Dyos</t> <t>naku'j k'upb'il ntzaj majinet jlajxi' nin a' Ewprates,</t> <t>kb'je'lel tjon t-xya'mal kywi' aj Israel</t> <t>e'kyxmatzi e'txya'mal kyxmilal.</t>", "21": "<pb/>Tojtzu'n tq'ijlalil lu, alqe makub' jun tal twakyix ex kab'e' tal trit", "22": "nim tlech ktenb'el, kwal kyes. Ex kykyaqilju' mache klet toju' xitb'ilte tnam che wal kyes ex ta'lkab'.", "23": "<pb/>Tojtzu'n tq'ijlalil lu, aju' jun tnej awaltoq te kab'k'al lajnaq (1,000) wi' ub'a ex te kab'k'al lajnaq (1,000) saqpwaq twi', kb'el k'ulix ex ktzajel ch'iy txqan nimaq ch'i'x toj.", "24": "Naq yol txkup kb'antela' kyokx xjal smajil atzu', qu'n tkyaqilju' tx'otx' kb'el k'ulix kb'el noj tu'n ch'i'x.", "25": "Mix-a'lotlte kxe'l kywi'yile witz jannoka'toq awal nej, qu'n ch'i'xiletlte' ex txqan k'ul nimaq. Naq k'ik'leb'l wakx ex rit k'okyela'tl."}