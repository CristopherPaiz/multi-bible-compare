{"1": "<pb/><t>Kxel nb'itza'ne' b'itz toj tb'iju' tb'anil wamiwe'</t> <t>nyolin ti'ju' tawal.</t> <t>Atitoq jun tnej tawal wamiwe'</t> <t>toj jun tb'anil tx'otx'.</t>", "2": "<t>Jaw tq'u'n tokel, ex b'jaw t-sk'o'n ab'j toj.</t> <t>tb'anil ij xitawa'n.</t> <t>Jawtb'incha'n jun tal pach nimin twe' toj nky'ajchaq awal</t> <t>ex jawtb'incha'n jun tkub'ilu' lob'j jatu'n tb'incheta' b'in.</t> <t>Atoq tajb'ilju' tu'n tel chi' tawal,</t> <t>atzunte' twitz lob'j el k'a.</t>", "3": "<t>Kymantz tzune' ja'lo alkye ati tpaj,</t> <t>aye'ye' najlqe' Jerusalen, ex aj Juda,</t> <t>qa aju' awal mujqa ayine'</t>", "4": "<t>¿Ti'toqtzunlo juntl ti'xti' tu'n tb'inchet ti'ju' wawale'?</t> <t>¿Mujqa ati jun ti'xti' min xinb'incha'ne' ti'j?</t> <t>Wajb'iltoqe' tu'n tel chi'ju' twitz,</t> <t>¿Tiquntzunlo sela' k'a?</t>", "5": "<t>Kxe'l nma'ne' kyeye'</t> <t>titi' knb'incha'ye' ti'ju' wawale':</t> <t>k'elel nxitu'ne' ch'laj tu'n tb'aj yajti;</t> <t>k'elel ntx'u'yi'ne' tapi tu'n tb'aj wab'e'n;</t>", "6": "<t>kjel ntzaqpi'ne'.</t> <t>Lay b'je'l tq'ob' ex lay jaw xb'oqet k'ul toj,</t> <t>kb'el k'ulixtzuntz ex lay tz'aq'unettel.</t> <t>Kxel nma'ne te muj tu'n lalun tzaj tq'o'n jb'al tib'aj, chi Dyos.</t>", "7": "<t>Ate' tawal Qman Dyos nimtipumal</t> <t>ju' nlaqj ti'j,</t> <t>aju' tnam aj Israel,</t> <t>aju' tnam aj Juda.</t> <t>Atoq tajb'il Qman Dyos tu'n kynimanteju' tkawb'il,</t> <t>extzun naq b'yojwnaqi'n nb'aj toj;</t> <t>tajb'iltoq tu'n tb'inchanjtz tnik'alilti'j,</t> <t>ex naq sich' te k'ixk'oj ntzaj tb'i'n.</t>", "8": "<t>¡Qab'anx kywitze', naq nche b'aj lq'on kyjaye',</t> <t>naq nche' lq'on txqan kytx'otx'e',</t> <t>mixpeti' tkub'el juntl kyu'ne',</t> <t>nche najane' nakuj oqe'kxe' ate' toju' tnam!</t>", "9": "<t>Matzajttziya'nte Qman Dyos nimtipumal weye':</t> <t>Che b'elxitit nim ti'xti';</t> <t>b'a'nqa nimaq ex tb'anilqe',</t> <t>mix-a'lo'xte knajal kyoj.</t>", "10": "<t>Ch'inxmi jun kyjaj ub'a</t> <t>naq jun b'aril ta'l k'elil.</t> <t>Lajoj kostal ij triy, noq jun kostatl ktq'a'.</t>", "11": "<pb/><t>¡Qab'anx kywitze', b'a'n prim nche tx'ujtiye',</t> <t>tu'n q'e'n nche kyaja'tene' nb'aj qonik'an!</t>", "12": "<t>Ati chnab' arpa kukxju', e'tzintzin, e'tunk'al ex e'xux,</t> <t>nim q'e'n atl junjun nimaqwan kyu'ne';</t> <t>mixtzunti' nxikyka'yi'ne' tb'inchb'aj Qman Dyos,</t> <t>ex min nche' ti'ju' taq'un.</t>", "13": "<t>Qu'mtzun k'elex q'i'n ntaname' ti'jxi'ju' tx'otx', tu'n tpaj min kyajb'il tu'n telkynik'.</t> <t>Tkyaqilju' tnam kyuk'i'lxi' nejenel,</t> <t>che kyimel tu'n we'yaj ex k'waj.</t>", "14": "<t>Inxi'x xitk'ab'a'n muqb'il toj ttzi, naku'j jun txkup,</t> <t>tu'n t-xitb'ilq'u'n tnam kyuk'ilxi' nejenel,</t> <t>aye' ate' toj achb'il ex toj kytzalajb'il.</t>", "15": "<t>Majx che kjel me'sa'nju' xjal;</t> <t>che kb'el tzipeju' nkynima'n kyib'.</t>", "16": "<t>Ktyek'u' Qman Dyos nimtipumal tajwalil ajkyok xjal tu'n toj xjel;</t> <t>ktyek'u' Qman Dyos t-xjanb'il ajtb'inchante tnik'alilti'j.</t>", "17": "<t>Che b'ajel xitju' nimaqtnam</t> <t>rit qekye' che wal kyoju' ttx'anqa'n ja.</t>", "18": "<pb/><t>Qab'anx kywitze' tu'nju' q'i'n taq'wixil kyu'ne' tuk'i'l chajyolil,</t> <t>k'lo'nqe'ye' tu'n il, kse'n taq'e'l jun karet jwob'lte.</t>", "19": "<t>Aye'ye' nkyma'ne': tb'inchaxwit Dyos tkyaqilju' ti'xti',</t> <t>tu'ntzun qka'yinte;</t> <t>tb'inchaxwit Dyos Xjan toj Israel ojqel,</t> <t>tu'ntzun qlonte, chechije'.</t>", "20": "<t>¡Qab'anx kywitze', aye'ye' inokkyq'o'ne' myab'a'n te b'a'n,</t> <t>atzunju' b'a'n te myab'a'n,</t> <t>nokkyq'o'nju'ye' spik'un te qxopin,</t> <t>atzu'n qxopin te spik'un;</t> <t>nokkyq'o'ne' k'a te chi',</t> <t>atzu'n chi' te k'a!</t>", "21": "<pb/><t>¡Qab'anx kywitze', aye'ye' ati kynab'le' toj kywitze'</t> <t>ex b'a'n kyximanteye' toj kywitze'!</t>", "22": "<t>¡Qab'anx kywitze', aye'ye' kuw che k'wan q'e'ne',</t> <t>ex mix-alo' nb'ent q'e'n tu'n kse'n nkyb'incha'ne'!</t>", "23": "<t>Aye'ye', naq tu'n pwaq nok kyq'o'ne' xjal mixti' til</t> <t>ex mixti' nok kyq'o'ne' toklenju' mixti' til.</t>", "24": "<t>Qu'mtzun, kse'n q'aq' nb'aj ttz'e'ysa'n ttxa triy</t> <t>atzu'n taq' q'aq' nb'aj tjamu'n maj,</t> <t>ikxtzun che b'ajelaju'ye',</t> <t>kse'n awal inb'aj q'ayj tlok'</t> <t>exqe' tb'echil nche kub' q'ulj nakuj quq.</t> <t>qu'n nelkyik'une' t-xnaq'tzb'il ex tchaq'b'il Qman Dyos nimtipumal,</t> <t>ju' xjan Dyos toj Israel.</t>", "25": "<t>Tu'ntzun tpaju' lu matzaj ttx'u'jil Qman Dyos ti'ju' ttanam,</t> <t>ex matzaq'pon tq'ob' tu'n ttz'e'yset kywitz.</t> <t>Eb'jaw lu'lunju' witz,</t> <t>eb'ajkyaj xonju' kyimni toj b'e naku'j tz'is.</t> <t>Na'mxpetzun tqjenju' ttx'u'jil Qman Dyos;</t> <t>kukx tjawtiq'i'n tq'ob'ju' tu'n tq'ojin.</t>", "26": "<pb/><t>Majaw tq'o'n Qman Dyos jun t-sut tnam</t> <t>ex matxi' t-ẍut'in juntl tnam najchaq ta';</t> <t>nche tzaj tiq'i'nju' najchaqxi'x ta'qe'.</t> <t>Nche tzajtzuntz ojqelxi'x;</t>", "27": "<t>mix-a'lo'x jun numjni ex siktni kyxol,</t> <t>mix-alo' jun mya'wit itz' b'a'nxi'x,</t> <t>mix-a'lo' jun mya'wit jtz'o'n tk'u'j b'a'nxi'x,</t> <t>ex mix-a'lo' jun ẍla'qwit taq'i'l t-xajab'.</t>", "28": "<t>Ch'ut-xi'x kywi' tal kysmaj</t> <t>ex jtz'o'n kysmaj b'a'nxi'x.</t> <t>Tx'e'ju' k'uxb'il toj kyqan kychej naku'j ab'j,</t> <t>exju' tul tqan kykarwaj naku'j xkyeqchanpach;</t>", "29": "<t>Iky tq'ojq'ojelju' kse'n ntzanun jun b'alun,</t> <t>ntzanun ajttzyet tchi',</t> <t>mix-a'lo'x kb'antel tel q'inte te.</t>", "30": "<t>Ajtponju' q'ij q'ma'ntl,</t> <t>ktinulju' nintnam lu kse'n ninnjab' ti'j Israel;</t> <t>qatzun a'lo' nka'yinte tx'otx',</t> <t>ktla' kyajni toj qlolj</t> <t>kb'el jupe'qwitz tu'n txqan muj.</t>"}