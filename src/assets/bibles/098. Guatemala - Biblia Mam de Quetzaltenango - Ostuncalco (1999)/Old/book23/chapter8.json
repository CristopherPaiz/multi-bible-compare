{"1": "<pb/>Tzaj tma'n Qman Dyos weye': Q'intz jun nin tz'lena ex tz'ib'anku'ya twitz, tuk'i'l techtz'ib' q'ancha'l ex ojtzqi'n kjalu: Maer-salal-asb'as.", "2": "Q'inqe'tz tzuna pale Uriy ex Sakariy tk'wal Jeb'erekyiy te tziyal q'uqli kyk'u'jlalil, chij.", "3": "<pb/>Yajxi'tzuntl nkub' kẍeye tuk'i'l sanjelal qya, ju' nxu'jile', ex oktiqa'n twi' jun tal ex itz'jiju' tal. Tzajtzun tma'n Qman Dyos weye': q'onka tb'i Maer-salal-asb'as.", "4": "Qu'n na'mxtoqpe' tmante k'wal tat ex nan, che okyel leq' toj Damask ex Samarya, kb'ajxel q'i'n kyq'inumalju' tnam te nimaqkawil aj Asirya, chi Dyos.", "5": "Ex tzaj tma'ntl Qman Dyos weye':", "6": "<pb/><t>Naq tu'n kyxob'el te Resin ex te tk'wal Remaliy</t> <t>nela' kyik'u'n a' toj Siloe,</t> <t>ju' chab'axi'x nb'et,</t>", "7": "<t>ktzajel tiq'i'n Qman Dyos tnimal a' Ewprates kyib'aj</t> <t>(aju' nimaqkawil aj Asirya tuk'i'lxi' tkyaqil tipumal)</t> <t>Kb'ajel tyaju'n tkyaqilju' tb'eyil,</t> <t>ex kpiq'chajel ttziyile,</t>", "8": "<t>k'i'k'el tzmax Juda ex knojel tu'n,</t> <t>kjapumelte' tzmax tjaq' tqul.</t> <t>Ikyk'okyela' kse'n jun pich' lik'u'n toj t-xik',</t> <t>Emanwel, knojel toj tkyaqilju' ttx'otxa tu'n.</t>", "9": "<pb/><t>Kyb'uyintz kyib'e', nimaqtnam, ex tzajx tchi kyi'je';</t> <t>kyb'intz jaye'lu kykyaqile' najchaq tnam:</t> <t>b'a'nqa matz'ajb'en kyq'ojb'ile', ktzajel ttchi kyi'je'</t> <t>axxi'x, maskye matz'ajb'en kyq'ojb'ile', kb'elkyi'je'.</t>", "10": "<t>Mixti'x k'okyela'te' kyxime', qu'n kb'el xitjte';</t> <t>maskye ma kyb'inchaye' ti'xku' kyajb'ile', layx japun,</t> <t>qu'n atite Dyos quk'i'le'.</t>", "11": "<pb/>Inkub' ttzyu'ne' Qman Dyos kuw ex tzaj tab'tzi'n tu'n lalun txi' nljo'ne' kyb'e xjal lu. Chij kjalu:", "12": "<pb/>Lalun kymaye' qa chin jawil miltz'uje' kyi'je', kse'n nkyma'n tnam. Lan che jaw sak'puje' ex lalun che xob'e' te tkyaqilju' nq'manjtz kyeye'.", "13": "Weye' tu'n kyxob'a'kye' ayine' Dyos Manb'aj nimwipumale', qu'n xjan qinwe'; tenx nchiylale' kyeye' ex che xob'e' nwitze'.", "14": "Chin okyele' kse'n jun xpatxab' kyeye'; jun ab'j ja che jawila' trakpuje', ja che jawila' tz'aqu' kab'e' kykawb'il aj Israel; naku'j xpatxab' ja che jawila' tz'aqju' aj Jerusalen.", "15": "Nim che jawil trakpuj, che jawil tz'aq ex che kyimel; nim che tzyetil toj xpatxab', chi Dyos.", "16": "<pb/><t>Kyiq'ime' tqanil lu b'a'nxi'x;</t> <t>kyewanxe' chik'b'ab'l lu exqe' nxnaq'tzb'ile'.</t>", "17": "<t>Maskye matxitewa'ntib' Qman Dyos kye tyajajil Jakob',</t> <t>q'uqliwe' nk'u'j ti'j.</t> <t>Matx tz'okqewe' nk'u'j ti'j.</t>", "18": "<t>B'a'nq'ob'aj qo'qe' kyxol aj Israel</t> <t>kyuk'i'lju' nk'wale' e'tzaj tq'o'n Qman Dyos,</t> <t>okub' tq'o'ne' Qman Dyos nimtipumal</t> <t>najli twi' witz Syon.</t>", "19": "<t>Qama kyma xjal kyeye':</t> <t>Kyjya'kkyi'je' kyuk'i'l txkol anmi</t> <t>ex kyuk'i'l ajpkab' nkych'ixpu'n toj kywi' ex nche jasjne.</t> <t>kytzaq'wenxe' kye</t> <t>¿Ma laytzun b'ent t-xjelun jun tnam te Dyos,</t> <t>ma kyetzun kyimni qo xjelula' kyi'ju' itz',</t>", "20": "<t>tu'n ttzaj kyq'o'n qnab'l mujqa jun tpakb'al? chechiku'ye'.</t> <t>Qa min nche yolin kse'n tchaq'b'il Dyos,</t> <t>naqx toj kywitz nok.</t>", "21": "<pb/><t>Naq kche b'etjel kye' xjal,</t> <t>jtz'o'nqe' ex nche we'yajti,</t> <t>tu'ntzu'n we'yaj tzul kytx'u'jil.</t> <t>Ktzajel kytxko'n toj twi'ju' kynimaqkawil exqe' kydyos.</t> <t>Nche jaxxi' ka'yin twitz kya'j</t>", "22": "<t>yajxi'tzuntl che b'elka'yin twitz tx'otx',</t> <t>naq prowil ex qxopin k'okyil kyka'yi'n,</t> <t>oq'el ex qlolj.</t> <t>tkyaqil majx kb'el yupj.</t>"}