{"1": "<pb/>Toju' tq'ijlalil lu yab'ti Esekyiy b'a'nxi'x, ex xi' Isayiy t-sanjelal Dyos, tk'wal Amos, ka'yilte ex xitma'n te: <pb/>—Chi Qman Dyos xtma: Q'mankja mankb'il tyola kyeju' toj tjaya, qu'n kkyimela. Lay b'enta, chij te.", "2": "<pb/>Atzunte Esekyiy okxtmiltz'u'n twitz twitz tapi, ex kub'san te Qman Dyos kjalu:", "3": "<pb/>Nman Dyos nchin kub'sane' teya, na'ntzju'ya wajb'eb'le' ma japun ex ttxolilti'ju' xnb'inchaye' twitza, ma nb'inchaju'ye' ntzalaja ti'j, chij. Kub' oq'tzuntz b'a'nxi'x.", "4": "<pb/>Tchaq'tzun Qman Dyos te Isayiy", "5": "tu'n t-xi'tl q'malte te Esekyiy kjalu: Matzaj tma'n Qman Dyos ja k'uluna' Dab'i ojtxi' tyajilb'ena kjalu: <pb/>Matxi' nb'iju'ye' tna'j Dyosa ex matxi' wile' ta'l twitza sel. K'anq'il o'lajoj ab'q'itla wu'ne'.", "6": "Knkla'ya tuk'i'l tnam Jerusalen toj tq'ob'ju' nimaqkawil aj Asirya. Ayinwe' chin klolteju' nintnam lu, chiku'ya te, chi Qman Dyos.", "7": "<pb/>Xittzaq'we'n Isayiy te: <pb/>—A techlal ja'lu ktzajel tq'o'n Qman Dyos teya qa kjapumelju' tyol teya:", "8": "Knb'incha'ye' tu'n tanjtzti'ju' tewan q'ij toju' lajoj sqit matxi' ku'tza' toj ttechb'ilq'ij Ajas, chij. <pb/>Anjtzun lajoj sqitun ti'ju' tewan q'ij matxi'toq ku'tz.", "9": "<pb/>Tej tb'anix Esekyiy teju' tyab'il, kub' ttz'ib'a'n b'itz lu:", "10": "<pb/><t>Matxi'toq kub' nximane' kjalu:</t> <t>Chin xe'le' tojku' tb'anil nchwinqlale';</t> <t>nchinx chq'o'ne' toj tkawb'il kamik</t> <t>tzmax ajtpon b'aju' nchwinqlale'.</t>", "11": "<t>Kub' nximane': Lay wiltle' Qman Dyos twitzju' tx'otx' lu,</t> <t>mix-alo'tl junju' nanq'in twitz tx'otx'</t> <t>okwit k'okyel nka'yi'ntle'.</t>", "12": "<t>Nkub'xitu'n njaye', nelq'i'n weye',</t> <t>naku'j kypach k'ik'lel.</t> <t>Naku'j tchemoj jun chmolju' nchwinlale'.</t> <t>nel jon ti'ju' chinb'ilte.</t> <t>Nchin yajtiye' tu'na q'ijtl ex qonik'an.</t>", "13": "<t>Nb'aj qonik'an wu'ne' nchin ẍch'ine' tu'n k'ixk'oj,</t> <t>naku'j tok jun b'alun toqilkye nb'aqile'.</t> <t>Nchin yajtiye' tu'na q'ijl ex q'onik'an.</t>", "14": "<t>Chab'a nchin t'i'njneye' kse'nqe' pich' kolondrin,</t> <t>nchin t'i'njneye' kse'nqe' paloms.</t> <t>Nche sikti nwitze' ka'yb'ente twitz kya'j.</t> <t>¡Nman Dyos, nchin yajtiye', chin ttzaq'wentza!</t>", "15": "<t>¿Tixi'xti' tu'n txi' nma'ne' te,</t> <t>ana'te xb'inchante?</t> <t>Mixti'x noktl nwatle'</t> <t>tu'n tpaju' k'ixk'oj wi'je'.</t>", "16": "<t>Che anq'ilkye' klo'nqe' tu'n Qman Dyos,</t> <t>ex chin anq'ilwe' kyuk'i'l kykyaqil ja'lu. <pb/>Matxi' tzaj tq'o'n jumajtla nchwinqlale', b'a'nqine' tu'na.</t>", "17": "<t>Ka'nxlu nchin tzalajtle' tu'na te t-xel k'ixk'oj.</t> <t>Matxi' chin tkola teju' tjul kamik,</t> <t>qu'n makub' tnajsa'na tkyaqilju' wile'.</t>", "18": "<t>Lay b'entjaw nima'nta kyu'n ate' toj muqb'il,</t> <t>lay b'entjaw ajwali'na kyu'nju' kyimni,</t> <t>lay b'ent kyayonju' nche'x toj jul</t> <t>ti'ju' tyola njapun.</t>", "19": "<t>O'qe'kxkye' itz'qe' che ajwalilteya,</t> <t>kse'n nb'incha'ne' ja'lo.</t> <t>Nche yolinju' manb'aj kye kyk'wal</t> <t>ti'ju' tyola njapun tu'na.</t>", "20": "<t>Atite Qman Dyos tzalu klol weye'.</t> <t>Che qq'ajtzanxju' qchinab' arpa ex qoqe' b'itzan</t> <t>toj tja Qman Dyos</t> <t>toj tkyaqilju' nqanq'i'n, chiju' b'itz.</t>", "21": "<pb/>Ojetoq txitma'n Isayiy tu'n tkub'incha'n jun q'a'nb'il ti'j iw tu'n tokq'o'n ti'ju' yab'il ti'j nimaqkawil, ex q'anet nimaqkawil tu'n.", "22": "Ex ojetoq txitqani'n Esekyiy te Isayiy: <pb/>—¿Ti'tzun techlal k'elela' nnik'e' qa b'a'n tu'n nxi'ye' toj tja Qman Dyos? chij."}