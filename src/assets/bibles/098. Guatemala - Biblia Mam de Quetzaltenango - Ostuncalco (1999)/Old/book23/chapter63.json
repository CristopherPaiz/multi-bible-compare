{"1": "<pb/><t>—¿Alkyetzu'n na'j saj B'osra, tanmi tnam Edom,</t> <t>tok t-xb'alun chmo'n tk'ikyaq,</t> <t>tzul nxi'x qoptz'aj t-xb'alun</t> <t>ojqeltel b'a'nxi'x? <pb/>—Ayinweju'ye', in nma'ne' tpakb'alil kanb'ab'l</t> <t>ex nim wipumale' tu'n nkolone'.</t>", "2": "<pb/><t>—¿Tiqu'ntzun kyaq ka'yin t-xb'aluna,</t> <t>kuxi'xtej matxi' b'ajb'eta tib'aj ub'a?</t>", "3": "<pb/><t>—Ikju', machin b'ete' njunale' tib'aj ub'a,</t> <t>mix-a'lo'te sonin weye';</t> <t>macheb'aj nwab'e'ne' wajq'oje toj ntx'u'jile'</t> <t>macheb'aj nwab'e'ne' tuk'i'l nq'oje,</t> <t>mab'jo'k txatju' kych'k'el tiju' nxb'alune'</t> <t>ex mab'ajtxa'j tkyaqilju' wi'je' toj.</t>", "4": "<t>Makub' nxima'ne' qa jun q'ij knb'incha'ye' tnik'alilti'j</t> <t>matxitoq pon q'ij tu'n kytzaqpetju' ntaname'.</t>", "5": "<t>Tzaj nka'yi'ne' ex mix-a'lo'toq onilweye';</t> <t>majx njaw lab'tiye' tu'n mix-a'lo' onilweye'.</t> <t>Machin kanb'ane' tu'n nq'ob'e'</t> <t>maten wipumale' tu'n ntx'u'jile'.</t>", "6": "<t>tuk'i'l ntx'u'jile' eb'ajkub' nb'lo'ne' nimaqtnam,</t> <t>eb'ajkub' nxitu'ne' tu'n nq'oje</t> <t>mab'aj qojli kychk'el wu'ne' twitz tx'otx'.</t>", "7": "<t>Wajb'ile' tu'n nyoline' ti'j tk'ujlalil Qman Dyos,</t> <t>tu'n kyxi' nb'itza'ne' ajwalb'ilte</t> <t>tu'n tkyaqilju' matxi' tb'incha qe,</t> <t>tu'nju' t-xtalb'il nimxi'x kye aj Israel,</t> <t>ti'nju' matxi' tb'incha tu'n t-xtalb'il</t> <t>ex tu'n nimxi'x tk'u'jlalil.</t>", "8": "<t>Tmate Dyos kjalu: Ntanam qe'weju'ye',</t> <t>e' nk'wale' lay che jawmiltz'uj wi'je', chij.</t> <t>Ex mache tkol,</t>", "9": "<t>toj tkyaqilju' kyb'is.</t> <t>mya juntl saj tchq'o'n xklonkye;</t> <t>aku'te Qman Dyos saj.</t> <t>Mache ttzaqpi tu'n tk'ujlalil ex tu'n tlaqb'il tk'u'j.</t> <t>mache jawtiq'i'n, mache jaw tchle'n.</t> <t>Ikytzun matxi' tb'inchaju' kukxu'.</t>", "10": "<t>Aye'tzunkye mache ok pi's te Qman Dyos</t> <t>ex matz'ok kyq'o'n ttx'u'jilju';</t> <t>qu'mtzun sok te kyajq'oj</t> <t>ex matzaj tq'o'n q'oj kyi'j.</t>", "11": "<t>Tzaj kyna'ju' tq'ijlalil ojtxi',</t> <t>tej tten Moyses tzaqpinkye ttanam,</t> <t>ex nche xjelun kjalu:</t> <t>¿Jatzunta' Dyos klonte Moyses toj nin a' Nilo</t> <t>ju' k'ik'lel kyi'ju' ttanam?</t> <t>¿Jata'ju' tzaj q'onte t-xew xjan te Moyses?,</t>", "12": "<t>aju' b'inchante</t> <t>tu'n ttenju' tipumal tb'anilxi'x tuk'i'l Moyses,</t> <t>aju' xi' aq'punte ninnjab' kyeju' ttanam</t> <t>tu'n tten jun tpakb'alil ti'j tejumajx,</t>", "13": "<t>aju' ik'xq'inkye t-xe ninnjab' ex min e'jaw ẍjilj,</t> <t>kse'nqe' chej nche b'et toj chq'ajlaj,</t>", "14": "<t>ex kse'nqe' wakx ajkyku'tz toj plan tx'otx', ¿chechij.</t> <t>Aku'te t-xew Qman Dyos ẍaqlulkye.</t> <t>Ikytzu'n xa't-ẍaqlu'n ttanam</t> <t>ex mab'injtz tpakb'alil ex tajwalil.</t>", "15": "<t>Nman Dyos, ka'yintza tzmax toj kya'j,</t> <t>tzmax toju' najb'il xjan ex tb'anil ja najla'ya.</t> <t>¿Jatzunta' tk'u'jlalila nimxi'x ex tipumala?</t> <t>¿Tzunju' ntna'ntoqa qi'je'?</t> <t>¿Mamixtzunti'tl tlaq'b'il tk'u'ja qi'je'?</t>", "16": "<t>¡Ateju'ya qmane'!</t> <t>B'a'nqa minqo oktq'o'ne' Ab'raam te tk'wal,</t> <t>ex b'a'nqa minqotzaj tna'ne' Israel,</t> <t>ateju'ya qmane', Nman Dyos;</t> <t>ateju'ya tzaqpilqeye' kukxju'.</t>", "17": "<t>¿Tiqu'ntzun ntjo'na'ya, Nman Dyos, tu'n qel txalpuje' ti'ju' tb'eya?</t> <t>ex tch'uẍsa'na qanmiye' tu'n lanlun qonimane' teya?</t> <t>Miltz'untztl twitza qeye' tu'n tk'u'jlalila qi'je' ajb'el qo'ye' teya</t> <t>ex kyi'ju' tnej qyajajile' etza'n tu'na.</t>", "18": "<t>¡Naq ch'i'ntoj o'okye' tajawju' tx'otx'!</t> <t>Makub' kyaju'n qajq'oje' tjaya te k'u'lb'il.</t>", "19": "<t>Maqokyaje' naku'j b'ajx kawina' qib'aje',</t> <t>kuxi'xtej b'ajx qiqaya'ju'ye' tb'iya.</t>"}