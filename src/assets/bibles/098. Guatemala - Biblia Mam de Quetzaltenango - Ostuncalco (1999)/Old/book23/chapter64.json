{"1": "<pb/><t>Naqwit txitlaqu'na kya'j ex tu'n tku'tza</t> <t>tu'n kylu'lunju' witz teya ajtula,</t>", "2": "<t>kse'n ajkyb'aj tz'e'yju' ch'i'x tu'n q'aq'</t> <t>mujqa kse'n ajtloqlon a' tu'n.</t> <t>K'eleltzun kynik'ju' tajq'oja ti'ju' tb'iya</t> <t>ex che lu'lulju' nimaqtnam twitza.</t>", "3": "<t>Tej tb'inchanteya ti'xti' xob'ajilqe'x naqmix qnab'ene',</t> <t>tej tku'tza, eb'aj lu'lunju' witz teya.</t>", "4": "<t>B'ajx b'injtza' ex b'ajx tz'ilwa'xi'tl</t> <t>qa atiwt juntl dyos ti'jxi'ya</t> <t>inwt che tb'incha'n ti'xti' lu</t> <t>o'nb'il kyeju' q'uqlok kyk'u'j ti'j.</t>", "5": "<t>Intk'mo'n teju'ya nb'inchante b'a'n tuk'i'l tzalajb'il</t> <t>ex ntzajtna'n tu'n tb'inchanteju' tajb'ila. <pb/>Matzaj ttx'u'jila qu'n mana' qo b'inchan ile';</t> <t>matxi b'et q'ij nokqq'o'ne' ttx'u'jila.</t>", "6": "<t>Qkyaqile' ikyqo'ye' kse'n xjal tz'il;</t> <t>tkyaqilju' qaq'unb'ene' b'a'n ikyqe' kse'n ẍb'u'y tz'il;</t> <t>qkyaqile' xqo okye' kse'n t-xaq tze nb'je'l tz'aq,</t> <t>ex nqo'x kyiqa'ne' b'yojxjali'n eqb'inchaye' naku'j tu'n kyq'iq'.</t>", "7": "<t>Mix-a'lo'tlte nxina'nteya</t> <t>ex mix-a'lo'tl noktq'o'ntilil tu'n tqe tk'u'j ti'ja;</t> <t>qu'mtzun makub' tewa'ntib'a qeye'</t> <t>ex maqo kyej tq'o'na tu'n kypaju' qb'inchb'aje' myab'a'n.</t>", "8": "<pb/><t>Tu'npetzunju' aya qmane', Nman Dyos;</t> <t>tx'otx' qo'qe', ateju'ya b'inchal k'wil;</t> <t>¡aya kub'inchanqeye' qkyaqile'!</t>", "9": "<t>Nman Dyos, lalun q'ojinxi'xa qi'je'</t> <t>ex lalun tzaj tna'ntla qb'yoj xjali'ne'.</t> <t>¡O'ttanam qo'na'ya!</t>", "10": "<t>matxi' che kyej chq'ajlajixu' xjan nimaqttanama</t> <t>naq tik'lentlju' Jerusalen kub'ni xitj.</t>", "11": "<t>Kub' xitju' najb'il xjan tb'anilxi'xtoq tu'n q'aq'</t> <t>janajwalinjtza'toqa kyu'n ojtxi' qchmane'.</t> <t>¡Tkyaqilju' nxi'xtoq qo tzalaje' ti'j, xitjniqe'tl!</t>", "12": "<t>¿Mixtzunti'x ktb'incha'ya tu'n tkyaqil ja'lu, Nman Dyos?</t> <t>¿Mamixti'xte ktma'ya tu'n</t> <t>ex maqob'el tme'ssa'n xi'xtla tejumajx?</t>"}