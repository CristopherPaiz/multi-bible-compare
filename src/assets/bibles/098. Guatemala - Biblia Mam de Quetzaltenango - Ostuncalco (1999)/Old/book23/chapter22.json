{"1": "<pb/><t>Tpakb'al ti'ju' b'ya' naku'j witzik':</t> <t>¿Titzu'n nb'aj, kykyaqil nche jax kyib'aju' ja?</t>", "2": "<t>Nche b'ajtilj xjal ex nim tq'ojq'ojel toju' nintnam,</t> <t>nintnam majx ntzalaja,</t> <t>min ẍekyimju' t-xjala tu'n k'uẍtx'e'nb'il,</t> <t>min ẍekyim toj q'oj;</t>", "3": "<t>ojqel ẍeb'je'tz kykyaqilju' tnejenela,</t> <t>ex tej ẍeoq kye' smaj mache okx jpu'n.</t> <t>Mache b'ajx oqu' t-xjala kuwqe'xi'x najchaq,</t> <t>tetzunj ẍetzyet mache b'jo'kx jpu'n.</t>", "4": "<t>Qu'mtzun nmane': che lq'eqemile' wi'je',</t> <t>wajb'ile' tu'n woq'e' tuk'i'l tk'ayil;</t> <t>lan che oktene' q'uq'b'alte nk'u'je'</t> <t>tu'nju' xtk'ulb'a ntaname'.</t>", "5": "<t>Qu'n oje tchaq' Qman Dyos nimtipumal</t> <t>tu'n tpon jun q'ij b'isb'ajilx,</t> <t>te xitb'il ex chuksb'il</t> <t>toju' b'ya' te yek'b'il.</t> <t>Nche b'jawxitu'n nimaqtapi;</t> <t>npon kyq'ojq'ojelju' sich' tzmax kywi' witz.</t>", "6": "<pb/><t>Matxi' b'entkyten tal kysmaj aj Elam,</t> <t>ex luqe' teqe'kx toj kykarwaj ex kyi'j kychej;</t> <t>matx b'je'tzkyiq'i'n aj Kyir kykolb'il.</t>", "7": "<t>Matx che kub'chmet karwaj kyoju' tb'anilxi'x tb'ya'ya,</t> <t>ex nche ponju' chejil q'ojil ttziju' nintnam.</t>", "8": "<t>Matxi' kyej kolb'e'n kolb'ilte Juda.</t> <pb/>Kkyka'yine' k'ub'l aq'unb'il te q'oj toju' Ja toj K'ul toju' q'ij lu.", "9": "Kyile' nim k'atxa'j ti'ju' Ninttanam Dab'i ex nnoju' tkb'el a' ati kub'l;", "10": "Eb'aj kyka'yi'ne' ja toj Jerusalen ex b'ajkyxitu'ne' junjun tu'n tkuwsetju' nintapi.", "11": "Jaw kyb'incha'ne' jul kyxolju' kab'e' nimaqtapi te tkb'elju' a' netz toju' ojtxi' tkb'el a'. Extzun min okkyq'o'n kywitze' ti'ju' b'inchante tkyaqil, aj kub'ni ximante ojtxi'.", "12": "<pb/><t>Mache txokliye' tu'n Qman Dyos nimtipumal toju' q'ij lu</t> <t>tu'n kyoq'e' ex tu'n kyb'isune',</t> <t>tu'n tel kyjon kywi'ye'</t> <t>ex tu'n tok kyq'o'n kyxb'alune' te b'is techel k'ixk'oj.</t>", "13": "<t>Aye'tzunkye' nche b'aj saqchane' ex nche b'ajtzalaje',</t> <t>nche b'yo'n wakxe' ex rit,</t> <t>nche ch'yon chib'je' ex nche k'wan b'ine'.</t> <t>Qoqe' wan ex qoqe' k'wan,</t> <t>qu'n najchi'j qoqekyim, chechije'.</t>", "14": "<t>Atzunte Qman Dyos nimtipumal makub' tyek'u'ntib' nwitze'</t> <t>ex matzaj tma'n toj nẍkyine':</t> <t>lay kub' nnajsa'ne' il lu;</t> <t>kche kyimelkye', chij.</t> <t>Tyolku' Qman Dyos nimtipumal.</t>", "15": "<pb/>Tzaj tma'n Qman Dyos nimtipumal weye': <pb/><t>Kutxi'ya tk'etz Seb'na, nuk'ul toj tja nimaqkawb'il, ex q'manxa te:</t>", "16": "<pb/><t>¿Titi' ntb'incha'na tzalu,</t> <t>mujqa alkye xiq'onte toklena</t> <t>tu'n jawtb'incha'na jun muqb'il tzalu,</t> <t>tu'n tb'inchante jun muqb'ilteya tzmax jawtl</t> <t>ex tu'n tokx tlku'na jun tojb'ila toj pik?</t>", "17": "<t>Kxelxona najchaq tu'n Qman Dyos,</t> <t>kse'n ntb'incha'n jun ichan kuw,</t> <t>Ktzyetela tu'n tuk'i'l tipumal,</t>", "18": "<t>kxel tololona tu'n kse'n jun xpo'tz</t> <t>kxelxona tu'n toj jun tx'otx' nim twitz.</t> <t>Atzuntzu' kkyimela'ya,</t> <t>atzuntzu' che kjela' karwaj nim kyoklen teya</t> <t>ex ch'ixb'ilx k'elela'ya te tja nimaqtkawb'ilu' tajawa.</t>", "19": "<t>K'elel wiq'i'na toju' toklena,</t> <t>k'elel wiq'i'na ti'ju' taq'una.</t>", "20": "<pb/><t>Atzu'n q'iju' ktzajel ntxko'ne' nmajine',</t> <t>aju' Elyakyim tk'wal Ilkyiy;</t>", "21": "<t>K'okyel nq'o'ne' t-xb'aluna ku'j ti'j:</t> <t>k'okyel nq'o'ne' jtz'ob'l tk'u'ja nim toklen tk'u'j</t> <t>ex kxe'l nq'o'ne' toklena te.</t> <t>K'okyel naku'j manb'aj kye' aj Jerusalen</t> <t>ex teju' tnam aj Juda.</t>", "22": "<t>Ti'j tqul kb'ela' nq'o'ne' tal tja Dab'i;</t> <t>mix-a'lo' kb'entel tjpunteju' oktjqa'</t> <t>ex mix-a'lo' tu'n tjqonteju' matjup.</t>", "23": "<t>K'okyel te tq'uqb'il te ninb'il</t> <t>kyeju' toj tja tma'n.</t> <t>Knb'incha'ye' tu'n tkyaj kuw toj toklen,</t> <t>naku'xwitloj jun klawẍ.</t>", "24": "<t>Ti'j te kb'antela' kyok ye'</t> <t>tkyaqilju' nim toklen toj tja tman</t> <t>ex kyxol tkyaqilju' tyajajil,</t> <t>tkyaqilju' tkb'el k'wab'j k'ok'e'qe',</t> <t>e'k'wab'l ex k'ok'e' xar.</t>", "25": "<pb/><t>Tojtzu'n q'ij lu,</t> <t>k'eletz tz'aqu' klawẍ jaokxna' poji'n</t> <t>k'eletz xb'oqj ex k'elel tz'aq,</t> <t>ex tkyaqil tixti' yo'ltoq ti'j che b'el laqj, chiku'ya te, chi Dyos.</t> <t>Aku' Qman Dyos nimtipumal q'mante.</t>"}