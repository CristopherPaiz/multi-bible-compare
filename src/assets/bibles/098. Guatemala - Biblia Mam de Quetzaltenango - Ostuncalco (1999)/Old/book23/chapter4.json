{"1": "<pb/><t>Naq jte'xtl ichan che kjel toju' tq'ijlalil lu</t> <t>wuq qya che q'ojil ti'j jun ichan</t> <t>ex kxe'l kyma'n te:</t> <t>Ayo'xqe' qok'a'cha'lteqib'e'</t> <t>ex ayo'xqe' qoktxulqib'e',</t> <t>naq o'kx tu'n toka te qchmile' tu'n lalun qokyaje' toj ch'ixb'ajil, chechi.</t>", "2": "<t>Tzul tq'ijlalil,</t> <t>che poq'chajelju' kyxul tu'n Dyos,</t> <t>wiqb'il ex ajwalb'il kyeju' che kjel anq'in toj Israel;</t> <t>k'okyelu' twitz awal kjawil twitzju' tx'otx'</t> <t>te ajwalb'il ex te ninb'ilkye.</t>", "3": "<t>Aye' che kjel anq'in toj Syon,</t> <t>exqe' che kjel anq'in toj Jerusalen</t> <t>k'okyel q'o'n kb'i q'o'nkyib' toj tq'ob' Qman Dyos.</t>", "4": "<t>Ajtmante Qman Dyos tu'n ttz'e'yset kywitz</t> <t>ex ajtkub' ttz'e'ysa'n kywitz,</t> <t>kt-·∫çtiljsa'ju' tnam Jerusalen teju' kychk'lel q'a xb'je'l,</t> <t>ex kttx'ja' kytz'ililju' najlqe' Syon.</t>", "5": "<t>Ktzajel tq'o'n Qman Dyos jun qxopin muj te q'ijl</t> <t>atzun jun te qonik'an ntilky'aj tqan q'aq'</t> <t>tib'aj tkyaqilju' witz Syon</t> <t>ex tib'aju' tnam b'u'yi'ntib' atzu'.</t> <t>Tib'ajtzun tkyaqil ja'lu, ktenb'elju' tajwalil Qman Dyos,</t>", "6": "<t>Te xq'uqilkye ex klol kye;</t> <t>k'ajb'el te kyxlekun te ttantonil q'ij</t> <t>ex kolb'ilkye jb'al ex te q'ankyaq.</t>"}