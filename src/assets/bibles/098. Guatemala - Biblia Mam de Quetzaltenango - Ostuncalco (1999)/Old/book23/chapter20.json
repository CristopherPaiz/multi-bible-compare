{"1": "<pb/>Jun q'ij xitchq'o'n nimaqkawil Sarjon aj Asirya jun tmajin kawb'il nim toklen toju' nintnam Asdod, q'ojintzu'n tmajin kawb'il ti'ju' nintnam ex kub'ti'j tu'n.", "2": "Tojtzu'n tq'ijlalil lu tzaj yolin Qman Dyos te Isayiy, tk'wal Amos, ex tma: Iq'imila ti'ja taq'wixi'x oksa'n tu'na exju' t-xajab'a tok ti'j tqana, chij. <pb/>Tb'incha Isayiy ikju' ex kyejten mixti' t-xajab' ex ẍb'iqliyinin.", "3": "Tmatzun Qman Dyos: Matxi' ten oxe' ab'q'i nmajine' Isayiy mixti' t-xajab' ex ẍb'iqliyinin, te jun techlal ex tpakb'alil kye Ejipt ex Etyopya.", "4": "Ikxtzu'n che elextiq'i'n nimaqkawil aj Asirya aj Ejipt ex aj Etyopiy toju' kytx'otx', b'a'ntzun ẍjo'q mo ku'xun, mixti' kyxajab' ex ẍb'iqlqe', q'ancha'l kyẍo'p tu'n tel kych'ixaw.", "5": "Che b'ajelxob'ju' xjal ex che kb'el ch'ixwi ti'j Etyopiy jaq'uqla'toq kyk'u'j, ex ti'j Ejipt nimtoq toklen toj kywitz.", "6": "Kkyma' kykyaqilju' najlqe' toju' mlaj toju' tq'ijlalil lu, kjalu: kyka'yinxe' ja matxi' pona' b'aju' ja q'uqloka' qk'u'j, janqo qanina'toq o'nb'il, tu'n tkolon qi'j teju' nimaqkawil aj Asirya. ¿Se'ntzun taq'wi tu'n klonteqib' ja'lo? chechi."}