{"1": "<pb/><t>¡Qab'anx kywitzju' nche'x jyol o'nb'il Ejipt,</t> <t>exqe' nokqe kyk'u'j kyi'j chej,</t> <t>exqe' nokqe kyk'u'j qa nim txqan kykarwaj</t> <t>exqa nim txqan kyxjal kyi'j kychej,</t> <t>ex min nokqetlkyk'u'j ti'ju' Dyos Xjan kye aj Israel,</t> <t>min kyjyo'n Qman Dyos!</t>", "2": "<t>Ex ikxte Qman Dyos majxnb'ent tu'n, tu'n ttzaj tq'o'n jun xitb'il,</t> <t>ex ajtmante jun tyol, min nanjtzti'j tk'u'j.</t> <t>Kjawil tiq'i'ntib' kyi'ju' xjal b'inchal myab'a'n,</t> <t>kyi'ju' nche onin kyi'ju' b'inchal taq'wix.</t>", "3": "<t>Xjal qenakye' aj Ejipt, mya dyosqe';</t> <t>mya xewb'ajqe' kychej, chib'jqe'.</t> <t>Kb'el ttz'e'ysa'n Qman Dyos kywitz,</t> <t>kb'elkyi'ju' nche kolon exqe' nche klonjtz;</t> <t>kykyaqilx che najel.</t>", "4": "<pb/><t>Tzaj tma'n Qman Dyos weye' kjalu:</t> <t>Kse'n jun b'alun makub' tb'yo'n jun rit</t> <t>min nxob' kyeju' k'ik'lel,</t> <t>b'a'nqa mab'aj kyb'u'yi'n kyib' kykyaqil</t> <t>b'a'nqa mache okten ẍch'il xob'salte,</t> <t>ikytzu'n tzula' Qman Dyos nimtipumal.</t> <t>klolte ttanam twi' witz Syon.</t>", "5": "<t>Kse'n pich' nt-xq'uqi'n tpaqb'il nlipan tib'ajile,</t> <t>ikytzu'n ktkla'ya' Qman Dyos Jerusalen;</t> <t>kt-xq'uqi', oktkla',</t> <t>kkolol ti'j, ex ktzaqpetel tu'n, chij.</t>", "6": "<pb/><t>Aj Israel, kutanjtz kyi'je' tk'etzju'</t> <t>matxi' che b'inchana' ile' twitz.</t>", "7": "<t>Qu'n ajkyel kyik'o'ne'</t> <t>kykyaqil kywitzleb'e' q'anpwaq ex saqpwaq</t> <t>eb'ajkub' kyb'incha'ne' tu'n q'el il kyq'ob'e',</t> <t>atzun q'iju' kb'elti'j Asirya tu'n k'uẍtx'e'nb'il,</t> <t>ex mya tu'n tipumal xjal.</t> <t>Tu'nju' q'oj che b'ela' oqju' kyxjal,</t> <t>aye'tzu'n ku'xun q'ojilqe' che okyel te lq'o'n majin;</t>", "8": "", "9": "<t>kb'el oqju' kynimaqkawil tu'n xob'il,</t> <t>aye'tzu'n kynejel kjel kytzaqpi'n kb'ander.</t> <t>Aku' Qman Dyos inq'mante ja'lu,</t> <t>ati jun ninq'aq' b'incha'n tu'n toj Jerusalen</t> <t>tu'n ttz'e'yset kywitzju' tajq'oj.</t>"}