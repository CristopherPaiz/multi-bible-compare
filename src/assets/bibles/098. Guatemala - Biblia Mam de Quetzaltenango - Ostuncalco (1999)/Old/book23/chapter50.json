{"1": "<pb/><t>Intma'n Qman Dyos kjalu:</t> <t>¡Lan kymaye' qa nnel wik'u'ne' Israel kytxuye',</t> <t>kse'n jun xjal inel tik'u'n t-xu'jil,</t> <t>mujqa exink'a'yi'ne' te majen</t> <t>kse'n jun xjal ati tk'as te juntl!</t> <t>Exi' k'a'yi'nkye' qu'n eb'inchan ile';</t> <t>el ik'u'nte' kytxuye' Israel</t> <t>qu'n e'okye' pi's.</t>", "2": "<t>¿Tiqu'n mix-a'lo' knet wu'ne' tej wule'?</t> <t>¿Tiqu'n mix-a'lo'te tzaj tzaq'wi tej ntxokone'?</t> <t>¿Ma laytzun che klete' wu'ne' toj kywitze'?</t> <t>tu'npena' jun nyole' ajnmanteye', tu'n tkub' tzqiju' ninnjab'</t> <t>ex tu'n kykub'tzqiju' nin a';</t> <t>tu'n kyb'ajkyimju' kyiẍ tu'n k'waj</t> <t>ex tu'n kykub'q'ayj tu'n tpaj mixti' a'.</t>", "3": "<t>In nktxu'ne' kya'j toj qxopin</t> <t>ex in nktxu'ne' naku'j toj xb'alun te b'is, chij.</t>", "4": "<t>Matxi' chin tzajt-xnaq'tza'ne' Qman Dyos</t> <t>tu'n nq'uqb'ante kyk'u'jju'ye' siktenilqe'</t> <t>tuk'i'l yol te tzalajb'il.</t> <t>Tkyaqil prim nchin jaw tk'asune'</t> <t>tu'ntzun txi' nb'i'nju'ye' tyol.</t>", "5": "<t>Matxi' tzaj tq'o'n Qman Dyos nnab'le',</t> <t>ex min xkub' npi'si'n wib'e' te</t> <t>ex min xxi' nmiltz'u'n nwitze' te.</t>", "6": "<t>Xinq'o'ne' tze'lwi'je' tu'n nb'aj asyali'ne'</t> <t>ex ku nchije', b'je'tz xb'oqi'n nxmatziye'.</t> <t>Min kub' wewa'n nwitze'</t> <t>kyeju' nche ilink ex nkytzub'i'n toj nwitze'.</t>", "7": "<t>Ate Qman Dyos nnonin weye':</t> <t>qu'mtzun min nche'xju' yajb'ilweye' toj nwinqile';</t> <t>qu'mtzun wa'lqine' b'a'nxi'x kse'n jun pik,</t> <t>b'i'nxi'xna' wu'ne' lay tz'el nch'ixawe'.</t>", "8": "<t>Axtzu' ta'ju' kolol wi'je' nk'itze':</t> <t>¿Ma ati jun ati tq'oj wi'je'?</t> <t>¡Qo'qe'na' junx twitz ajkawil!</t> <t>¿Ma ati jun ati toklen toj twitz tu'n tpoqonte?</t> <t>¡Kuna'tzaj ex q'mantz weye'!</t>", "9": "<t>Ana'te' Qman Dyos nnonin weye';</t> <t>¿alkye kb'ajsalweye'?</t> <t>Che b'elnajkye' kykyaqilju' wajq'oje</t> <t>kse'n xb'alun nb'aj tu'n pok'.</t>", "10": "<pb/><t>Aye'tzunkye' nche nimane' te Qman Dyos</t> <t>ex nxikyb'i'ne' tyolju' tmajen:</t> <t>qama che b'ete' toj qxopin,</t> <t>ex mixti'x ch'i'n spik'un toj kyb'eye',</t> <t>qek kyk'u'je' ti'j Qman Dyos;</t> <t>kyq'onxkyib'e' toj tq'ob' Qman Dyos.</t>", "11": "<t>Kykyaqiltzunkye' nche txqon q'aq'</t> <t>ex nche b'inchan tal kysmaj tuk'i'l tqan taq' q'aq',</t> <t>aye'x che b'ajel tojxju' kyq'aq',</t> <t>tu'nxju' talsmaj nk'ant xkub' kyb'incha'n.</t> <t>Atzun tz'e'ysb'il kywitzju'ye' ktzajel tq'o'n Qman Dyos</t> <t>ex che kjel lantz'aj toju' k'ixk'oj.</t>"}