{"1": "<pb/><t>¡Qab'anx kywitze', nkub' kyq'o'ne kawb'il mya tnik'alti'j</t> <t>ex nb'aje'x kyq'o'ne' tpakb'al chaq'b'il kuw.</t>", "2": "<t>Min nkyb'incha'ne' tnik'alilti'j kye prow</t> <t>ex min nxikyka'yi'ne' kyoklen prow toj ntaname',</t> <t>nb'je'l kyiq'i'ne' ti'xti' kye qya kyimni kychmil</t> <t>ex nche elq'ane' kyi'ju' meb'a!.</t>", "3": "<t>¿Ti'tzu'n kyb'incha'ye' ajkyoke' toj xjel</t> <t>ajkyka'yinteye' xi' ttzaju' tz'e'ysb'il witzb'aj najchaq?</t> <t>¿Alqe kxela' kyqani'n o'nb'ile'?</t> <t>¿Ja kjela' kyq'o'ne' kyq'inumale'?</t>", "4": "<t>Qa min ẍekub' me'ssa'ne' ex min ẍe'x q'i'ne' toj kars,</t> <t>che kyimele' kyuk'i'lju' nche kub' b'yo'n.</t> <t>Na'mxtzun tqjen ttx'u'jil Qman Dyos</t> <t>kukx t-xob'sanju'.</t>", "5": "<t>K'ajb'elju' nimaqkawil aj Asirya</t> <t>te ntzeye' tu'n ntx'u'jile',</t> <t>a njunb'ilju'ye' k'ajb'el ajttzaj nq'oje.</t>", "6": "<t>nxinchq'o'ne q'ojil ti'j jun tnam min nokslan weye',</t> <t>ti'j jun nimaqtnam nok tq'o'n ntx'u'jile',</t> <t>tu'n tb'je'l telq'a'n tq'inumal,</t> <t>tu'n kyb'aj twab'e'n kse'n xoq'l tojile b'e.</t>", "7": "<t>Atzunte' nimaqkawil aj Asirya mya t-ximju',</t> <t>ex mya tajb'ilju' tu'n tb'inchante.</t> <t>O'kxte t-ximju' tu'n t-xitun</t> <t>ex tu'n kyb'aj txqan nimaqtnam tu'n.</t>", "8": "<t>A ntma'n ja'lu: kykyaqilju' nimaqkawil nejenelqe' tjaq' nkawb'ile'.</t>", "9": "<t>Junileqekye' nimaqtnam Kalno ex Karkyemis wewe',</t> <t>junqe'x Amat tuk'i'l Arpad,</t> <t>ex Samarya tuk'i'l Damask.</t>", "10": "<t>Matxi' chin q'ojine' kyuk'i'l nimaqtnam nim txqan kydyos,</t> <t>nimxi'x txqan kywitzleb' kyekywitz aj Jerusalen ex aj Samarya.</t>", "11": "<t>¿Ma laytzun b'ent nb'inchanteye' kyi'j aj Jerusalen ex kyi'ju' kywitzleb',</t> <t>kse'n xnb'inchaye' kyi'j aj Samarya kyuk'i'lju' kydyos?, chij, chi Dyos.</t>", "12": "<pb/><t>Ajtzun tb'ant tu'n Dyos tkyaqilju' tu'n tb'inchante</t> <t>twi' Syon ex toj Jerusalen,</t> <t>kb'el ttz'e'ysa'n twitzju' nimaqkawil aj Asirya</t> <t>tu'nju' nxi'x tnima'ntib',</t> <t>ex tu'n jamjoni'n tok ti'j.</t>", "13": "<pb/><t>Intma'n nimaqkawil aj Asirya kjalu:</t> <t>Tu'n wipumale' xb'enta' lu;</t> <t>ati nnab'le', ex mab'aj nxima'ne'.</t> <t>Mab'aj nch'exb'e'ne' kynaqachil nimaqtnam,</t> <t>mab'je'l wiq'i'ne' kyq'inumal,</t> <t>makub' kyi'ju' nimaqkawil wu'ne', tu'nju' kuwqine'.</t>", "14": "<t>Matz'el wiq'i'ne' kyq'inumal tnam;</t> <t>b'ajkub' ntzyu'ne' tkyaqilju' kytx'otx'</t> <t>kse'n ajkyjatzq'i'n jos kyajni kolb'e'n toj jun tja pich',</t> <t>mix-alo'xte' klipal,</t> <t>mix-a'lo'xte klab'tel mo tu'n tjaw ch'eqj, chij.</t>", "15": "<pb/><t>¿Ma nimxi'x toklen k'uxb'il</t> <t>kyetwitzju' si'wil?,</t> <t>¿ma nimxi'x toklenju' job'l tze kyetwitzju' jol tze?</t> <t>¡kuxi'xtej aju' xtok ẍaqlulteju' xjal,</t> <t>extzun naq jun tzexi'!</t>", "16": "<pb/><t>Qu'mtzun, k'elel tiq'i'n Qman Dyos nimtipumal</t> <t>kyipumalju' xjal kuwqe'xi'x,</t> <t>ex ktb'incha' tu'n kyjaw q'aq'lix kyxmilal tu'n ttantonil kyeq.</t>", "17": "<t>Aju' Qman Dyos xjan, spik'un toj Israel,</t> <t>kjawil b'ent te tqan taq' q'aq',</t> <t>jun q'ijx kb'ajela' ttz'e'ysa'n</t> <t>tkyaqil ch'i'x ex k'ul toj tkyaqilju' tx'otx'.</t>", "18": "<t>Majx che b'ajel t-xitu'n</t> <t>tb'anil k'ul ex tb'anil awal.</t> <t>Che kjel tq'o'n kse'n jun yab' mixti'tl tipumal.</t>", "19": "<t>Naqjte'xtl tze che kjelten toj k'ul,</t> <t>naqpe' jun k'wal kb'antel tajlante.</t>", "20": "<t>Tojtzu'n tq'ijlalil lu</t> <t>lay tz'okqetl kyk'u'ju' jte'tl che kjelten toj Israel,</t> <t>exqe' mache klet kyxol tyajajil Jakob'</t> <t>kyi'ju' ẍeb'yonkye</t> <t>qu'n xi'kqeb'ela'tl kyk'u'j axxi'x</t> <t>ti'ju' Qman Dyos Xjan toj Israel.</t>", "21": "<t>Che b'ju'l lq'eju' jte'tl tyajajil Jakob'</t> <t>tke'tzju' Dyos min q'ancha'l.</t>", "22": "<t>B'a'nqa nim tajlalju' tnam Israel</t> <t>kse'n tz'awun ttzi ninnjab',</t> <t>naq jte'xtlte' k'anjetz kyi'j.</t> <t>Matxi' b'entten tu'n tkub' xitet</t> <t>ktz'e'ysetel kywitz tu'nx tpaj kyil.</t>", "23": "<t>Qu'n oje kub' t-xima'n Qman Dyos nimtipumal</t> <t>tu'n tb'aj xitet</t> <t>ex ktb'incha' toj tkyaqilju' tx'otx'.</t>", "24": "<pb/><t>Intma'n Qman Dyos nimtipumal kjalu:</t> <t>Ntanam, najlqe'ye' Syon,</t> <t>lalun che xob'e' kye aj Asirya,</t> <t>b'a'nqa mache yajtiye' toj kykawb'il</t> <t>ex majawkyi'n kytze kyi'je'</t> <t>kse'n kyb'incha aj Ejipt.</t>", "25": "<t>Qu'n naq jte'xq'ijtl</t> <t>tzulju' tz'e'ysb'il kywitze',</t> <t>ex che b'ajel nxitu'ne' tu'n ntx'u'jile'.</t>", "26": "<t>Ayine' Dyos Manb'aj nimwipumale' chin tz'e'ysalte kywitze'</t> <t>kse'n tej tkub'kyi'j aj Madyan</t> <t>twi' pik Oreb',</t> <t>oktzunkyla' aj Asirya wipumale'.</t> <t>kse'n nb'inchaye' kyi'j aj Ejipt.</t>", "27": "<t>Atzun q'iju' lu k'elel wiq'i'ne'</t> <t>iqatz b'jawni kyq'o'n ttze'lkyi'je',</t> <t>ex k'eltoqitju' iqb'il kub'ni kyq'o'n tikyqule', chi Dyos.</t> <t>Luqe' ajq'oj che ul Rimon,</t>", "28": "<t>che ul toju' tnam Ayat,</t> <t>che ik'el Mikron,</t> <t>kjel kyq'o'n kyiqatz Mikmas,</t>", "29": "<t>Che ik'etz toju' a' b'o's t-xe,</t> <t>ex che b'elten Keb'a;</t> <t>majx che b'ajelxob' aj Rama,</t> <t>ex che oqel aj Kib'ea ttanam Sawul.</t>", "30": "<t>¡Che ẍch'ine', aj B'at-kalim!</t> <t>¡Kyb'intze', aj Laysa!</t> <t>¡Kytzaq'wentze', aj Anatot!</t>", "31": "<t>che elex oq aj Madmena,</t> <t>exqe' najlqe' Keb'im che ewal.</t>", "32": "<t>Che b'elwe' ajq'oj ja'lo toj Nob';</t> <t>kxelkyse'n kyq'ob' tu'n kyq'ojin ti'j Syon,</t> <t>ttxa'nwitz jata' Jerusalen.</t>", "33": "<t>Kyka'yinxe', che b'jawil tb'ultx'i'n Qman Dyos nimtipumal</t> <t>nimaq tze tuk'i'l tipumal xob'ajilx;</t> <t>che b'jawil toqju' nimaq kywe'.</t> <t>che kb'el tz'aqu' te'qe'kx tzmax jawl twitz tx'otx'.</t>", "34": "<t>Majx che b'eltjuma'n nimaq k'ul tu'n jun k'uxb'il,</t> <t>ex che kb'elb'aju' tb'anil tze toj Lib'ano.</t>"}