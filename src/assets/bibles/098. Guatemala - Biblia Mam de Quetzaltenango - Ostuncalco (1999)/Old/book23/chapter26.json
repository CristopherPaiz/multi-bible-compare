{"1": "<pb/>Tojtzu'n q'ij lu kxel b'itzetju' b'itz lu toju' tx'otx' Juda: <pb/><t>Ati junqe ninqtanam kuw;</t> <t>tu'n qklet,</t> <t>b'jaw tb'incha'n Qman Dyos nimaqtapi kuwsa'nqe'.</t>", "2": "<t>Che kyjqomju'ye' ttzi tnam tu'n tokxu' jun nintnam tz'aqli</t> <t>ntanq'i'n tyol Dyos.</t>", "3": "<t>Nman Dyos, nche tk'u'na xjal b'a'n kychwinqlal toj nak'b'il,</t> <t>qu'n q'uqlok kyk'u'j ti'ja.</t>", "4": "<t>Majx q'uqlok kyk'u'j ti'j Qman Dyos,</t> <t>qu'n a kolb'il tejumajx.</t>", "5": "<t>Nche kub't-xonju' nkynima'n kyib',</t> <t>ex nkutme'ssa'n nintnam ntnima'ntib'</t> <t>majx nkub't-xon twitz tx'otx',</t>", "6": "<t>tu'n tb'ajwab'e'n kyu'nju' prow</t> <t>ex kyu'n minkynima'nkyib'.</t>", "7": "<pb/><t>Tzinunte' kyb'eju' xjal tnik'alkyi'j;</t> <t>nb'aj tplansa'na kyb'e, Taye.</t>", "8": "<t>Ikxqe' q'uqli qk'u'je'</t> <t>toju' b'e yek'u'n kyu'n tkawb'ila, Taye.</t> <t>O'kxqe' qajb'il tu'n qximane' ti'ja.</t>", "9": "<t>Nchin jiq'chane' tu'n tkyaqil nk'u'je' ti'ja te qonik'an;</t> <t>nxi'x njyo'na tu'n tkyaqil nk'u'je'.</t> <t>Ajkyok xjal twitz tx'otx' toj xjel tu'na,</t> <t>k'elelkynik' ti'ju' tnik'alilti'j.</t>", "10": "<t>Maskye matzajlaqj tk'u'ja kyi'ju' b'inchal myab'a'n,</t> <t>layx che okkye' tnik'alkyi'j;</t> <t>taq'wixi'x kyb'inchb'aj toj kytx'otx'ju' b'a'nxjalqe'</t> <t>ex min nche ximan ti'j toklen Qman Dyos nimxi'x.</t>", "11": "<t>Taye, b'incha'ntlte' tz'e'ysb'il kywitz tu'na,</t> <t>aye'tzunkye min kyajb'il tu'n telkynik' ti'j;</t> <t>oktzun k'elel kych'ixaw</t> <t>ajkyka'yinte tk'u'jlalil nimxi'x ti'j ttanama.</t> <t>¡Che b'ajxwit tu'n tq'aq'ju' ttx'u'jila!</t>", "12": "<t>B'a'n ta'qo'ye' tu'na Nman Dyos;</t> <t>a na'ta nb'inchankye</t> <t>kykyaqilju' qaq'unb'ene'.</t>", "13": "<t>Taye, aya nqnima'ne',</t> <t>junxi'qe'tlju' matxi' che ok te qajawe',</t> <t>extzun o'kxna'ta Dyos Manb'aj qib'aje'.</t>", "14": "<t>Kyimniqe'nakye', lay che jaw anq'in;</t> <t>naqna' xlekunqe'kye' ex lay che jawe'tl;</t> <t>makub' ttz'e'ysa'na kywitz, mache kub't-xitu'na,</t> <t>makub' tnajsa'na tkyaqilju' nab'ab'lkye.</t>", "15": "<t>Tch'isaju'ya nintnam, Nman Dyos;</t> <t>tch'isaya tu'n tnimanjtzju' tb'iya,</t> <t>b'ajx tlaq'b'a'na tkyaqil tnaqachilju' tx'otx'.</t>", "16": "<t>In qjyo'na Nman Dyos toju' qb'ise',</t> <t>ajqtzaj ttzak'u'na toj chab'a yol.</t>", "17": "<t>Ikyqo'ju'ye' twitza, Nman Dyos,</t> <t>kse'n jun qya ch'onwi'</t> <t>xi'tpon kmuj te tu'n titz'ji tal,</t> <t>nxi'x tk'o'li'ntib' tu'n k'ixk'oj ex nẍch'in.</t>", "18": "<t>Itz'ji qale', qna'ye' k'ixk'oj tej titz'ji</t> <t>ob'anixe', naqtzun kyq'iq'te'.</t> <t>Min sul kolb'il qu'ne' teju' tnam,</t> <t>ex lay che itz'ji xjal tu'n kynajan twitz tx'otx'.</t>", "19": "<t>Aye'tzunta tkyimni che anq'iltl,</t> <t>che jawil anq'in jumajtl.</t> <t>Ktzajel kyna'nkyib'ju' nche wtan toju' tx'otx',</t> <t>ex che ẍch'il tu'n kytzalajb'il.</t> <t>Qu'n ntzaj tq'o'na spik'un naku'j ta'l che'w</t> <t>ex che jawitz anq'intlju' kyimni toj tx'otx'.</t>", "20": "<pb/><t>Kutxi'ya ntanam, kutokxa toj tjaya,</t> <t>ex jpumitza tjaya.</t> <t>Ewan jun kmuja, tzmax ajtik' ttx'u'jil Qman Dyos.</t>", "21": "<t>Qu'n k'eletz Qman Dyos toju' tja nimaqtkawb'il</t> <t>tz'e'ysalte kywitz xjal twitz tx'otx'</t> <t>tu'n tpaj kyil,</t> <t>ex lay che kub'tewa'ntl tx'otx'ju' ati kyil</t> <t>kche tyek'u'ju' b'yojxjali'n ẍe b'inchanjtz twitz.</t>"}