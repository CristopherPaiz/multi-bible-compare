{"1": "<pb/><t>Kukytzaje' k'wal a' kykyaqile' nche k'wajtiye';</t> <t>kukytzaje' aye'ye' mixti' kypwaqe',</t> <t>kknetel wab'j naqkukx kyu'ne', che wanqe'ye';</t> <t>kknetel ta'l ub'a ex lech kyu'ne' naqkukx.</t>", "2": "<t>¿Tiqu'n nkub'a' kynajsa'n kymediye' ti'ju' mya wab'j?</t> <t>¿Tiqu'n nb'aj kynajsa'ne' twikyk'u'je' ti'ju' min nche noje' tu'n?</t> <t>Chin kyb'itze' b'a'nxi'x ex che wale' ti'ju' tb'anil wab'j,</t> <t>kche wale' ti'ju' tk'ok'jalxi'x.</t>", "3": "<t>Kukytzaje' nk'etze' ex chin kyb'inku'ye',</t> <t>chin kyb'itze' ex che anq'ile'.</t> <t>Kjel b'entti'j jun nyole' tejumajx kyuk'i'le',</t> <t>che japumeltzun nyoltze' kyej b'entti'j toj tk'u'jlalil tuk'i'l Dab'i.</t>", "4": "<t>Oknq'o'ne' Dab'i te tziyal kye kykyaqilju' nimaqtnam,</t> <t>te nejenel ex xnaq'tzal kyeju' tnam.</t>", "5": "<t>Che tzajel ttxko'na tnam min tojtzqi'na kywitz;</t> <t>ojqel che pomel tnam tk'etza min ojtzqi'na kyu'n,</t> <t>qu'n matxi' jaw nnima'na,</t> <t>ayine' Dyos Manb'aj, Xjan kye aj Israel.</t>", "6": "<pb/><t>Kyjyome' Qman Dyos atixku' tu'me'l tu'n tknet kyu'ne',</t> <t>kytxkonxe' atixku' nqaku'.</t>", "7": "<t>Tzaqpinkj tb'eju' b'inchal myab'a'n,</t> <t>exju' pi's xjal tu'n tkyajttzaqpi'nju' t-xim;</t> <t>kutanjtz kyi'je' tk'etz Qman Dyos, ktzajel q'aq'ante' tk'u'j kyi'je';</t> <t>kutanjtz kyi'je' tk'etz Qman Dyos, nimte tk'u'jlalil tu'n tkub' tnajsa'n qil.</t>", "8": "<t>Qu'n mikxa'we' nxim kse'nkye',</t> <t>ex mikxa'we' nb'incha'n kse'n nkyb'incha'ne'.</t> <t>Kse'n ta'ya' kya'j tib'aju' tx'otx',</t> <t>iktzu'n ta'we' nxim ex nb'inchb'aj tib'ajxi'tlu' kye'.</t> <t>Chi Qman Dyos ntma'n.</t>", "9": "", "10": "<pb/><t>Kse'n jb'al ex txun che'w nche tzaj twitz kya'j,</t> <t>min nanjtlkyi'j qa na'mxtoq tb'aj kyak'sa'n twitz tx'otx',</t> <t>inkyb'incha'n tu'n ttzaj tawal ex tu'n ttzaj poq'li,</t> <t>injaw ij twitz tu'n txi' awet</t> <t>ex wab'j te k'a'chb'il,</t>", "11": "<t>ikytzun nyolju'ye' in nma'ne'</t> <t>lay tz'anjtzti'j wuk'i'le' qa min saq'unan nejtl,</t> <t>inpe' tb'incha'nju' wajb'ile'</t> <t>intb'incha'nju' chaq'b'il nxinq'o'ne' te.</t>", "12": "<pb/><t>Che eletzkye' na'tz tuk'i'l tzalajb'il,</t> <t>che ul jumajtle' toj nak'b'il toju' kytx'otx'e'.</t> <t>Okxi'xpetzun che b'itzalju' witz ex k'ul</t> <t>tu'n tzalajb'il ajkyka'yinte</t> <t>ex kykyaqilju' tze toj k'ul che poq'chal toj kyq'ob'.</t>", "13": "<t>Che tzajel ch'iy tzaj te kyxel ch'i'x,</t> <t>ex che tzajel ch'iy ktxab' te kyxel la;</t> <t>kjawil nima'n tb'i Qman Dyos tu'nju' lu;</t> <t>k'okyel ju'lu te techlal tejumajx, ex milo kb'ela' xitu'n.</t>"}