{"1": "<pb/><t>Kyka'yinxe', kb'el t-xitu'n Qman Dyos twitz tx'otx',</t> <t>kjel prowix ex kjel xitj tu'n,</t> <t>ex che kxe'l t-sputi'n xjal najliqe' twitz.</t>", "2": "<t>Junx k'elela' kye pale ex kye tnam,</t> <t>kye ate' kymajin lq'o'n ex kye lq'o'n majin,</t> <t>kye qya ate' kymajin lq'o'n ex kye qya lq'o'n majin,</t> <t>teju' nloq'on ex teju' nk'ayin,</t> <t>teju' nq'on che'x ex teju' nch'xon,</t> <t>teju' ati tk'as ex teju' tajaw k'as.</t>", "3": "<t>Kjel ẍb'ilete' tx'otx'.</t> <t>mixti'tlte kjelten toj.</t> <t>Qu'n a oje tma Qman Dyosju'.</t>", "4": "<t>Mab'ajtzqij twitz tx'otx' ex mab'a ch'uẍj,</t> <t>tkyaqil twitz tx'otx' xb'ajtzqij ex mab'aj kub'tilj,</t> <t>makyaju' kya'j ex tx'otx' b'isb'ajilxi'x.</t>", "5": "<t>Makub' yajtiju' tx'otx' kyu'n najalte,</t> <t>qu'n min nche japunju' kawb'il kyu'n,</t> <t>min nche'x kyb'i'nju' chaq'b'il,</t> <t>matxi' kub' kytoqi'n yol kyejni b'entti'j.</t>", "6": "<t>Qu'mtzun matxi' kub'aju' tx'otx' tu'n jun qanb'en,</t> <t>ex makub'tz'e'ysa'n kywitzju' najalte.</t> <t>Qu'mtzun mache kub'aju' najliqe' toj,</t> <t>naq jte'xtlju' xjal najlqe' twitz.</t>", "7": "<pb/><t>Kb'elb'aju' b'in, k'okyel kyab'ju' tqan ub'a,</t> <t>che kjelju' nxi'xtoq che tzalaj toj b'is.</t>", "8": "<t>Mab'aju' tzalajb'il kyu'n tanb'or ex arpa,</t> <t>matxi' b'aj kyẍch'in amiw toj tzalajb'il.</t>", "9": "<t>Lay che k'wantl b'in kyoj b'itz;</t> <t>k'a qe'tlkye' k'wab'j kyeju' nche k'wante.</t>", "10": "<t>Xitjnitlju' nintnam mixti'x ttx'o'lajil,</t> <t>mix-a'lo'tl kb'antel tokx toj jun ja.</t>", "11": "<t>Nche oq'ju' xjal kyoj b'e tu'n tpaj mixti' b'in;</t> <t>tkyaqilju' tzalajb'il matxi' kub'naj,</t> <t>matxi' b'je'l q'i'n toju' tx'otx'.</t>", "12": "<t>matxi' b'ajxitju' nintnam,</t> <t>tb'uchub'tlte' tjpel.</t>", "13": "<t>Ikytzu'n kb'ajela' kyoj kykyaqil nimaqtnam twitz tx'otx':</t> <t>kse'n naqnb'aj xyiju'n tqan aseyt,</t> <t>mujqa kse'n nb'aj sik'u'n twitz ub'a</t> <t>kse'n matxitoq b'aj b'uyit twitz awal.</t>", "14": "<t>Che ẍch'ilju' che kjel anq'in tu'n tzalajb'il,</t> <t>kjawil tq'ojq'ojel kywi' tzmax tkub'exq'ij,</t> <t>ajkyka'yinte toklen Qman Dyos.</t>", "15": "<t>Ikx toj tjawetzq'ij</t> <t>ex kyoju' tx'otx' toj ninnjab'</t> <t>kjawil kynima'n Qman Kydyos aj Israel.</t>", "16": "<t>Nche qb'i'n tzmax japomna' b'aju' tx'otx' nche b'itzan kjalu:</t> <t>¡Ninb'ilteju' tnik'alti'j! chechij. <pb/>Ayintzunwe' nmaye': ¡Layqinxwite', malayqinxwite'!</t> <t>¡Naqx sb'ub'l ati toj kyanmiju nche jawmiltz'uj!.</t>", "17": "<t>Che okyelkye' najliqe' toju' tx'otx'</t> <t>kse'nqe' txkup ljo'n kykanli kyu'n ub'al</t> <t>mujqa xi'kykub'tz'aq toj jun jul mo toj jun xpatxab'.</t>", "18": "<t>Alkye matzaqpaj toj kyq'ob' ub'al kb'elex tz'aq toj jul,</t> <t>ex alkye matzaqpaj toj jul kb'eltz'aq toj xpatxab'.</t> <t>Ktzajel jun q'eqjab' toj kya'j</t> <t>ex che lu'lulju' tq'uqlil tx'otx' te.</t>", "19": "<pb/><t>Okxi'x lu'lulju' tx'otx',</t> <t>kb'ajel txij ajtb'aj xyiju'n.</t>", "20": "<t>Kẍu'tajlab'el kse'n jun tx'ujtenil,</t> <t>okxi'x lu'lul kse'n jun tal pach.</t> <t>Matxi' kub'talalju' kyil xjal tib'aj</t> <t>kb'eltz'aq ex lay b'ent tjawe'tl.</t>", "21": "<t>Tojtzu'n q'ij lu kb'el ttz'e'ysa'n Qman Dyos</t> <t>kywitzju' ipumalj te toj kya'j,</t> <t>exqe' nimaqkawil twitz tx'otx';</t>", "22": "<t>che b'ajel tb'u'yi'n, che okyextjpu'n toj kars,</t> <t>che kjel tjpu'n,</t> <t>tik'lenxi'tzun nim tq'ijlalil kb'el ttz'e'ysa'n kywitz.</t>", "23": "<t>Ajtb'inchante Qman Dyos nimtipumal tnimaqkawb'il</t> <t>twi' witz Syon toj Jerusalen,</t> <t>che b'elqloljixju' q'ij exju' xjaw</t> <t>ex kkyla' nejenel toj kytanam tajwalil Qman Dyos.</t>"}