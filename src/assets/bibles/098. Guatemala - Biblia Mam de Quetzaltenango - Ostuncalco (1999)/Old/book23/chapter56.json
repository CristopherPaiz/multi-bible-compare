{"1": "<pb/><t>Intma'n Qman Dyos kjalu:</t> <t>Kyanq'imju'ye' tnik'alilti'j,</t> <t>kyb'inchamju'ye' ttxolilti'j,</t> <t>qu'n naqch'inxtl kytzaqpete' wu'ne';</t> <t>kxe'l nyek'u'ne' wipumale' tu'n nkolone'.</t>", "2": "<t>Tzalajb'il teju' xjal nche tb'incha'n chaq'b'il lu</t> <t>ex nche japun b'a'nxi'x tu'n,</t> <t>ntnima'nju' q'ij te ojlab'l ex min nkub' t-saqchb'e'n,</t> <t>ex chab'a' nxitka'yi'n tu'n lalun b'inchan myab'a'n, chij.</t>", "3": "<pb/><t>Qa ati jun najchaq xjal matxi tq'o'ntib' toj tq'ob' Qman Dyos,</t> <t>mixti' tu'n tmante:</t> <t>Oklo chin elel tpa'ne' Qman Dyos ti'ju' ttanam, chiwt.</t> <t>Exju' xjal mixti' tu'me'l tu'n tten t-xu'jil, mixti' tu'n tmante:</t> <t>Ikqinwe' kse'n jun tze tzqij, chiwt.</t>", "4": "<t>Qu'n chi Qman Dyos ntma'n:</t> <t>Qama kub' kynima'n ichan, mixti' tu'me'l tu'n tten kyxu'jil, q'ij te ojlab'l,</t> <t>exqa ma japunju' wajb'ile' kyu'n</t> <t>exqa makyb'inchaju' nyole' kyejni b'entti'j,</t>", "5": "<t>kxe'l nq'o'n junwe' ti'xti' kye b'a'nxi'x kyekywitz kyk'wal ex kymyal;</t> <t>awe' kxe'l nq'o'n kye tu'n tkyej tz'ib'etju' kyb'i tejumajx</t> <t>toju' njaye' kyojxi' nimaqtapi;</t> <t>k'okyel nq'o'ne' jun kyb'i tejumajx,</t> <t>layx kub'najset.</t>", "6": "<t>Exqe'ju' najchaq xjal makyaq'kyib' weye',</t> <t>tu'n kyajb'en ex tu'n kyk'u'jlan weye',</t> <t>tu'n kyok te nmajine',</t> <t>qama kynimaju' q'ij te ojlab'l ex min xkub' kysaqchb'e'n</t> <t>exqa makyb'inchaju' nyole' kyejni b'entti'j,</t>", "7": "<t>che tzajel wi'ne' twi' witz xjan weye'</t> <t>ex che tzalajel wu'ne' toju' ja te nab'l nb'iye'.</t> <t>Kche nk'ma'we' chojb'il k'ok'sb'il ex chojb'il makub' kyq'o'n tib'aju' q'olb'eb'l weye',</t> <t>qu'n k'okyel we' nja</t> <t>te nab'l nb'iye' kye kykyaqilju' tnam.</t>", "8": "<t>K'anjetz kyi'ju' ate'x toj chq'ajlaj,</t> <t>ex kkyb'uyi'tlkyib' wu'ne', chij.</t> <t>Aku' Qman Dyos inq'mante ja'lu,</t> <t>aju' nb'inchante tu'n kyb'uyinte jumajtlkyib'</t> <t>aj Israel b'je'xniqe' sputj.</t>", "9": "<t>Kukytzaje', tojk'ul txkup;</t> <t>kukytzaje', txkup te toj k'ul,</t> <t>che kych'yonqe'xju'ye' rit;</t>", "10": "<t>qu'n mo·∫çqe'kye' xq'uqilte ntaname',</t> <t>mixti'xte nxikyka'yi'n.</t> <t>Kykyaqil ikyqe' kse'nqe' tx'yan min nche chiyon;</t> <t>naq nche wtan ex nche witzk'an;</t> <t>o'kx kyajb'ilju' tu'n kywtan.</t>", "11": "<t>Ikyqe'ju' kse'n tx'yan inxi'x che we'yajti ex mixjun nche noj,</t> <t>k'ik'lelqe' mixti'x nkane toj kywitz;</t> <t>teyilex junjun tojx tb'e,</t> <t>naq o'kx nkyjyo'nju' aju' ati tajb'en kye, chij.</t>", "12": "<t>Inkyma'n: Qo'qe' jyol b'in</t> <t>ex k'wab'j tx'omsa'n tu'n qtx'ojti.</t> <t>Ex ikx qb'incha'ju' najchi'j,</t> <t>mujqa nimxi'xtl qb'incha'.</t>"}