{"1": "<pb/><t>Tzalajxju' chq'ajlaj, ju' tzqij tx'otx';</t> <t>tzalajxwit b'a'nxi'x, tz'ub'chinxwit,</t>", "2": "<t>tzajxwit b'ech twitz kse'n liryo,</t> <t>tzalajxwit b'a'nxi'x.</t> <t>Ktb'incha' Qman Dyos xa'wankuxi'x kse'n Lib'ano,</t> <t>tb'anil tx'otx' kse'n Karmelo ex kse'n b'ya' Saron.</t> <t>Kykyaqil che ka'yilte tajwalil Dyos,</t> <t>ex toklen Qman Dyos.</t>", "3": "<t>Che kykuwsame' mixti' kyipumal,</t> <t>kyoninqe'xe' siktniqe',</t>", "4": "<t>kymanxe' kyeju' nche xob':</t> <t>¡Kuwqe'xe', lalun che xob'e'!</t> <t>¡Luna'te' Qman Dyos ati klolkyeye',</t> <t>ex kb'el ttz'e'ysa'n kywitzju' kyajq'oje' kse'nxju' kyil!, chechiku'ye' kye.</t>", "5": "<t>Che ka'yiltzun moẍtz</t> <t>ex che b'ilju' min nche b'in;</t>", "6": "<t>che xlik'pulju' tzkaj kse'nqe' msat,</t> <t>exqe' me che ẍch'il.</t> <t>Kpoq'chajel a' tuk'i'l tipumal</t> <t>toju' chq'ajlaj, tzqij tx'otx'.</t>", "7": "<t>K'okyelju' chq'ajlaj te njab',</t> <t>knojel toju' tzqij tx'otx' kyu'n kyxiklil a'.</t> <t>Kb'ajel ch'iy ptz'an ex ajlaj</t> <t>ja najlqe' xo'j ja'lo.</t>", "8": "<t>Ex ktenb'el jun ninb'e atzu'</t> <t>a tb'iju' k'okyel: xjan b'e.</t> <t>Lay che'xju' mya ẍtilsa'nkyib' toj,</t> <t>lay che b'etkye' xnakqe' toj.</t>", "9": "<t>Lay che ten b'alun atzu'</t> <t>ex lay che pon lq'eju' tojk'ul txkup.</t> <t>Toju' b'e lu k'anjetza'kyi'ju' tzaqpi'nqe'tl,</t>", "10": "<t>aye' matxi' che tkol Qman Dyos;</t> <t>che okyex toj Syon nche b'itzan tuk'i'l tzalajb'il,</t> <t>ex che anq'in toj tzalajb'il kukxju'.</t> <t>Knetel tzalajb'il ex nak'b'il kyu'n,</t> <t>mixti'tlte oq'e'n ex k'ixk'oj kb'ajel.</t>"}