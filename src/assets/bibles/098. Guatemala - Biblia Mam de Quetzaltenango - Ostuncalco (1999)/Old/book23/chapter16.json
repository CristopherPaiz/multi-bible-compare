{"1": "<pb/><t>Nche tzaj kysma'n qpoj tman rit tzmax toj tnam Sela toj chq'ajlaj,</t> <t>tu'n kyul tzmax toju' k'ul Syon.</t>", "2": "<t>Ikyqe' aj Moab'ju' ajkyik' toj nin a' Arnon</t> <t>kse'nqe' pich' sak'pu'jniqe'</t> <t>nche etz oq toj kyja.</t>", "3": "<t>Inkyma'n kye aj Syon:</t> <t>Kynk'unqeku' kyxime' tu'n qklete',</t> <t>kyq'onk kyib'e' klol qeye'.</t> <t>kynuqpinxe' kyxlekune' toj wanq'ij q'ij,</t> <t>naku'xwitloj te qonik'an;</t> <t>kyq'ome' anb'il kyeju' mache b'je'tz xla'ja'n toj kytanam,</t> <t>lalun che kytzuyju'ye' nche ewan.</t>", "4": "<t>Kyq'ome' anb'il kye nche etz oq toj Moab'</t> <t>tu'n kyklonte kyib' kyxole'.</t> <t>kukyoke' te klol kye</t> <t>kywitzju' b'iyul, chechi. <pb/>ajtzun tyank'uju' yalb'il</t> <t>exqa matxi'toq tzik'ju' xitb'il,</t> <t>ajkyik'b'etju' q'ojil,</t>", "5": "<t>Jun tyajajil Dab'i kkanb'alteju' kawb'il,</t> <t>ktkuwsa' tkawb'il tzajni qe toju' tk'u'jlalil.</t> <t>k'okyel te jun ajkawil tnik'alti'j,</t> <t>k'okyel tq'o'n kyoklen xjal</t> <t>ex ktb'incha' tu'n tulju' tnik'alilti'j lwiy.</t>", "6": "<pb/><t>Qojtzqi'n nxi'x kynima'n kyib' aj Moab',</t> <t>Inxi'x jaw kynima'nkyib', tx'yanqe'</t> <t>ex naqx kyak'a'n nkyla'ji'nkyib'.</t>", "7": "<t>Qu'mtzun kykyaqilju' aj Moab'</t> <t>che oq'el ti'ju' kytanam;</t> <t>okxi'x che b'isul, che okyil toj k'ixk'oj</t> <t>kyu'n ichan aj Kyir-ereset.</t>", "8": "<t>Mache kyej tzqiju' tqan ub'a</t> <t>kyoju' tnam Esb'on ex Sib'ma,</t> <t>macheb'aj kyu'n nejenel kye nimaqtnam.</t> <t>Pomniqe'toq kyq'ob' tzmax Jaser,</t> <t>matxitoq txi mlen toj chq'ajlaj</t> <t>ex pomniqe'toq ti'jxi'tl ninnjab'.</t>", "9": "<t>Qu'mtzun nchin oq'e' kyi'ju' tqan ub'a toj Sib'ma,</t> <t>kse'nkye aj Jaser,</t> <t>nkub' ta'l nwitze' kyi'je' aj Esb'on ex aj Eleale,</t> <t>qu'n majaw sich' te q'oj</t> <t>ti'ju' twitz kylob'aje' ex kyawale'.</t>", "10": "<t>Kb'ajelju' kytzalajb'il kyoj kojb'il;</t> <t>lay che ẍch'intl xjal tu'n kytzalajb'il</t> <t>lay che b'itzantl toj tqan ub'a,</t> <t>ex lay che ytz'ontl ta'l ub'a te b'in.</t> <t>Layx che ẍch'intl.</t>", "11": "<t>Nxi'x lipan wanmiye' kse'n chnab' arpa</t> <t>kyi'j aj Moab' ex ti'j Kyir-ereset.</t>", "12": "<t>B'a'nqa mache jax aj Moab' kywi' witz</t> <t>ex mache kub'san atzu' tzmax ajkysikti,</t> <t>b'a'nqa mache'x k'ulul toju' tja kydyos,</t> <t>mixti'xte kknetel tu'n.</t>", "13": "<pb/>Aye' yol ja'lu tma Qman Dyos kyi'j aj Moab' mab'et-xi' q'ij.", "14": "Lutzun ntma'n Qman Dyos ja'lo: <pb/><t>Toj oxe' ab'q'itl,</t> <t>kse'n ntajla'n jun aq'unal nanq'in ti'j twi'tk'u'j,</t> <t>k'elel iq'etju' kyninb'ilkyib' aj Moab',</t> <t>tu'npetzunju' nim txqan kyb'aj;</t> <t>naqjte'xtl che kjelten ex mixti' kyipumal.</t>"}