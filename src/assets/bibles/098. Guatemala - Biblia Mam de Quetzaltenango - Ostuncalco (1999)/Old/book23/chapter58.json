{"1": "<pb/><t>Tzaj tma'n Qman Dyos weye' kjalu:</t> <t>Ẍch'ina kuwxi'x, lalun xob'a,</t> <t>jawx toj twi'ya kuw kse'n jun chun;</t> <t>tzak'unxju'ya ntaname' tu'n kypaju' til,</t> <t>tzak'unxa tyajajil Jakob' kyi'ju' kyil.</t>", "2": "<t>Inche jyon wi'je' tkyaqil q'ij</t> <t>inxi'x che tzalaj tu'n nelkynik' ti'ju' nb'eye',</t> <t>ku'xi'xtej jun tnam ntb'incha'n b'a'n</t> <t>ex min nche kub' kytxa'ju'n nkawb'ile';</t> <t>nche qanin kawb'il tnik'alkyi'j weye'</t> <t>kuxi'xtej nche tzalaj nche tzaj lq'e nk'etze',</t>", "3": "<t>extzun a nkyma'nju':</t> <t>¿Titi' qomewayila', mina'jon ntka'yi'nte Dyos?</t> <t>¿Tiqu'n kqyaju'ya'qib', mina'jon ntzaj tka'yi'nte'? chechij.</t> <t>Inkub' kyq'o'n kyk'a'ẍe' toj tq'ij mewayi'n</t> <t>ex nche oktene' yajulkye kyaq'unale';</t>", "4": "<t>Inche iline' ex nche q'ojine' kyxolxe' toju' q'ij te mewayi'n</t> <t>inxi'x che b'ujune' tu'n kyq'ob'e'.</t> <t>Mixti'x tajb'en nche mewayine' ikju',</t> <t>layx tzaj nb'i'ne' kyna'j Dyose'.</t>", "5": "<t>¿Ma atzu' nchin tzalaja'ye' ti'ju' kymewayi'ne'</t> <t>tu'nju' nxi'x che b'isune'</t> <t>nxi'x che kub' tzipeye' nwitze' naku'j ajlaj</t> <t>exqa tu'nju' nche kub' kẍeye' tuk'i'l kyxb'alune' te b'is toj tza'j?</t> <t>¿Ma atzun mewayi'nju' toj kywitze',</t> <t>toju' q'ij nchin tzalaje' ti'j?</t>", "6": "<t>Myanate'.</t> <t>Anate' mewayi'n nchin tzalaje' ti'j:</t> <t>aju' tu'n kyelkyiq'i'ne' yajb'il mya tnik'alilkyi'j</t> <t>ex tu'n kyel kypju'ne' iqb'il ti'j kyqul xjal;</t> <t>tu'n kytzaqpi'nte qe'ju'ye' yaju'nqe' kyu'ne'</t> <t>ex tu'n lan che oktle' mya'l kyib'aj xjal;</t>", "7": "<t>tu'n t-xikyq'o'ne' kywaju' nche we'yajti ti'ju' kywaye'</t> <t>tu'n t-xikyq'o'ne' kyposad prow mixti' kyja;</t> <t>tu'n t-xikyq'o'ne' kyxb'alunju' mixti' kyi'j</t> <t>ex tu'n kyonine' kyi'j kyxjalile'.</t>", "8": "<t>Kspik'eb'eltzun toj kywitztze' kse'n ajqsqix</t> <t>ex lwiy che q'anetelju' kyk'ixb'lene'.</t> <t>Kb'el neju' tojxi'x tu'me'l kywitze'</t> <t>ex kxel lpeju' wajwalile' kyi'je'.</t>", "9": "<t>Che tzajel ntzaq'we'ntzuntze' qama chin kytxoke';</t> <t>qama che ẍch'ine' nche qanin o'nb'ile', kxe'l nma'ne' kyeye': Luqine' lu</t> <t>Qama kub' kynajsa'ne' tkyaqil yajb'il,</t> <t>qa min ẍe ok kyili'n junjuntle'</t> <t>exqa min xjaw kyiq'i'n yole' kyi'j,</t>", "10": "<t>Qama kyaq'kyib'e' ajb'el teju' nwe'yajti,</t> <t>qama che onine' ti'ju' nojqelan kye nche b'isun,</t> <t>kqoptz'ajeltzun spik'untz kyeye' toj qlolj,</t> <t>k'okyelju' qlolj kyeye' te spik'un kse'n wanq'ij.</t>", "11": "<t>Che kxelnẍaqlu'ne' kukxju',</t> <t>nim kywaye' kxe'l nq'o'ne' toj chq'ajlaj,</t> <t>k'okyel kyipumale' wu'ne'</t> <t>ex che okyele' kse'n jun tnej awal chab'a a'li'n,</t> <t>kse'n jun t-xiklil a' majx ati a' toj.</t>", "12": "<t>Kjawil kyb'incha'ntlju' kytaname' xitjni</t> <t>ex kjawil kyb'incha'ntl tib'aju' tq'uqlil ojtxi' tkub'len.</t> <t>K'okyel q'o'n kyb'iju' ttanama B'inchaltl nimaqtapi kub'ni xitj,</t> <t>B'inchal jumajtl ja xitjni.</t>", "13": "<t>Kynimanku'ye' q'ij te ojlab'l;</t> <t>lan kyb'inchaye' ti'chaq kyajb'ile' toju' q'ij xjan weye'.</t> <t>Tz'okxju' q'ij lu kyu'ne' te tzalajb'il,</t> <t>te jun q'ij xjan tu'n tnimet weye' ayine' Dyos Manb'aj;</t> <t>nimanku'ya, lan kub' tb'incha'n tu'n ti'xti'ya toj.</t>", "14": "<t>Qama kyb'inchaye' lu, knetel kytzalajb'ile' wuk'i'le',</t> <t>che kxe'lwiq'i'n tzuntze' tu'n kuykanb'ane' kywi' witz toju' tx'otx'</t> <t>che okyel jumajtle' tajawju' tetzb'il ojtxi' kyyajilb'ene' Jakob', chij.</t> <t>Aku' Qman Dyos inq'mante ja'lu.</t>"}