{"1": "<pb/><t>Ati T-xew Qman Dyos wuk'i'le',</t> <t>machin eltpa'ne' Dyos tu'n wajb'ene' te;</t> <t>machin tzaj tchq'o'ne' q'olte b'a'n tpakb'al kye prow,</t> <t>q'uqb'alte kyk'u'ju' nche oq',</t> <t>q'olte tqanil tzaqpib'l kyeju' jpu'nqe',</t> <t>tzaqpib'l kyeju' ate'kx toj kars.</t>", "2": "<t>q'malte tqanilju' tq'ijlalil b'a'n tb'is tk'u'j Dyos</t> <t>aju' tq'ijlalil ajtok t-xel kye qajq'oj</t> <t>tu'n Qman Dyos</t> <t>Machin tzaj tchq'o'ne' q'uqb'alte kyk'u'ju' nche b'isun,</t>", "3": "<t>q'olte kyoklenju' najlqe' toj Syon</t> <t>te t-xel b'is</t> <t>tu'n tok kyk'ok'sb'il te kytzalajb'il te t-xel oq'e'n,</t> <t>tu'n kyb'itzan b'itz te t-xel b'is.</t> <t>K'okyel tq'o'n kyb'i K'ol nche kanb'an,</t> <t>awa'nqe' tu'n Qman Dyos tu'n tyek'u'nte tajwalil.</t>", "4": "<pb/><t>Che jawil b'inchetlu' ojtxi' xitjniqe',</t> <t>che jawil b'inchetju' ja ojtxi'tl xitjniqe',</t> <t>ex che b'incheteltlju' nimaqtnam xitjniqe'.</t>", "5": "<t>Che okyel kyq'o'ne' najchaq xjal</t> <t>xq'uqilkyeju' kyalu'ne', kytx'otx'e' ex kyawale'.</t>", "6": "<t>Ex k'okyel q'o'n kyb'iye' te tpale Dyos</t> <t>te tmajin Qman Dyos.</t> <t>Kkynik'b'eye' kyq'inumal txqantl nimaqtnam</t> <t>ex che okyelju' kyajwalil wiqb'ilkyeye'</t>", "7": "<t>Matxina' che yajtiye' ntanam</t> <t>ma'xi'x b'je'l kych'ixawe' ex mache ok i'li'ne',</t> <t>qu'mtzun kyk'ma'ye' txqan q'inumal</t> <t>toju' kytx'otx'e'</t> <t>ex che tzalajele' tejumajx.</t>", "8": "<pb/><t>Qu'n nxi'x tzalaj Qman Dyos ti'ju' tnik'alilti'j,</t> <t>ex ineltik'u'n elq'a'n ex b'yojxjali'n.</t> <t>Ktzajel tq'o'n b'a'n tu'me'l t-xel kyeye'</t> <t>ex kjel b'entti'j jun tyol tejumajx kyeye'.</t>", "9": "<t>Che okyelju' kyyajajile' nim kyoklen kyxol nimaqtnam.</t> <t>k'elelkynik' kykyaqilju' mache okka'yinkye</t> <t>qa jun tnamqe' ky'i'wla'ntl tu'n Qman Dyos.</t>", "10": "<pb/><t>¡Inxi'x chin tzalaje' ti'j Qman Dyos!</t> <t>Majx machin tzalaje' ti'j Qman Dyos,</t> <t>qu'n machin tkole',</t> <t>¡machin kanb'ane' tu'n!</t> <t>ikyqinju'ye' kse'n jun q'a xi' tmje tokx koron toj twi'</t> <t>ikyqine' kse'n jun txin xi' tmje mab'aj tb'incha'ntib' ex ate'k tu.</t>", "11": "<t>Qu'n kse'n nche tzaj ch'iy awal toj tx'otx'</t> <t>ex kse'n nche tzaj kyxul toj awal,</t> <t>ikytzu'n ktb'incha' Qman Dyos kanb'ab'l</t> <t>ex tu'n kyb'itzan kykyaqil nimaqtnam b'itz te tzalajb'il.</t>"}