{"1": "<pb/><t>Na'mx tkub'ajte Qman Dyos tipumal</t> <t>tu'nwt lay b'ent tkolon,</t> <t>ex min xkub' chkyinixte'</t> <t>tu'nwt lay che tzajb'i'ne' tu'n.</t>", "2": "<t>Naq aju' ati jun maqb'il kyxole' tuk'i'l Dyos</t> <t>tu'nju' il ẍeb'aj kyb'incha'ne'</t> <t>tu'nju' kyile' nxa'tjpu'n twitz</t> <t>tu'n lalun che tzajb'i'ne' tu'n.</t>", "3": "<t>B'ajni txa'j kyq'ob'e' tu'n kychk'el xjal</t> <t>b'ajniqe' txa'j twikyq'ob'e' kyu'n taq'wix,</t> <t>chajyolil inkyma'ne',</t> <t>myab'a'n yol nb'je'tz toj kytziye'.</t>", "4": "<t>Mix-a'lo' inq'mante til juntl toj tnik'alti'j,</t> <t>ex mya toj tnik'alti'j noka' toj xjel.</t> <t>Atzu' nqeya'xi'x kyk'u'je' ti'ju' chajyolil</t> <t>ex kyi'ju' yol mya ax,</t> <t>nojniqe'ye' tu'n taq'wixil</t> <t>ex axju' taq'wixil nkyb'incha'ne'.</t>", "5": "<t>Iky kyximju'ye' kse'n tjos q'antin</t> <t>ex nkyb'incha'ne' se'n tchemoj xin;</t> <t>qa ati jun xxich'yonteju' jos lu, kkyimel,</t> <t>qatzun makub' qwab'e'n, che eletz kan tuk'i'l kyb'iyb'il toj.</t>", "6": "<t>Lay che okju' kychemuj xin lu te xb'alun;</t> <t>layx tz'ajb'enju' nkychmo'n tu'n jun xjal.</t> <t>Mixyab'an tkyaqilju' nkyb'incha'n</t> <t>naq'liqe' kyq'ob' tu'n kyb'yon xjal,</t>", "7": "<t>nche ajb'en kyqan b'inchalte myab'a'n,</t> <t>ojqel kyel tu'n kykub' kyb'yo'n xjal mixti' til.</t> <t>Majxtokx b'yojxjali'n toj kywi',</t> <t>naqx xitul ta'qe' jachaq nche b'eta'.</t>", "8": "<t>Mixti'x nak'b'il kyxole' kyuk'i'l xjal,</t> <t>mixya toj tu'me'lju' nkyb'incha'ne'.</t> <t>Mixya tzinunju' kyb'eye' ljo'n,</t> <t>mixti'x nak'b'il kyeju' nche b'et toj.</t>", "9": "<pb/><t>Qu'mtzun matz'el lq'eju' kolb'il qi'j</t> <t>ex min nulkanunju' tzaqpib'l qk'etz;</t> <t>intoq qo ayon ti'ju' spik'un, ex naqx qlolj ati;</t> <t>qajb'iltoq spik'un, ex toj qlolj nqo b'eta'.</t>", "10": "<t>In qxmaka'n qb'e kse'n moẍ twitz jun tapi,</t> <t>kuxi'xtej mixti' qwitz;</t> <t>tojxi'x wanq'ij q'ij nqo jawa' tz'aq naku'j qonik'an;</t> <t>b'a'nqo' extzun naku'j kyimniqo'.</t>", "11": "<t>Qkyaqil nqo ẍch'in kse'n txkup oso,</t> <t>nqo oq' naku'j paloms;</t> <t>nqo ayon ti'ju' kolb'il ex min nul kanun;</t> <t>nqo ayon ti'ju' tzaqpib'l, ex najchaq ta'.</t>", "12": "<t>Matxi' qb'inchaye' myab'a'n twitza Dyos,</t> <t>axju' qile' inq'mante;</t> <t>nche tzaj qna'ne' qb'inchb'aje' twitza</t> <t>ex qojtzqi'ne' qile' myab'a'n.</t>", "13": "<t>Matxi' qo oke' pi's ex min nqo b'ine' teya Nman Dyos,</t> <t>min xqaje' tu'n qoklpeye' ti'ja</t> <t>matxi' qmaye' tu'n qb'yon xjale' ex matz'el qpa'nqib'e' ti'ja,</t> <t>makub' qxima'ne' tu'n qsb'u'ne' kyi'j txqantl.</t>", "14": "<t>Min nb'inchanjtztlte' tnik'alilti'j</t> <t>najchaq ta'tlte' tojxi'x tu'me'l,</t> <t>naq njatokpajte' axxi'x kyxol xjal</t> <t>ex mixti'tlte tnik'alilti'j.</t>", "15": "<t>Matxi' kub'najte' ax,</t> <t>ex alkye neltpa'ntib' ti'j taq'wix inkub' alq'a'n. <pb/>Myab'a'n sela' toj twitz Qman Dyos</t> <t>tej xtka'yinte min nb'inchanjtz tnik'alilti'j.</t>", "16": "<pb/><t>Jaw lab'ti Qman Dyos</t> <t>tej tka'yinte mix-a'lo'te nonin toju' lu;</t> <t>jawtzun tiq'i'ntib' tu'nx tipumal</t> <t>ex axte kanb'an</t>", "17": "<t>Mab'aj tktxu'ntib' naku'j tu'n kton k'uxb'il,</t> <t>matz'ok toksa'n kolb'il naku'j kutxb'il toj twi'</t> <t>mab'jo'k tu'me'l t-xel tu'n naku'j nok tq'o'n t-xb'alun xjo'w</t> <t>ex tzaj tq'oj b'a'nxi'x.</t>", "18": "<t>Ktq'a' Qman Dyos tu'me'l t-xel teyile junjun kse'nxchaq til;</t> <t>kb'el ttz'e'ysa'n kywitzju' tajq'oj.</t> <t>Ktq'a' tu'me'l t-xel kyeju' nche el ik'onte;</t> <t>exqepe' najlqe' kyoj tnam toj ninnjab'.</t>", "19": "<t>Kykyaqil xjal tzajx tjawetzq'ij ponx tkub'exq'ij,</t> <t>che nimal te Qman Dyos ajkyka'yinte toklen,</t> <t>qu'n tzul kse'n jun tnimal a'</t> <t>lmo'n tu'n jun kyq'iq' nimtipumal.</t>", "20": "<t>Tzul tzaqpilte tnam Syon</t> <t>kyuk'ilxi' kykyaqil tyajajil Jakob'</t> <t>aye' qama tz'anjtzti'j kyanmi tu'nju' kyil.</t> <t>Aku' Qman Dyos inq'mante ja'lu.</t>", "21": "<pb/><t>A ntma'n Qman Dyos ja'lu:</t> <t>Kjel b'entti'j jun nyole' kyuk'i'le' ex kntziya'ye'</t> <t>lay che elwiq'i'ne' wipumale' ex nxnaq'tzb'ile'</t> <t>xinq'o'ne' kyeye' ex kye kyyajajile' tejumajx, chi Dyos.</t>"}