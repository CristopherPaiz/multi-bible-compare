{"1": "<pb/><t>¡Layqe'xwitju' najlqe' toju' tx'otx' janjumina' kyq'ojq'ojel naku'j secha'l,</t> <t>aju' tx'otx' kyi'jxi'ju' nin a' toj Etyopiy,</t>", "2": "<t>nchex tchq'o'n t-xel ttzi nin a' Nilo,</t> <t>nche b'et kyoj b'ark ajlajqe' tib'aj a'!</t> <t>Kukyxi'ye', sanjelal ojqel che b'ete',</t> <t>ka'yilte jun tnam nimin twe' ex nqoptz'aj ttz'umal,</t> <t>jun nintnam xob'le'n toj tkyaqil plaj,</t> <t>jun tnam kuw ex nimaltib'</t> <t>najli toj jun tx'otx' a'li'n kyu'n nimaq a'.</t>", "3": "<t>Kykyaqile' najlqe'ye' tkyaqil twitz tx'otx',</t> <t>kkyla'ye' ajtjaw techlal twi' witz,</t> <t>kkyb'i'ye' ajtq'ajti chun.</t>", "4": "<pb/>Tzaj tma'n Qman Dyos weye': <pb/><t>Ktzajel nka'yi'ne' tzmax jata'qine'</t> <t>kse'n spik'un toj jun q'ij q'ijal,</t> <t>kse'n muj toj ta'l che'w ajtjaw awal.</t>", "5": "<t>Ajtb'aj tb'echanju' tqan ub'a,</t> <t>ex ajtokju' tb'echil te lob'j ub'a,</t> <t>na'mtoqtzun tpon tq'ijlalil tu'n tb'uyet,</t> <t>kb'je'lel ẍtilsa'n tq'ob' tu'n kchil,</t> <t>kb'je'lel tx'e'mu'n ex che elex xon.</t>", "6": "<t>Tkyaqil che kjel xon kywi' witz</t> <t>kye pich' ch'yol txkup</t> <t>ex kye tojk'ul txkup.</t> <t>K'elexju' q'ijal na'tz kyu'n pich',</t> <t>ex kykyaqilju' tojk'ul txkup</t> <t>che kjelten atzu' toju' jb'alil.</t>", "7": "<pb/>Tojtzu'n tq'ijlalil lu <pb/><t>kb'ajtzajel q'in toyaju' tnam</t> <t>te Qman Dyos nimtipumal</t> <t>aj nimin twe' ex nqoptz'aj ttz'umal,</t> <t>jun nintnam xob'le'n toj tkyaqil plaj,</t> <t>jun tnam kuw ex nimaltib',</t> <t>najli toj jun tx'otx' a'li'n kyu'n nimaq a'.</t> <t>Che ulel q'i'n twi' witz Syon,</t> <t>ja nna'njtza' Qman Dyos nimtipumal.</t>"}