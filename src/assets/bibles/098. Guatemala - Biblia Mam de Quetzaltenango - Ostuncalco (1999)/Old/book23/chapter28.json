{"1": "<pb/><t>¡Qab'anx twitzju' tnam Samarya,</t> <t>tninb'il ex tkoron Eprayin, ju' tnam twi' tx'ujtenil;</t> <t>ikyju' se'n tb'anil b'ech lwiy nkub' ch'uẍj,</t> <t>njawlq'e tib'aju' tb'anil tx'otx' toj b'ya',</t> <t>ninkytanam xjal naq nche tx'ujti!</t>", "2": "<t>Atitlte' jun ichan kuw tu'n Qman Dyos,</t> <t>kuwxi'x kse'n saqb'aqun tk'i'kyq'iq',</t> <t>kse'n q'ankyaq nxitun, kse'n txqan jb'al,</t> <t>kse'n txqan tnimal a' xob'ajilx.</t> <t>Kb'el t-xonju' tnam Samarya twitz tx'otx',</t>", "3": "<t>ex kb'el twab'e'n tninb'il ex tkoron</t> <t>ttanam Eprayin twi' tx'ujtenil.</t> <t>kyu'n tqan</t>", "4": "<t>Extzu'n tzqij b'ech tb'anil wiqb'il lu</t> <t>njaw jawlq'e tib'aju' tb'anil tx'otx' toj b'ya',</t> <t>ikyk'okyela' kse'n tnejel twitz iw toj q'ijal;</t> <t>qa a'lo' jun sokka'yinte</t> <t>exqa matz'okttzyu'n, kxel tlo'n.</t>", "5": "<pb/><t>Tojtzu'n q'ij lu</t> <t>k'okyel Qman Dyos nimtipumal te jun koron,</t> <t>jun achb'il tb'anilxi'x kyeju' che kjelten toju' ttanam,</t>", "6": "<t>kt-xewsa' tnik'alilti'j kye ajkawil toj kawb'il</t> <t>ex che tkuxa' xjal te q'oj nche kolon ti'ju' nintnam.</t>", "7": "<t>Ate'x txqantl nche lu'lun tu'n b'in,</t> <t>nche ẍutujla tu'n q'e'n kuw tq'ob',</t> <t>e'pale ex sanjelal nche ẍutujla;</t> <t>tu'n q'e'n kuw tq'ob',</t> <t>nche sutj tu'n b'in</t> <t>nche ẍutujla tu'n q'e'n kuw tq'ob',</t> <t>nche lu'lun ajtb'jo'k toj kywitz</t> <t>tx'ujtenilqe' ajtkub' kyq'o'n tz'e'ysb'il kywitz xjal.</t>", "8": "<t>B'ajni txa'j kykyaqilju' mes tu'n xab'en mijsoq'x,</t> <t>mixti'xte jun piẍ ẍtilunwt.</t>", "9": "<t>Nche yolin wi'je' ex nkyma'n:</t> <t>¡Qa matzajta xnaq'tzalqeye',</t> <t>qama tzaj t-xnaq'tza'na matxi' tzaj tyek'u'n Dyos teya!</t> <t>¡Naku'wtloj b'o's k'walqo'ye'</t>", "10": "<t>tzma nb'ent u'j qu'ne' kjalu:</t> <t>b'a, b'e, b'i, b'o, b'u! chechij.</t>", "11": "<t>Qanatzun min xikyb'i'n,</t> <t>kxe'l q'met toj yol mixti' ttx'o'lajil, toj jun yol min ojtzqi'n,</t> <t>kse'nx kyolila' Dyos teju' tnam lu.</t>", "12": "<t>Ojetoq tmate Dyos kye ikjalu:</t> <t>Luju' nak'b'il lu,</t> <t>luju' ojb'il lu;</t> <t>tz'ojlanju' matxi' sikti, chij.</t> <t>mixtzunti'x kyej tu'n t-xikyb'i'n.</t>", "13": "<t>Qu'mtzun kyolil Qman Dyos kye'</t> <t>naku'xwitloj b'o's k'walqe'</t> <t>tzma nb'ent u'j kyu'n.</t> <t>Ajtzun kyxi' b'et che xe'l pak'chaj,</t> <t>che k'ixb'el, che kb'eltz'aq toj xpatxab',</t> <t>che tzyeteltzuntz.</t>", "14": "<pb/><t>Kyb'inku'tzune' tyol Qman Dyos,</t> <t>xjal min nche ximane'</t> <t>nche kawine' tib'aju' tnam Jerusalen.</t>", "15": "<t>Inkyma'ne':</t> <t>Matxi' kyejb'ent jun qyole' tuk'i'lju' kamik,</t> <t>jun yol tuk'i'lju' kawb'il kye kyimni,</t> <t>tu'ntzun lalun kub'qi'je'</t> <t>tu'n yajb'il kuw ajtul kanun;</t> <t>matxi' qjoye' qewb'ile' toj chajyolil,</t> <t>kolb'il toj sb'ub'l, chechije'.</t>", "16": "<pb/><t>Qu'mtzun ntma'n Qman Dyos:</t> <t>Kb'el nq'o'ne' jun ab'j toj Syon,</t> <t>jun ab'j sk'o'n ex twi' wi'yal,</t> <t>a ab'ju' k'okyel nim toklen</t> <t>ex k'okyel te tq'uqlil ja.</t> <t>Alkyetzun maqetk'u'j ti'j, k'anq'il toj nak'b'il.</t>", "17": "<t>K'ajb'elju' tnik'alilti'j plonb'ilte ja wu'ne' ajtjaw b'inchet,</t> <t>atzu'n ttzinunal k'ajb'el nib'elb'il, chij. <pb/>Atzu'n kolb'il matxitoq kyjoye' toj chajyolil</t> <t>kb'el xitj tu'n saqb'aqun,</t> <t>ex kxeltiqa'n a' jankyklo'na' kyib'e'.</t>", "18": "<t>Kb'el naju' kyyol b'entti'j tuk'i'lju' kamik,</t> <t>exju' kyol b'entti'j tuk'i'l kykawb'il kyimni kjel mixti' toklen.</t> <t>Tzulju' yajb'il xob'ajilx</t> <t>ex che b'elwab'e'ne' tu'n.</t>", "19": "<t>Che yajtele' tu'n alchaq ajtul.</t> <t>Tzul tkyaqil q'ij, q'ijtl ex qonik'an.</t> <t>Naqpe' ajt-xikyb'i'ne' tqanil che lu'lule'.</t>", "20": "<t>Kse'n ajkykub' kẍe tib'aj jun kuẍb'il b'o'stwitz</t> <t>ex se'n tu'n kyktxunte kyib'e' tu'n jun b'o's xb'alun.</t>", "21": "<t>Ktb'incha' Qman Dyos kse'n tb'incha twi' witz Perasim,</t> <t>ktb'incha' kse'n tb'incha toju' b'ya' Kab'aon,</t> <t>tu'n tb'inchanteju' taq'un, maskye junxi'ku' tka'yinx,</t> <t>tu'n tjapunju' taq'un, ju' ati toj ewaj.</t>", "22": "<t>¡Lantzun che oktle' mixti' kynab'le'!,</t> <t>qu'n naqtz'ok jitz'lixi'xtlju' xpatx'k'uxb'il kyi'je';</t> <t>qu'n matxi' nb'iye' qa matxi' tchaq' Qman Dyos nimtipumal</t> <t>xitb'il teju' tnam lu.</t>", "23": "<pb/><t>Kyb'inkupe'ye', kyb'intze' kxe'l nma'ne' kyeye',</t> <t>kyb'intzju'ye' nyole' b'a'nxi'x:</t>", "24": "<t>Kse'n ajt-xi' jun xjal awal,</t> <t>myanaqwit nq'u'n tkyaqil tq'ijlalil</t> <t>mujqa naqwit nkjon twitz tx'otx'.</t>", "25": "<t>¿Ma myatzun naqa xb'aj tkjo'n tx'otx',</t> <t>nxitchto'n tijajil eneld mujqa komin,</t> <t>ex nxitawa'n triy toj txoli'n,</t> <t>ex nxitawa'n seb'ad ex ab'en ti'jile?</t>", "26": "<t>A Dyos nxnaq'tzante se'n ktb'incha'ya'.</t>", "27": "<t>Qu'n min ntriyitte' eneldo,</t> <t>ex min nik'x tolit jun karet tib'aju' komin;</t> <t>naqna' nkub'jette' eneldo tu'n jun tze</t> <t>ex ikxju' komin.</t>", "28": "<t>In triyitte' triy, mitzunya o'kxwit ntb'inchetju' ti'j;</t> <t>inex tolit karet tib'aj</t> <t>ex nel pa'yitju' twitz triy, extzun lay kupch'ettju'.</t>", "29": "<t>Ikxtzu'n ntnk'u'na' Qman Dyos nimtipumal t-xim.</t> <t>Te lab'te'n qexi'xju' t-xim ate',</t> <t>ex nche tb'incha'n tuk'i'l nab'l.</t>"}