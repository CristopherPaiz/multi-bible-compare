{"1": "<pb/><t>Tpakb'alju' tzul ti'j Damask:</t> <t>Lay tentl Damask te nintnam;</t> <t>Naq jun ch'uqtl ti'xti' xitjni kjel.</t>", "2": "<t>Kjel kolb'e'n tejumajx</t> <t>naq k'ul ktzajel ch'iy toj;</t> <t>che k'ik'lenjtzel alu'mj toj nak'b'il toj.</t>", "3": "<t>Lay tentl nimaqtnam tok nintapi ti'j kyxol tyajajil Eprayin,</t> <t>ju' kyninb'ilkyib' aj Israel;</t> <t>ex kb'el naj tkawb'il Damask,</t> <t>exqe' che kjelten kyxol aj Sirya,</t> <t>Chi Qman Dyos nimtipumal.</t>", "4": "<t>Kb'ajel tipumal Samarya toju' q'ij lu</t> <t>ju' tninb'il Jakob',</t> <t>ex kb'el naju' atitoq nimxi'x te.</t>", "5": "<t>K'okyel kse'n ajtb'uyet twitz awal</t> <t>njaw sk'o'n t-spiyil triy tu'n q'ob'aj,</t> <t>mujqa kse'n ajtb'jaw sk'o'n spiy</t> <t>toju' b'ya' Repayim.</t>", "6": "<t>janaq txkyajleb'entl kyajniten;</t> <t>mujqa kse'n nxyijet jun olib'o</t> <t>ex naq kab'e' mo oxe'tl twitz</t> <t>nkyajten tunun jun tq'ob',</t> <t>qa majxtzun kyaje' mo jwe' ti'j tkyaqilju' tze.</t> <t>Chi Qman Dyos janche ajb'ena' aj Israel.</t>", "7": "<pb/><t>Tojtzu'n q'ij lu</t> <t>kxel tq'o'ntl xjal twitz ti'ju' ch'iyjsalte,</t> <t>ti'ju' Dyos xjan kye aj Israel.</t>", "8": "<t>Lay txi'tl ka'yilkye q'olb'eb'l e' txqantl ti'xti' b'incha'n kyu'n xjal.</t> <t>Lay txi'tltwitz kyi'ju' ẍwank xjansa'qe' lu</t> <t>ex kyi'ju' q'olb'eb'l ja nche'xa' tz'e'ysal sturak kye witzleb'.</t>", "9": "<pb/><t>Tojtzu'n q'ij lu</t> <t>che kjeltzaqpaju' nimaqttanama kuwsa'nqe',</t> <t>kse'n kyb'ajkyaj tzaqpaj</t> <t>nimaqkytanam eb'ey ex amorey</t> <t>tu'n kyxob'el kye aj Israel.</t> <t>Che kjelten chq'ajlajtl,</t>", "10": "<t>qu'n matzik' tna'l Dyos tu'na ju' xklonteya,</t> <t>min na'n tu'na qa a klolxi'xteju'ya.</t> <t>Nche taq'una'na awal lu tb'anilqe',</t> <t>nkuxtawa'n tawala te ninb'il jun junxi'tl dyos.</t>", "11": "<t>Nche'x tka'yi'na toju' q'ij nche ku'xtawa'na,</t> <t>ex njawu'l twi' tijajil toj juntl q'ij tu'na.</t> <t>Ajtzun ttzaju' tyab' mixti'x q'a'nb'ilte</t> <t>knajelju' awal.</t>", "12": "<pb/><t>¡Kyb'inxe' kyq'ojq'ojelju' tnam txqan kyb'aj,</t> <t>ikyju' kse'n tq'ojq'ojel ninnjab'!</t> <t>Ex kyq'ojq'ojelju' nimaqtnam,</t> <t>kse'n tq'ojq'ojel tnimal a'.</t>", "13": "<t>Ajtzun kyxitzak'u'n Qman Dyos,</t> <t>nche b'je'l oq najchaq</t> <t>kse'n ttxa triy nxitiqa'n kyq'iq' twi' witz</t> <t>mujqa kse'n quq inxitiqa'n kyq'iq' jb'al.</t>", "14": "<t>Naku'j xob'ajilx te qale,</t> <t>na'mxtoqtzun qsqix ajkyb'aj.</t> <t>Atzun nb'aju' kyi'ju' nche elq'an qi'j,</t> <t>ikytzu'n che b'ajela' nche xitunqe.</t>"}