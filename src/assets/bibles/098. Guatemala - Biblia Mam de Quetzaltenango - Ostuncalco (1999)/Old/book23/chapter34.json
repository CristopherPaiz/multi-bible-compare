{"1": "<pb/><t>Che lq'eqe'tze' b'ilte, tnam;</t> <t>kyb'inku'ye' nimaqtnam.</t> <t>Tu'n tb'inteju' tx'otx' exqe' ate' twitz,</t> <t>tu'n kyb'inte twitz tx'otx' exqe' nche tzaj ch'iy twitz.</t>", "2": "<t>Qu'n nq'ojin Qman Dyos</t> <t>kyi'ju' nimaqtnam ex kyi'j kykyaqil kyxjal te q'oj,</t> <t>matxi' kub'tb'incha'n tten tu'n kykub'najset ex tu'n kykyim.</t>", "3": "<t>Che kjel tzaqpi'n kyimni,</t> <t>okxi'x che b'eltzu'wixju' kyimni</t> <t>ex kqojlel chik' kse'n a' kywi'witz.</t>", "4": "<t>Che kb'el yulj kykyaqilju' che'w twitz kya'j,</t> <t>kjawil tb'altz'i'ntib'ju' kya'j</t> <t>ex kykyaqilju' che'w che b'elyupj,</t> <t>kse'n nkub' tzqij ex nkub' tz'aq</t> <t>jun t-xaq ub'a mujqa t-xaq iw.</t>", "5": "<t>Qama jawb'ent tk'uẍtx'e'nb'il Qman Dyos twitz kya'j</t> <t>ex kb'eltz'aq tib'aj Edom,</t> <t>matxi' kyimju' tnam q'ma'ntl tu'n tb'aj.</t>", "6": "<t>Kb'ajel txa'j tk'uẍtx'e'nb'il Qman Dyos toj chik' ex unt,</t> <t>kse'n ajkykub' b'yet qpoj tman rit ex ttxu chib' te chojb'il.</t> <t>Ktb'incha' Qman Dyos jun chojb'il toj B'osra,</t> <t>nim b'yojxjali'n kb'ajel toj Edom.</t>", "7": "<t>Che kb'el b'yo'n kse'nqe' tojk'ul wakx,</t> <t>qpoj tman wakx ex tman wakx;</t> <t>Kb'ajel txa'ju' kytx'otx' tu'n chik',</t> <t>ex kb'ajel naju' quq tu'n unt.</t>", "8": "<t>A q'iju' lu tu'n tok tu'me'l t-xel tu'n Qman Dyos,</t> <t>a ab'q'iju' tu'n tel k'as tu'n tpaj Syon.</t>", "9": "<t>Che jawil b'entju' a' toj Edom te q'ol,</t> <t>atzu'n quq te atz'an;</t> <t>kk'antelju' tx'otx' kse'n q'ol.</t>", "10": "<t>Lay yupj q'ijtl ex qonik'an;</t> <t>kb'uqchajel t-sb'el kukxju'.</t> <t>Nimtoj tq'ijlalil kjel tzaqpi'n;</t> <t>milo k'ik'ela'tl jun xjal atzu'.</t>", "11": "<t>Atzu' che najala' tukru ex xitx',</t> <t>ex kkyb'incha' joj ex ẍchin kyja.</t> <t>Kjel tq'o'n Qman Dyos tx'otx' lu</t> <t>chq'ajlajtl ex tz'inun toj.</t>", "12": "<t>Lay tentl jun nimaqkawil tu'n tkawin toj;</t> <t>che kb'el naj kykyaqilju' nejenel toj.</t>", "13": "<t>Che ch'iyel ch'i'x kyoju' tja nimaqkawb'il,</t> <t>ex la kyoju' ja kuwsa'nqe'.</t> <t>K'okyel te kynajb'il xo'j</t> <t>ex kykolb'ilkyib' pich' naku'j t'iw.</t>", "14": "<t>Che tenb'elju' twiẍ k'ul junx kyuk'i'l xo'j,</t> <t>kb'ajel kytxko'nkyib'ju' chib'.</t> <t>Atzu' knajala' xob'tzal nxob'san te qonik'an,</t> <t>ex k'elelyal tnajb'il jatu'n tojlana'.</t>", "15": "<t>Ktb'incha' tukru tpaqb'il atzu'.</t> <t>kjoyol ex che itz'jel tal,</t> <t>ex che b'ajel tb'u'yi'n tu'n kyklet tu'n.</t> <t>Ex atzu' kyb'u'yi'ya'kyib' q'anjel,</t> <t>junjun ma' tuk'i'l junjun ttxu.</t>", "16": "<t>Kyka'yinku'xe' tuj Qman Dyos ex kyẍch'inku'xe':</t> <t>Kykyaqilju' txkup lu che tenb'el,</t> <t>kykyaqilju' ma' ktenb'el jun xuj kye,</t> <t>qu'n aku' Qman Dyos xkub' ximante</t> <t>ex che b'ajel tb'u'yi'n tu'n jun xupin.</t>", "17": "<t>Matxi' tzaj tyek'u'n kynajb'il teyile junjun,</t> <t>matxi' tzaj tyek'u'n kytx'otx',</t> <t>ex che b'elten twitz tejumajx;</t> <t>che najal toj tkyaqil tab'q'iyil atzu'.</t>"}