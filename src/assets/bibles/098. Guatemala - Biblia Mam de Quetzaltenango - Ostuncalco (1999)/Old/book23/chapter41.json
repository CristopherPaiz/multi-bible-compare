{"1": "<pb/><t>Che numeku'ye' nwitze', tnam toj ninnjab'.</t> <t>kyiq'i'nktz kyib'e' nimaqtnam, tu'n tkyaqil kyipumale'.</t> <t>Kukytzaje', qoqe' yolin tib'aju' lu;</t> <t>kqb'u'yi'qib' tu'n qyolin ti'j.</t>", "2": "<t>¿Alkye kub' q'onte nimaqkawil lu toj tjawetzq'ij</t> <t>ju' nkanb'an kukxju'?</t> <t>¿Alkye nkub' q'onkye nimaqtnam toj tq'ob'</t> <t>ex nb'inchante tu'n kyniman nimaqkawil te,</t> <t>tu'n kykub'tchen ex tu'n kyxit-sputi'n kse'n ttxa triy</t> <t>tu'n tk'uẍtx'e'nb'il ex tu'n t-smaj?</t>", "3": "<t>¿Alkye nb'inchante tu'n tljonte toj kyq'ij ex chab'a' nkub'kyi'j tu'n</t> <t>naku'j min nche kub'tqan twitz tx'otx'?</t>", "4": "<t>¿Alkye matxi' b'inchante aq'untl lu?</t> <t>¿Alkye oje kyej tz'ib'ante tqanil</t> <t>ttzajlenx ojtxi'?</t> <t>Ayine' Dyos Manb'aj, oqinkxe' Dyos,</t> <t>ayine' tnejel ex mankb'il.</t>", "5": "<t>Kyilju' tnam toj ninnjab'</t> <t>ex tzaj tchi kyi'j;</t> <t>majx lu'lunju' tx'otx' tkyaqil.</t> <t>Xi'kytzaj, luqe' che ul.</t>", "6": "<pb/><t>Teyile junjunju' nb'ant chukchaq aq'untl tu'n</t> <t>ntkuwsa'ntib' ex ntoni'n juntel.</t>", "7": "<t>Aju' b'inchal tilb'ilal nxi' oni'nte tx'nol q'anpwaq;</t> <t>atzu'n npojin tk'i tx'inb'il nxi' oninte jumal pojb'il,</t> <t>ex intma'n qa b'a'nju' tzuyb'ente,</t> <t>ex nkyajtb'incha'n tilb'ilal b'a'nxi'x tu'n klawẍ</t> <t>tu'n lalun ch'uyujla.</t>", "8": "<pb/><t>Kyb'intzpe'ye' aj Israel, tyajajil Jakob',</t> <t>nmajine', oje jawnsk'o'ne',</t> <t>tnam tyajajil wamiwe' Ab'raam:</t>", "9": "<t>Ayine' netzq'inteya tzmax ttxa'n tx'otx',</t> <t>tzaj ntxko'na tzmax toju' tx'otx' najchaq</t> <t>ex xinma'ne': Aya nmajine', nchije' teya.</t> <t>Jaw nsk'o'na ex b'ajx tz'ela' wik'u'na'ya.</t>", "10": "<t>Lalun xob'a', qu'n atinqinwe' tuk'i'la;</t> <t>lan xob'a', ayinwe' Dyos jank'uluna'ya.</t> <t>Nxinq'o'nwe' tipumala, inwoni'na,</t> <t>tzyu'na wu'ne' toju' nq'ob'e' nkanb'an.</t>", "11": "<t>Kykyaqilkye' nche ik'onteya</t> <t>k'elel kych'ixaw ex che b'el me'ssa'n;</t> <t>majx che b'el najsa'nkye'</t> <t>nche q'ojin ti'ja.</t>", "12": "<t>Kche tjya'ya tajq'oja</t> <t>ex lay che elyal tu'na;</t> <t>che okyelkye' nche q'ojin ti'ja</t> <t>naku'j mixti'qe' teya.</t>", "13": "<t>Qu'n xqno'na wu'ne'</t> <t>ayine' Dyos Manb'aj janajb'ena'ya;</t> <t>matxi' txinma'ne' teya: Lalun xob'a', chin onilwe' ti'ja, nchije' teya, chi Dyos.</t>", "14": "<pb/><t>Intma'n Qman Dyos kjalu:</t> <t>Aj Israel, tyajajil Jakob',</t> <t>maskye b'o'sa ex mixti' tipumala,</t> <t>lalun xob'a; chin onilwe' tuk'i'la.</t> <t>Ayinwe' klolteya, ayine' Dyos Xjan te Israel.</t>", "15": "<t>K'okyela wu'ne' te jun triyb'il,</t> <t>ak'a'j ex kuw twitzte;</t> <t>che b'eltchena witz, che b'el tquqsa'na,</t> <t>che b'entelju' witz tu'na kse'nte ttxa triy.</t>", "16": "<t>Che b'ajel t-xq'iq'i'na ex che kxeltiqa'n kyq'iq';</t> <t>che b'ajex sputi'n tu'n kyq'iq' jb'al.</t> <t>Che tzalajeltzuntze' wuk'i'le',</t> <t>che tzalajele' wi'je' ayine' Dyos Xjal.</t>", "17": "<pb/><t>Nche jyon a' xjal prowqe' ex mixti' ati kye</t> <t>ex lay knet kyu'n.</t> <t>Matxi' kuxtzqij toj kyqul tu'n k'waj;</t> <t>ayintzunwe' chin xelka'yinkye,</t> <t>ayine' Dyos Manb'aj janche ajb'ena' aj Israel, lay che kyajnkolb'e'ne'.</t>", "18": "<t>Che jawitz poq'chaj a' wu'ne' kywi' sle'j witz</t> <t>e' t-xiklil a' kyoj b'ya';</t> <t>kjawil b'entju' chq'ajlaj wu'ne' te sob'on,</t> <t>che jawitz poq'chaj a' wu'ne' toju' tzqij tx'otx'.</t>", "19": "<t>Che kxe'lwawa'ne' k'ute toj chq'ajlaj,</t> <t>e'tze akasya, ktxab' ex tqan olib'o;</t> <t>che nch'isa'ye' tzaj toju' tzqij tx'otx'</t> <t>kyuk'i'l tze ab'eto ex tzis,</t>", "20": "<t>tu'n kylonte ex tu'n kyb'inte kykyaqil xjal,</t> <t>tu'n t-xikyb'i'n ex tu'n tkane toj kywitz</t> <t>qa tu'n wipumale' xnb'inchaju'ye' lu,</t> <t>ayine' Dyos Manb'aj, Xjan kye aj Israel, chi Dyos.</t>", "21": "<t>Intma'n Qman Dyos, nimaqkawil kye tyajajil Jakob' kjalu:</t> <t>Kukytzaje' witzleb' klolte kyib'e',</t> <t>kukytzaje' klolte kyoklene'.</t>", "22": "<t>Kukytzaje' q'malte qeye' titi' tzul yajxi'tl</t> <t>ex chik'b'alte ti'ju' matxi' b'aj,</t> <t>kb'el qb'i'nqe';</t> <t>kymanqe'tzju'ye' ti'xti' che ul yajxi'tl</t> <t>tu'n kykane ja che pomela' b'aj;</t>", "23": "<t>kyma'ntze' titi' kb'ajel yajxi'tl,</t> <t>kyek'untze' qa axxi'x dyosqe'ye'.</t> <t>kyb'inchame' titi' kb'antel kyu'ne', b'a'n mujqa taq'wix,</t> <t>jun ti'xti' tu'n qxob'e' ex tu'n toktchi qi'je'.</t>", "24": "<t>¡Mixna'ti'xkye' kyoklen</t> <t>ex mixti'xte nb'ent kyu'ne'!</t> <t>Mijsoq'xte' xjal nk'ulun kyeye'.</t>", "25": "<t>Kub' nq'o'ne' jun xjal toj tjawetzq'ij;</t> <t>mantxoke' tb'i,</t> <t>ex makanun toj tnayajkya'j.</t> <t>Nche kub' twab'i'n kawil naku'j xoq'lqe';</t> <t>kse'n b'inchal k'wil, nt-xyuq'i'n xoq'l tu'n tqan.</t>", "26": "<t>¿Alkye q'manteju' lu atxi'x t-xe tnejel,</t> <t>tu'nwtlo qb'inte?</t> <t>¿alkye q'mante atxi'x ojtxi',</t> <t>tu'nwtlo qka'yinte qa ax te?</t> <t>Mix-a'lo' junkye' q'mante tpakb'al,</t> <t>mix-a'lo' jun tb'i'wt jun kyole'.</t>", "27": "<t>Ayine' inq'mante te Syon atxi'x t-xetnejel,</t> <t>ex ayine' inxichq'onte jun sanjelal Jerusalen</t> <t>q'malte te qa lwiy che ul jumajtlju' t-xjal.</t>", "28": "<t>Nxinka'yine' ex mix-a'lo' juntl dyos nul;</t> <t>mix-a'lo' jun tu'nwt tq'on nab'l,</t> <t>mix-a'lo' jun ntzaj tzaq'wenkye' nxjele'.</t>", "29": "<t>¡Mixti'x junkye atiwt toklen!</t> <t>mixti'xte nb'ent kyu'n;</t> <t>naq witzleb'qekye' xopa'j kyoj, chi Dyos.</t>"}