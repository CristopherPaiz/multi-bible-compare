{"1": "<pb/><t>¡Kyb'intz pekye'! Che eleltiq'i'n Qman Dyos nimtipumal</t> <t>kykyaqilju' nche q'onte tkyaqil kye aj Jerusalen ex aj Juda</t> <t>ex tkyaqilju' kywa ex kychewa.</t>", "2": "<t>Kb'el naju' kuw xjal exju' q'ojil tu'n,</t> <t>e'ajkawil ex sanjelal, e'ajna ex tijwnaq,</t>", "3": "<t>e'nejenel ex nimaqxjal, e'q'olnab'l, e'ajpkab' ex ajk'a,</t>", "4": "<t>ex k'walqe' che okyel tq'o'n te kynejel;</t> <t>tal q'aqe' che kawil kyib'aj.</t>", "5": "<t>Iktzun kb'ajelju' toju' tnam,</t> <t>che q'ojil jun ti'j juntl, expe' kyxol kamiw kyib'.</t> <t>Che q'ojilju' ku'xun kyi'j tijwnaq,</t> <t>ex che q'ojil prow kyi'ju' q'inun.</t>", "6": "<t>Okpe' kxe'l tma'n jun k'walb'aj te ttzik mo titz'in toj tja tman</t> <t>kjalu: Atipenata ti'j tu'n toktq'o'na;</t> <t>toka te qnejile'; kawina kyib'aju' txqan ttx'aq'a'n ja lu, chiku'.</t>", "7": "<t>Atzu'n juntl kxel ttzaq'we'n:</t> <t>Lay b'ent kyxi' woni'ne' ti'ju' taq'wix saj lu,</t> <t>mixpeti'we' nwa nja ex wi'je' tu'n tokset.</t> <t>Lalun chin okkyq'o'ne' te nejenel toju' tnam, chiku'.</t>", "8": "<t>Axxi'x matxi' kub'te' Jerusalen,</t> <t>makyej xitju' Juda,</t> <t>qu'n nche q'manjtz ex nche b'inchanjtz taq'wix twitz Qman Dyos atzu',</t> <t>tu'ntzu'n noka' kyq'o'n ttx'u'jil Qman Dyos.</t>", "9": "<pb/><t>Axpe'na' kyb'inchb'en poqilkye;</t> <t>layx b'ent tewitju' kyil;</t> <t>junqe'x kse'n tnam Sodom, majx nxikypakb'ankyib' kye xjal.</t> <t>¡Layqe'xwit, aye'x nche tzaj q'inte tq'ob' tze toj kywi'!</t>", "10": "<t>K'i'wla'nte' tnik'alti'j, qu'n b'a'n kxe'la</t> <t>ex ktnik'b'e' taq'unb'en.</t>", "11": "<t>¡Malayxwitju' b'inchal myab'a'n, mixyab'a'n kxe'la'!</t> <t>Kb'el ttz'e'ysa'n Qman Dyos twitz tu'n tpaju' tb'inchb'en.</t>", "12": "<pb/><t>K'walte' nimaqkawil nyajun tib'aj ntaname' ja'lo;</t> <t>toj kyq'ob' qya ta'ju' kawb'il ja'lo.</t> <t>Inkub' sb'u'na' kyu'n tnejenela ntanam,</t> <t>toj junxi'tl b'e nxa' q'i'na kyu'n.</t>", "13": "<t>B'incha'ntltib' Qman Dyos tu'n t-xjelun,</t> <t>ex tu'n t-xitljo'n ttxolil kawb'il ti'ju' ttanam.</t>", "14": "<t>Che ttxka' Qman Dyos tijwnaq</t> <t>exqe' nejenel toju' tnam, tu'n kyok toj xjel kjalu:</t> <t>Mab'aj kyaju'ne' tqan wawale';</t> <t>mab'je'l kyalq'a'ne' ati kye prow,</t> <t>ex mab'ajx kyk'u'ne' kyeleq'e' kyjaye'.</t>", "15": "<t>¿Ti'tzu'n kyoklene' tu'nju' nche oktene' yajulkye ntaname'</t> <t>ex nche kub' kywab'e'ne' prowqe'?</t> <t>Chi Qman Dyos nimtipumal.</t>", "16": "<t>Ikx tma Qman Dyos:</t> <t>Aye' qya aj Jerusalen, inxi'x kynima'n kyib',</t> <t>nkyb'aq'la'n ti'jkywi' ajkyb'et,</t> <t>elsal ch'xawqe'</t> <t>b'o'schaq txol kyqan nche b'et naku'j nche b'ixin,</t> <t>inxi'x che chilub'ti u'wj ti'j kyqan,</t>", "17": "<t>kb'eletz nq'uli'ne' kywi' te tz'e'ysb'il kywitz</t> <t>ex majx k'elil kych'ixaw, chi Dyos.</t>", "18": "<pb/><t>Toju' Q'ij lu,</t> <t>kb'je'lel tiq'i'n Qman Dyos tkyaqill u'wj,</t> <t>nb'jo'k ti'j qanb'aj ex tzuyb'il wi'yj,</t>", "19": "<t>e'tojẍkyinb'aj, tqulq'ob'aj, su'tj txayl towi'yb'aj.</t>", "20": "<t>k'alb'il wib'aj, tal xpatx'k'uxb'il ti'j qanb'aj,</t> <t>pasj, k'ok'sb'il, kolb'il qanb'aj,</t>", "21": "<t>e'xmilq'ob'aj, ex u'wj nche ok ti'j txa'nb'aj,</t>", "22": "<t>e'tb'anil xb'alun, xb'alun te xmuj, ẍa'y exqe' tq'ob'pa,</t>", "23": "<t>e'ka'yb'il witzb'aj,</t> <t>tb'anil xb'alun, si'pj.</t>", "24": "<t>Tzu'wil ktenb'el t-xel k'ok'sb'il,</t> <t>aqwil te t-xel pasj,</t> <t>sk'o'j wi'yj te t-xel xyeb'i'n wi'yj,</t> <t>tx'a'y xb'alun te t-xel tz'umin xb'alun,</t> <t>jun sleq'ub' te t-xel tb'anil ka'yin.</t>", "25": "<t>Aye' t-xjala che kb'el b'yo'n,</t> <t>che kyimelju' t-xjala te q'oj toj q'oj.</t>", "26": "<t>Kjawil oq'e'n toju' nintnam ex che b'jo'kyel xb'alun jochin,</t> <t>ex majx kjel kolb'i'n.</t>"}