{"1": "<pb/><t>Taye, aya nchin nimane' teya;</t> <t>njaw wajwali'na ex nnimsa'ne' tb'iya,</t> <t>qu'n mache japunju' t-xima tb'anilxi'x,</t> <t>axxi'x ex tz'aqliqe'xi'x atxi'x ojtxi'.</t>", "2": "<t>Matxi' che kyej tq'o'na nimaqtnam naqx txqan ch'uq ab'jtl,</t> <t>naq kyik'lenxtlju' nimaqtnam kuwsa'nqe';</t> <t>b'ajkub' t-xitu'na kyja nimaqkawb'il kye ajq'oj,</t> <t>ex layx che jaw b'incha'n jumajtl.</t>", "3": "<t>Qu'mtzun nnimanjtza tu'n jun tnam tx'u'j,</t> <t>nche xob' nimaqkytanam mya'l xjal teya.</t>", "4": "<t>Qu'n matxi' tz'oka kolb'ilkye prow,</t> <t>jun klolteju' prow toju' yajb'ilte,</t> <t>kolb'il te q'ankyaq,</t> <t>xmuj te tq'ob' q'ij.</t> <t>Iky kyxew xjalju' txkupqe'</t> <t>kse'n q'ankyaq toj jb'alil,</t>", "5": "<t>mujqa kse'n kyaq toj tzqij tx'otx'.</t> <t>Inkub'ti'ju' kymaqb'il ajq'oj tu'na</t> <t>kse'n ntchewsa'na tq'ob' q'ij tu'n tewun muj.</t> <t>Ilti'j nche kub'nume xjal txkupqe' tu'na.</t>", "6": "<pb/><t>Kb'el tb'incha'n Qman Dyos nimtipumal</t> <t>jun ninwan kyu'n tb'anil wab'j ex tb'anil k'wab'j</t> <t>twi' witz Syon, kye kykyaqil nimaqtnam</t> <t>jun tb'anilxi'x wab'j ex tb'anil k'wab'j.</t>", "7": "<t>Twi' witz lu kb'ela' t-xitu'n Qman Dyos</t> <t>kutxb'ilkyetoq kykyaqil tnam,</t> <t>aju' xb'alun kutxb'ilkye nimaqtnama.</t>", "8": "<t>Majx kb'el t-xitu'n Qman Dyos kamik,</t> <t>k'elil t-sun ta'l kywitz kykyaqil xjal</t> <t>ex lay tajtl tu'n tel tch'ixawju' ttanam</t> <t>toj tkyaqil twitz tx'otx'.</t> <t>Aku' Qman Dyos q'mante.</t>", "9": "<pb/><t>Kq'manjtzel toju' q'ij lu:</t> <t>Ate Qman Dyos ja'lu,</t> <t>q'uqli qk'u'je' ti'j ex maqo tkole'.</t> <t>Qoqe' tzalaj, qik'sanku' qu'n maqo tkol, chechij.</t>", "10": "<pb/><t>A Qman Dyos kklolte witz Syon,</t> <t>atzu'n Moab' kb'ajel twab'e'n</t> <t>kse'n nb'aja' wab'et ttxa triy toj xob'l tz'is.</t>", "11": "<t>Che kxe'ltnuqpi'n Moab' tq'ob'</t> <t>kse'n nxitnuqpi'n jun xjal tq'ob' ajt-xnu'xin toj a',</t> <t>atltzun junjun maj ajt-xityukcha'n tq'ob'</t> <t>kxel mulq'ajxi'xju' nimjtib'il toj.</t>", "12": "<t>Kb'el t-xitu'n Qman Dyos</t> <t>nimaqttapiyil ex nimin twe' ex kuw,</t> <t>che b'eltniq'u'n</t> <t>che kb'elt-xon twitz tx'otx'.</t>"}