{"1": "<pb/><t>tpakb'ab'l ti'ju' chq'ajlaj:</t> <t>Che tzajel toj chq'ajlaj, jun najb'il xob'ajilx,</t> <t>kse'n kyq'iq'jb'al ntzaj toj tnayajkya'j.</t>", "2": "<t>Xob'ajilxte' saj tyek'u'n Dyos weye':</t> <t>nqo'x tpoqo'nju' poqol,</t> <t>nxitunju' xitul.</t> <t>¡Kyiq'i'nktz kyib'e' aj Elam!</t> <t>¡Kukyok tzaqpaje' q'ojil aj Medo!</t> <t>¡Min wajb'ile' tu'n kyajtitlju' xjal!</t>", "3": "<t>In ch'yon toj nwinqile',</t> <t>inxquyla'n wib'e' tu'n k'ixk'oj kse'n qya ajtitz'ji tal,</t> <t>min nb'ent nb'i'ne' tu'n k'ixk'oj,</t> <t>ex min nb'ent nka'yine' tu'n xob'el.</t>", "4": "<t>Chukjni nnab'le',</t> <t>nch'on wanmiye' tu'n xob'el.</t> <t>Aj ntzalajb'ile' tu'n wojlane' ajtqo'qax,</t> <t>matxi' tz'ok te xob'ajil weye',</t>", "5": "<t>Matxi' kub' q'o'n mes ex matxi' b'ajkub' lik'u'n kyq'uqb'il xjal,</t> <t>matxi' tzyetju' ninwan.</t> <t>¡Che we'ku'ye' nejenel te q'oj: kyq'onkye' aseyt ti'j kysmaje'!</t>", "6": "<t>Qu'n matzaj tma'n Qman Dyos weye':</t> <t>Kutxi'ya ex q'onku'ya jun xq'uqil tu'n tq'o'nte tpakb'ab'l tkyaqilju' matil.</t>", "7": "<t>Qama til karwaj jwo'n kyu'n kab'e' b'anchej</t> <t>mo xjal nchejin ti'j b'ur mo ti'j kamey,</t> <t>tu'n tka'yinte b'a'nxi'x, chij.</t>", "8": "<pb/><t>Jawtzun ẍch'inju' ntoq xq'uqin:</t> <t>tojxu' nkb'ele' ta'qine' tkyaqil q'ij, Taye,</t> <t>ex tkyaqil qonik'an nchin xq'uqine'.</t>", "9": "<t>Lu jun karwaj tzul jwo'n kyu'n kab'e' b'anchej, chij.</t> <t>Tmatzun jun:</t> <t>¡Matxi' kub'ti'j, matxi' kub'ti'ju' B'ab'ilon!</t> <t>Kykyaqilju' kyilb'ilal kydyos</t> <t>ẍekub' b'uchj twitz tx'otx', chij.</t>", "10": "<pb/><t>Ntanam, matxi' cheb'aj wab'e'ne' kse'n triy,</t> <t>nxinma'ne' kyeye' aju' xnb'iye'</t> <t>te Qman Dyos nimtipumal janche k'uluna' aj Israel.</t>", "11": "<pb/>Tpakb'ab'lju' tzul ti'j Edom: <pb/><t>Ntzaj ẍch'in jun weye' tzmax Seyir:</t> <t>Xq'uqil, ¿jni' or ja'lo toju' qonik'an lu?</t> <t>Xq'uqil, ¿jni or ja'lo toju' qonik'an lu? chij.</t>", "12": "<t>Atzunte xq'uqil xittzaq'we'n:</t> <t>Xi'qsqix, extzun xi' qokyupj.</t> <t>Qa kyajb'ile' tu'n kxjelune' che xjelunqeye',</t> <t>atzun tz'anjtz jumajtlkyi'je', chij.</t>", "13": "<pb/>Tpakb'al toju' chq'ajlaj: <pb/><t>Aj Dedan, nb'aj qonik'an kyu'ne'</t> <t>kyoju' k'ul toj chq'ajlaj,</t>", "14": "<t>kukyetze' k'lulteju' ati k'waj ti'j</t> <t>kq'onxe' tk'wa' a'.</t> <t>Aye'ye' najlqe'ye' toj ttx'otx' Tema.</t> <t>kukyetze' k'lulteju' in oq,</t> <t>kyq'onxe' twa.</t>", "15": "<t>Qu'n in oq te k'uẍtx'e'nb'il,</t> <t>te k'uẍtx'e'nb'il jqu'n twitzte,</t> <t>teju' smaj naq tu'n txi' xontl</t> <t>ex teju' q'oj kuwxi'x.</t>", "16": "<t>Tzaj tma'n Qman Dyos we'ye': <pb/>Toj jun ab'q'itl ja'lo,</t> <t>kse'n ntajla'n jun aq'unal ti'j twitk'u'j nanq'ina',</t> <t>matxitoq b'aj tkyaqilju' toklen Kyedar nimxi'x</t>", "17": "<t>Ex naqjte'xtl kysmaju' q'ojil aj Kyedar kjelten, chij.</t> <t>Aku' Qman Dyos janche ajb'ena' aj Israel xq'mante.</t>"}