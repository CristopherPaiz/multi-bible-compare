{"1": "<pb/><t>Lay chin kyej numeye', tu'n nk'u'jlalile' ti'ja Syon,</t> <t>lay chin kub' qeye', tu'n nk'u'jlalile' ti'ja Jerusalen</t> <t>tzmax ajtul kykanb'ab'le' kse'n ajqsqix</t> <t>ex ajtul kolb'ilkyeye' kse'n jun ttxa'n tzaj nk'ant.</t>", "2": "<t>Kyka'yi' nimaqtnam ajkyklete',</t> <t>kyka'yi' kykyaqil nimaqkawil kyajwalile'.</t> <t>K'okyeltzun q'o'n jun kyb'iye' ak'a'j</t> <t>aku' Qman Dyos k'okyel q'onte.</t>", "3": "<t>Che okyele' te tb'anil tkoron nimaqkawil</t> <t>toj tq'ob' Qman Dyos.</t>", "4": "<t>Lay q'manjtztl ti'ja: Kyejni leb'a'n chiwt,</t> <t>ex lay q'manjtztl ti'ju' ttx'otx'a: xitjni,</t> <t>atl kq'manjtzelju' ti'ja: Tnam majx nkub' toj nwitze',</t> <t>ex kq'manjtzel ti'ju' ttx'otx'a, Nxu'jile'.</t> <t>Qu'n aju'ya inxi'x kub' toj twitz Qman Dyos.</t> <t>atzunte k'okyel kse'n chmilb'aj teju' ttx'otx'a.</t>", "5": "<t>Qu'n kse'n ajtmje jun q'a tuk'i'lju' txin nt-xmoxo'n,</t> <t>ikytzu'n kk'monjtzela tu'n Dyos te t-xu'jil,</t> <t>kjawil b'incha'ntla tu'n ex ktzalajel tuk'i'la,</t> <t>kse'n ttzalajb'il chmilb'aj ti'j t-xu'jil.</t>", "6": "<t>Jerusalen, mache kub' nq'o'ne' xq'uqil kyib'aju' nimaqtapi ti'ja</t> <t>kkyma'n kukxju' q'ijtl ex qonik'an:</t> <t>Lan che kub'numeye' aye'ye' nche k'ulune' te Qman Dyos,</t>", "7": "<t>lalun kyaje' tu'n tkub' qe</t> <t>tzmax ajtjaw tb'incha'ntlju' Jerusalen</t> <t>ex ajtb'inchante tu'n tajwalinjtz kyu'n kykyaqil xjal, chechi.</t>", "8": "<pb/><t>Oje tma Qman Dyos</t> <t>tu'n ttzaj tq'o'n tb'anq'ob' nimtipumal kjalu:</t> <t>Lay wajtle' tu'n kywante tajq'oja ttriya</t> <t>ex tu'n lan txikyk'wa'n najchaq xjal b'in</t> <t>taq'unb'en tq'ob'a;</t>", "9": "<t>aye'xkye' che jawil b'uyinte kyawale',</t> <t>che wale' ti'j ex chin jawil kyajwali'ne';</t> <t>kjawil kyb'u'yi'ne' ub'a ex che k'wal b'ine'</t> <t>kyoj tpen njaye' xjan, chi Dyos.</t>", "10": "<pb/><t>kukyetze', kukyetze' kyoj ttzija,</t> <t>kyb'inchame' tb'e ntaname'.</t> <t>Chab'a kyb'inchame' nim b'e</t> <t>ky·∫çtilsame'n kyiq'imile' ab'j toj;</t> <t>kyq'onktze' techal txokb'ilkye nimaqtnam.</t>", "11": "<t>Intma'n Qman Dyos tpakb'alil</t> <t>tzmax japomna' b'aj twitz tx'otx' kjalu:</t> <t>Kymanxe' te nintnam Syon</t> <t>qa matxi' tzulju' klolte.</t> <t>Che tzajel tiq'i'n Qman Dyos ttanam</t> <t>matxitoq che tzaqpet tu'n chij.</t>", "12": "<t>Kq'manjtzel kyi'j aj Israel kjalu: Aju' xjan tnam,</t> <t>Aye' tzaqpi'nqe'tl tu'n Qman Dyos,</t> <t>ex kq'manjtzel ti'j Jerusalen kjalu: A achb'ajilxi'xju' nintnam,</t> <t>aju' nintnam mya kyejni leb'a'n.</t>"}