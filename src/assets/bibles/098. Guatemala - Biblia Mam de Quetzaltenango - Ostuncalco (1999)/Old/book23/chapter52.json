{"1": "<pb/><t>Iq'i'nktz tib'a Syon,</t> <t>kuwsam tib'a;</t> <t>Jerusalen, xjan nintnam,</t> <t>q'onka ti'ja tb'anilxi'x,</t> <t>qu'n lay che okxtlkye' ma' witzleb'il toja,</t> <t>aye' mya ẍtilun kychwinqlal.</t>", "2": "<t>Iq'i'nktz tib'a Jerusalen,</t> <t>chtomila quq ti'j tqana,</t> <t>qekxa toju' tkawb'ila.</t> <t>Iq'imila tze ti'j tqula</t> <t>tnam Syon, ju' xiq'i'na toj kars.</t>", "3": "<pb/><t>Chi Qman Dyos kjalu:</t> <t>Mixti' junwe' pwaq nk'am</t> <t>tej kyxi' q'i'ne' te lq'o'n majin;</t> <t>ex mixti' jun pwaq kxe'l nq'o'ne'</t> <t>tu'n kykolpete' ja'lo.</t>", "4": "<t>Xi'ju' ntaname' toj Ejipt ojtxi'</t> <t>ex najan te najchaq xjal atzu';</t> <t>yajxi'tzuntl kub' yaju'n tu'n Asirya extzun mixti' til.</t>", "5": "<t>Atzu'n ja'lo nxinka'yine',</t> <t>matxi' txiq'i'n ntaname' toj B'ab'ilon extzun mixti' til.</t> <t>Inxi'x che ẍch'inju' nche kawin kyib'aj tu'n kytzalajb'il</t> <t>ate'qe'k q'ol ntx'u'jile' kukxju'.</t>", "6": "<t>Tzultzunte' q'ij k'elel tnik'ju' ntaname'</t> <t>ex kkaneb'il toj kywitz qa ayine' Dyos Manb'aj matxi' chin yoline', chi Dyos.</t>", "7": "<pb/><t>Tb'anilxi'xte' tka'yinx twi' witz</t> <t>ajttzaju' q'ilte b'a'n tqanil,</t> <t>aju' tzul q'inte tqanil nak'b'il,</t> <t>aju' npakb'ante kolb'il</t> <t>ex ntma'n te Syon: Nimaqkawilte' Dyos janajb'ena'ya, chij.</t>", "8": "<t>¡B'inxpe'ya! Injaw toj kywi' t-xq'uqila</t> <t>junx nche ẍch'in tu'nju' kanb'ab'l,</t> <t>qu'n inkyka'yi'n tu'nku' kywitz</t> <t>tzul jumajtl Qman Dyos toj Syon.</t>", "9": "<t>¡Che ẍch'inqe'ye' tu'nju' kanb'ab'l,</t> <t>aj Jerusalen kub'ni xitj,</t> <t>qu'n matxi' tzaj laqj tk'u'j Qman Dyos ti'ju' ttanam,</t> <t>matxi' kolpet Jerusalen tu'n!</t>", "10": "<t>Matxi' tyek'u Qman Dyos tipumal</t> <t>kywitz kykyaqil nimaqtnam.</t> <t>Kb'injtzel toj tkyaqil twitz tx'otx'</t> <t>qa matxi' qoklet tu'n Qman Dyos.</t>", "11": "<t>¡Kukyetze' ja'loxi'x toj B'ab'ilon,</t> <t>lalun txikytzyu'n jun ti'xti'ye' tz'il,</t> <t>lwix kukyetze' toj B'ab'ilon!</t> <t>¡Che okxe' ẍtilun kukxju'</t> <t>aye'ye' nche iqankye aq'unb'il twitz Qman Dyos!</t>", "12": "<t>Lantzun che etze' ojqel,</t> <t>lalun che etz oqe',</t> <t>qu'n che nenunjtzele' toj tkyaqil plaj</t> <t>tu'n Qman Dyos janche ajb'ena' aj Israel.</t>", "13": "<t>Kkanb'alte' nmajine',</t> <t>kajwil nima'n b'a'nxi'x.</t>", "14": "<t>Ikxju' kse'n e'jaw lab'ti txqan xjal ti'j,</t> <t>tej t-xikyka'yi'n matxitoq chukjiju' twitz</t> <t>matxitoq naju' tilb'il kse'n tilb'ilal jun xjal,</t>", "15": "<t>ex che kjel lab'ti txqan nimaqtnam;</t> <t>lay tz'elkytzi nimaqkawil ajt-xikyka'yi'n,</t> <t>qu'n okkyla' ex k'elelkynik' ti'j</t> <t>aju' b'ajx kyila'xi'.</t>"}