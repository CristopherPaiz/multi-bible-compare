{"1": "<pb/><t>Inkub' majtz'uju' dyos B'el,</t> <t>atzu'n dyos Neb'o nkub' tz'aq twitz tx'otx'.</t> <t>Ti'j chej nche'xa' iqa'na' witzleb',</t> <t>ex majx alqe' kyeju' alu'mj siktenilqe'.</t>", "2": "<t>Inche kub'majtz'uju' dyos ex nche kub' tz'aq twitz tx'otx'</t> <t>mixti' nb'ent kyklontekyib',</t> <t>aye'xjuntlkye nche'xq'i'n toj juntl tnam.</t>", "3": "<pb/><t>Chin kyb'intzpe'ye', tyajajil Jakob',</t> <t>kykyaqile' ate'xe' kyxol aj Israel:</t> <t>Iqa'qe'kye' wu'ne' na'mxtoq kyitz'jiye';</t> <t>chle'nqe'ye' wu'ne' toj nq'ob'e',</t>", "4": "<t>ex ayinxweju'ye' ajkytijine';</t> <t>kukx kyxi' nka'yi'nju'ye' ajt-saqax kywi'ye'.</t> <t>Ayine' nb'inchankyeye', ex che jawil wiqa'ne' kukxju';</t> <t>che kxelnka'yi'ne' ex che nkla'ye'.</t>", "5": "<pb/><t>¿Alkye juntl kse'n ayine' toj kywitze'?</t> <t>¿alkyetzun juntl qa ikychin ka'yinju'ye' kyeye'?</t>", "6": "<t>Ate' xjal nim q'anpwaq njatzkyiq'i'n toj kyb'ols,</t> <t>ex nche mlon saqpwaq toj tqan peẍ;</t> <t>nxi'kyab'tzi'ntzuntz te jun b'inchal tilb'ilal tu'n tkub' tb'incha'n jun kydyos</t> <t>tu'n kykub' meje twitz ex tu'n kyk'ulun te.</t>", "7": "<t>Nxikyiqa'n ti'j kyqul, nche'xtzuntz tuk'i'l;</t> <t>nkub' kyq'o'n tib'aj jun tq'uqlil</t> <t>axtzuntzu' nkyeja' ten, mixti'te ntyukcha'ntib' toj junplajtl.</t> <t>B'a'nqa nche ẍch'in nche qani'n o'nb'il te, mixjun nche tzaj ttzaq'we'n</t> <t>ex min nche tklo'n toju' yajb'ilkye.</t>", "8": "<pb/><t>Kyna'nku'ye' lu, aj il,</t> <t>lalun b'jo'ktojkywitze', kyximanku'xi'xe';</t>", "9": "<t>kyna'ntzju'ye' oje b'aj atxi'x ojtxi'.</t> <t>Ayinwe' Dyos ex mixti' juntl;</t> <t>Dyos qinwe', ex mixti' juntl kse'n ayine'.</t>", "10": "<t>Q'ma'n tqanilju' b'ajsb'il wu'ne' atxi'x nejtl;</t> <t>q'ma'n tqanilju' tzul wu'ne' atxi'x ojtxi'.</t> <t>Ajnmantewe': Inche japunju' nxime';</t> <t>knb'incha'we' tkyaqilju' makub' nxima'ne'.</t>", "11": "<t>Matxi' tzaj ntxko'ne' jun xjal toj tjawetzq'ij,</t> <t>ktzajel najchaq kse'n jun t'iw</t> <t>ex che tb'incha'ju' nxime'.</t> <t>Oje nmaye' ex knb'incha'ye',</t> <t>matxi' b'ajkub'nxima'ne' ex kjapumel wu'ne'.</t>", "12": "<t>Chin kyb'intze', xjal ch'uẍ kyanmiye',</t> <t>ju' nkyxima'ne' qa layx che klete':</t>", "13": "<t>Naqaku' ta'te' kolb'il wu'ne';</t> <t>lwiy tzulte' kolb'il, mya najchaq ta'te'.</t> <t>Ktzajel nq'o'nwe' kolb'il tib'aj Syon,</t> <t>tzul nq'o'ne' wajwalile' toj Israel.</t>"}