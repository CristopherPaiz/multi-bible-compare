{"1": "<pb/>Tnejelxi'x kub' tme'ssa'n Qman Dyos Kaliley, kytx'otx' Sab'ulon ex Neptali, nqayin tk'etz kytanam witzleb'il, ntzajx jlajxi' Jordan ex nponx tzmax ttzi ninnjab'; yajxi'tzuntl jaw nima'n.", "2": "<pb/><t>Aju' tnam atitoq toj qxopin</t> <t>til jun nin spik'un;</t> <t>maqoptz'aj jun spik'un,</t> <t>kyeju' najlqe'toq toj qlolj.</t>", "3": "<t>Nman Dyos, jun nin tzalajb'il saj tq'o'na;</t> <t>nimxi'xju' tzalajb'il.</t> <t>Kykyaqilx nche tzalaj twitza kse'n ajtb'uyet twitz awal,</t> <t>kse'n kytzalajb'il xjal ajtb'ajx sipa'n txqan ti'xti' kye.</t>", "4": "<t>Qu'n makub' t-xitu'na</t> <t>yajb'il tib'aju' tnam,</t> <t>ju' jitz'b'il nche uxin toj,</t> <t>jni'xju jitz'b'il saj kyi'j.</t> <t>Kse'n b'aja' t-xitu'na tnam Madyan.</t>", "5": "<t>Che b'eltz'e'ysa'n kyxajab' xjal te q'oj nxi'xtoq che q'ajti</t> <t>e'xb'alun b'ajni txa'j toj chik'</t> <t>tu'n kyb'aj toj q'aq'.</t>", "6": "<t>Qu'n matz'itz'ji jun k'wal qxol</t> <t>matzaj tq'o'n Dyos jun k'wa'lb'aj qe</t> <t>ex matz'okq'o'n toklen tu'n tkawin.</t> <t>Che okyel q'o'n tb'i kjalu:</t> <t>Q'ol nab'l te lab'te'nxi'x, Dyos nimtipumal,</t> <t>Manb'aj tejumajx, Nimaqkawil te nak'b'il.</t>", "7": "<t>Kb'el qe toj tq'uqb'il Dab'i;</t> <t>kch'iyelju' tkawb'il toj tkyaqil plaj;</t> <t>ex lay b'aj ttxa'n nak'b'il</t> <t>ktenb'elju' tkawb'il wa'lxi'x.</t> <t>a tq'uqlilju' tnik'alilti'j ex toj tu'me'l.</t> <t>te ja'lo ex tejumajx</t> <t>Tu'nju' nimxi'x tk'ujlalil Qman Dyos nimtipumal kb'antela'.</t>", "8": "<t>Tzaj tq'o'n Qman Dyos jun tpakb'alil</t> <t>kye aj Israel tyajajil Jakob';</t>", "9": "<t>kykyaqilju' tyajajil Eprayin, najlqe' Samarya,</t> <t>matxi' kane toj kwitz.</t> <t>Inkyma'n tuk'i'l nimjtib'il:</t>", "10": "<t>Matxi' che kub' tz'aqju' ladris,</t> <t>ab'jtzunte' t-xel kjawil qb'incha'ntl.</t> <t>Matxi' che b'ajkye' tze sikomoro,</t> <t>k'uteyiletlte' k'ajb'el te ttzeyil, chechij.</t>", "11": "<t>Matxi' tb'inchate Qman Dyos tu'n kyul ajq'oj xob'ajilx;</t> <t>aku' saj chq'onkye tu'n kyul q'ojil.</t>", "12": "<t>Aye' aj Siryo ẍetzaj toj tjawetzq'ij,</t> <t>aye'tzu'n pilistey toj tkub'exq'ij.</t> <t>Jun b'ilq'unx che elila' aj Israel kyu'n.</t> <t>Na'mxtzun tqenju' ttx'u'jil Qman Dyos,</t> <t>kukx t-xob'san ja'lo.</t>", "13": "<pb/><t>Atzunte' tnam min nanjtzti'j tuk'i'l Qman Dyos, ntz'e'ysante twitz;</t> <t>mixti'x nkyjyo'n Dyos nimtipumal.</t>", "14": "<t>Qu'mtzun k'elel tjon Qman Dyos</t> <t>twi' ex tje nimaqkykawb'il aj Israel,</t> <t>kse'n ajkyjaw tx'emit tut ex ajlaj.</t> <t>¡jun q'ijx kb'ajila' tkyaqil ja'lu!</t>", "15": "<t>(Atzu' nyolina' twi' kyi'ju' tijwnaq ex nejenel,</t> <t>atzu'n tje kyi'ju' sanjelal chalyolqe').</t>", "16": "<t>Matxi' che'x kytzpet-sa'n nejenel tnam,</t> <t>exqe' lepchqe'x mache'x tzpet.</t>", "17": "<t>qu'mtzun min sajlaq tk'u'j Qman Dyos kyi'ju' ku'xun,</t> <t>ex min sajq'aq'antk'u'j kyi'ju' meb'a ex kyimni kychmil.</t> <t>Qu'n tyaqilju' tnam min nche niman te Dyos ex pi'sqe'</t> <t>ex kykyaqil nel kylanu'n kyol.</t> <t>Na'mx pena' tqen ttx'u'jil Qman Dyos;</t> <t>kukx t-xob'sanju'.</t>", "18": "<pb/><t>Nim taq'unb'en il</t> <t>kse'n q'aq' nb'aj twan ch'i'x ex k'ul</t> <t>ex nche b'aj ttz'e'ysa'n tze toj k'ul,</t> <t>ex sib'tl nche jawt-xon twitz kya'j.</t>", "19": "<t>Njayinju' tnam toj q'aq'</t> <t>tu'n ttx'u'jil Qman Dyos nimtipumal,</t> <t>kb'el b'aj tu'n q'aq';</t> <t>kyi'jxju' kyk'wal nche ch'yona'</t> <t>ex min ntzalaqkyk'u'j kyi'j kyitz'in.</t> <t>Junte' nwan jun plaj ex min nqe tk'u'j.</t> <t>juntl nwan jun plajtl ex min nnoj.</t>", "20": "", "21": "<t>Nche q'ojin tyajajil Manases kyi'j tyajajil Eprayin, exqe' tyajajil Eprayin kyi'j tyajajil Manases,</t> <t>kykab'ilxtzun ẍemoje ti'j Juda.</t> <t>Na'mxpetzun tqen ttx'u'jil Qman Dyos,</t> <t>kukx t-xob'sanju'.</t>"}