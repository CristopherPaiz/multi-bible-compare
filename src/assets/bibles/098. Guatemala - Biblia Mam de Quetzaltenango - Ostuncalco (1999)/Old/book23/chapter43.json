{"1": "<pb/><t>Atzu'n ja'lo Israel, tyajajil Jakob'</t> <t>Chi Qman Dyos b'inchanteya kjalu:</t> <t>Lalun xob'a, qu'n matxi' kletta wu'ne';</t> <t>tzaj ntxko'ne' tb'iya, wena'ta.</t>", "2": "<t>Qama tzik'a' toj a', chin tenb'ilwe' tuk'i'la,</t> <t>qama tzik'a' toj tnimal a', lay jaq'wiya;</t> <t>qama tzik'a' toj q'aq', lay tz'e'ya,</t> <t>lay jaw k'enta.</t>", "3": "<t>Ayinwe' tajawa, klolteya,</t> <t>ayine' Dyos xjan te Israel.</t> <t>Malq'etta wu'ne';</t> <t>matxi' che'x nq'o'ne' Ejipt, Etyopiy ex Seb'a</t> <t>te chojb'il te kolpib'lteya,</t>", "4": "<t>qu'n in nk'u'jla'na,</t> <t>nim toklena ex kye tilwiya wu'ne'.</t> <t>Nche'x nq'o'ne' xjal ex nimaqtnam</t> <t>tu'n ttena weye' ex tu'n tkleta.</t>", "5": "<t>Lalun xob'a, atinqina'we' tuk'i'la.</t> <t>Che tzajel nb'u'ne' t-xjala</t> <t>toj tjawetzq'ij ex toj tkub'exq'ij.</t>", "6": "<t>Kxe'l nma'ne' toj tb'a'nq'ob'kya'j: Anjsanqe'tza,</t> <t>atzu'n toj tnayajkya'j: Lan che kyajtiq'i'na.</t> <t>Iq'inqe'tza nk'wale' ex nmyale'</t> <t>tzmax najchaq, tzmax mankb'il ttxa'n tx'otx',</t>", "7": "<t>kykyaqilju' iq'i'n nb'iye' kyu'n,</t> <t>aye' e'kub' nb'incha'ne' ex eb'enti wu'ne',</t> <t>aye' e'kub' nb'incha'ne' tu'n njaw nima'ne', nchije'.</t>", "8": "<pb/><t>Kyiq'intze' ntaname',</t> <t>ati twitz naq a min ka'yin,</t> <t>ati t-ẍkyin naq a min b'in.</t>", "9": "<t>Kyb'uyimkyib'e' kykyaqile' tnam,</t> <t>kyb'uyim kyib'e' nimaqtnam.</t> <t>¿Alkye junkye ojetoq tmaju' lu,</t> <t>mujqa matxi'toq tmaju' matxi' tzik' ojtxi'?</t> <t>Che kyq'onk tziyal ti'j tu'n kymante qa ax,</t> <t>tu'ntzun tb'injtz ex tu'n tq'manjtz qa ax, chij.</t>", "10": "<pb/><t>Chi Qman Dyos ntma'n:</t> <t>Aye'kye' tziyal wu'ne',</t> <t>aye'ye' nmajine', esk'ete' wu'ne'</t> <t>tu'n telkynik'e' weye' ex tu'n tqe kyk'u'je' wi'je'</t> <t>ex tu'n tkane toj kywitze' alkyeqine'.</t> <t>Mixti'xi' juntl dyos oje ten nejtl nwitze',</t> <t>ex lay ten juntl yajxi'tel.</t>", "11": "<t>O'qinkxwe' Dyos Manb'aj;</t> <t>mix-a'lo' juntl kkolol qa myayine', chij.</t>", "12": "<pb/><t>Intma'n Qman Dyos kjalu:</t> <t>Xinma'ne' ex xinpakb'a'ne': e'nkole';</t> <t>mya junxi'tl dyos xb'inchante,</t> <t>ex kanli kywitze'.</t>", "13": "<t>Ayinweju'ye' Dyos kukxju'.</t> <t>Mix-a'lo'te ktzaqpilkyeye' toj nq'ob'e'.</t> <t>Mix-a'lo'te kxitulte nnb'incha'ne', chij.</t>", "14": "<pb/><t>Chi Qman Dyos Xjan kye aj Israel kjalu:</t> <t>Che kxe'lnchq'o'n xjale' B'ab'ilon</t> <t>naqx tu'n kyklete'</t> <t>ex che njqa'ye' kykyaqilju' ttzija,</t> <t>atzu'n kytzalajb'il kaldey k'okyel te k'ixk'oj.</t>", "15": "<t>Ayinweju'ye' Dyos Manb'aj, ch'isante Israel,</t> <t>ayine' Dyos Xjan ex kynimaqkawile', chij.</t>", "16": "<pb/><t>Tjaq Qman Dyos jun tal b'e toj ninnjab',</t> <t>jun tal b'e toj tnimal a';</t>", "17": "<t>E'etz jun k'loj xjal te q'oj nim kyipumal tu'n,</t> <t>tuk'i'l kykarwaj ex kychej, te xitulkye.</t> <t>Ekub'xon ex min b'ent kyjawe'tl;</t> <t>e'kub' b'aj kse'n tmechil kantil nkub' yupj.</t>", "18": "<t>Chi Qman Dyos ja'lo teju' ttanam:</t> <t>Lalun tzajtna'ntlju'ya ewi,</t> <t>lalun ximantla ti'ju' ojtxi'.</t>", "19": "<t>Knb'incha' jun ti'xti'ye' junxi'tl,</t> <t>ex ktka'yi'ya kb'antel ja'loxi'x.</t> <t>Knjqa'ye' jun b'e toj chq'ajlaj</t> <t>ex che jawil b'ent a' toju' tx'otx' min ntzaj tawal</t>", "20": "<t>Kche nimalju' tojk'ul txkup weye',</t> <t>exqe' ẍal ex ab'estrus,</t> <t>qu'n kjawil poq'chaj a' wu'ne' toj chq'ajlaj,</t> <t>che b'etel a' toju' tx'otx' min tq'o'n tawal,</t> <t>tu'n tk'wanju' ntaname' sk'o'n wu'ne',</t>", "21": "<t>aju' tnam kub' nb'incha'ne'</t> <t>tu'n njaw nimane' kyu'n.</t>", "22": "<pb/><t>Aye'tzunkye' aj Israel, tyajajil Jakob',</t> <t>min ekub'sane' nwitze', e'el siktiye' wi'je'.</t>", "23": "<t>Min kub' kyq'o'ne' rit te chojb'il k'ok'j nwitze'</t> <t>ex mixti' njaw kynima'ne' kyu'n chojb'il.</t> <t>mixna'ti' noktenwe' qanil oyaj teya, tu'nwt t-siktiya,</t> <t>ex mixti' nyajuya, xi'wt nqani'ne' sturak teya.</t>", "24": "<t>B'ajx tloq'a'xi'ta ptz'an tb'anil tk'ok'jal</t> <t>tu'nwt ttzaj tiq'i'na te oyaj weye',</t> <t>ex b'ajx chin jaw tnima'na tu'n t-until alu'mj te chojb'il.</t> <t>Mapena' chin siktiye' tu'na kyu'nju' tila;</t> <t>matz'ok ntx'u'jile' tu'na kyu'n tb'inchb'aja myab'a'n.</t>", "25": "<pb/><t>Naqtzun tu'n ayine' Dyos janajb'ena'ya, kb'el nnajsa'ne' tb'inchb'aja</t> <t>ex lay che tzajnna'ntlju'ye' tila.</t>", "26": "<t>Qa ati wile' toj twitza, qq'ok qib' toj xjel.</t> <t>Q'mantza tyola, atzun qil qa mixti' tila.</t>", "27": "<t>B'inchan ilju' tnejel tyajilb'ena,</t> <t>jawkyi'nkyib'ju' xnaq'tzalteya wi'je',</t>", "28": "<t>kub' kysaqchb'e'n tkawilju'ya njaye';</t> <t>qu'mtzun waje' tu'n tkub' xitu'n tnam Israel,</t> <t>ju' tyajajil Jakob', ex tu'n tb'aj yasu'n.</t>"}