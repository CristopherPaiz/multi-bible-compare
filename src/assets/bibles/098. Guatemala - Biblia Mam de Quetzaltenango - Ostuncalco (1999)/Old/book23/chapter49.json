{"1": "<pb/><t>Chin kyb'intze' tnam ate'qe'ye' ttzi ninnjab',</t> <t>kq'ontzpe'ye' anb'il, nimaqtnam najchaq ta'qe'ye':</t> <t>Ntxkete' tu'n Qman Dyos na'mxtoqpe' witz'jiye';</t> <t>tzaj ttxko'nju' nb'iye'</t> <t>tej antinxtoqe' toj t-xmilal ntxuye'.</t>", "2": "<t>Okju' waq'e' tu'n te jun k'uẍtx'e'nb'il jqu'n twitzte,</t> <t>nkub' tewa'ne' tjaq'ju' tq'ob',</t> <t>nokye' tu'n te jun talsmaj ch'ut b'a'nxi'x</t> <t>ex nxitk'u'ne' toju' tkb'el talsmaj.</t>", "3": "<t>Tzaj tma'n weye': Israel, nmajina,</t> <t>knyek'u'ye' wajwalile' nim toklen ti'ja, chij.</t>", "4": "<t>Atzunwe' ojetoq kub' nximane' kjalu: mixti'x tajb'enju' waq'une' matxi' b'ent,</t> <t>matxi' b'aj wipumale' ex mixti'xte xb'ent, nchije'.</t> <t>Axxi'x toj tq'ob' te Qman Dyos ta' twitzlalil waq'unb'ene',</t> <t>toj tq'ob' Qman Dyos ta'ju' tu'me'l t-xel.</t>", "5": "<pb/><t>Matxi' nk'ame' woklene' twitz Qman Dyos,</t> <t>ana'te wipumale'.</t> <t>Ate Qman Dyos b'inchanweye' toj talb'il ntxuye'</t> <t>tu'n wokye' te tmajen,</t> <t>tu'n tanjtzkyi'j aj Israel tyajajil Jakob' tuk'i'l,</t> <t>chij ikjalu: Mya o'kxte' tu'n toka te nmajine'</t> <t>tu'n kyjaw jumajtlju' tyajajil Jakob'</t> <t>ex tu'ntanjtzjumajtl kyi'ju' ẍe' kyej anq'in kyxol aj Israel;</t> <t>k'okyelta te spik'un wu'ne' kye kykyaqil nimaqtnam,</t> <t>tu'n tpon tiq'i'na kolb'il wu'ne'</t> <t>tzmax mankb'il ttxa'n tx'otx', chij.</t>", "6": "", "7": "<pb/><t>Intma'n Qman Dyos kolol,</t> <t>aju' Dyos xjan kye aj Israel,</t> <t>teju' tnam matxi'xi'x tz'el ik'u'n,</t> <t>aju' nnel ik'u'n kyu'n txqantl tnam,</t> <t>matxi' tz'ok te majin k'a'yi'n kyeju' yajul, kjalu:</t> <t>Ajtka'yinjtza kyu'n nimaqkawil ex kyu'n kyk'wal,</t> <t>che jawil we' ex che b'elmeje twitza</t> <t>qu'n ayine' Dyos Manb'aj xjan kye aj Israel,</t> <t>njaw sk'onteya ex nche japun nyole', chij.</t>", "8": "<t>Chi Qman Dyos ntma'n:</t> <t>Ulju' kmuj tu'n t-xinyek'u'ne' nxtalb'ile' teya, ex xintzaq'we'na;</t> <t>ponju' q'ij te kolb'il, ex nkola.</t> <t>Nkola tu'ntzun naq tu'nela</t> <t>tu'n tkyaj b'entti'ju' nyole' tuk'i'lju' tnam,</t> <t>tu'n tjaw b'inchet jumajtlju' tnam,</t> <t>tu'n kyok te tajawju' tx'otx' kub'ni xitj,</t>", "9": "<t>tu'n txitma'na kyeju' jpu'nqe': Kykyaje' tzaqpi'nqe'ye'.</t> <t>atzu'n kyeju' ate' toj qxopin: Kyek'untz kyib'e'.</t> <t>Kknetel kywa kyalu'ne' kytziyile kykyaqil b'e,</t> <t>ex alkyeku' witz sji'l ktenb'ela' kwa kywakyixe'.</t>", "10": "<pb/><t>Lay che naj tu'n we'yaj ex tu'n k'waj,</t> <t>ex lay che b'aj tu'n q'ij ex tu'n kyaq,</t> <t>qu'n k'u'jla'nqe' ex ẍaqlu'nqe' wu'ne',</t> <t>ex che kxe'l wiq'i'ne' ja ta'qe' t-xiklil a'.</t>", "11": "<t>Knb'incha'ye' jun b'e kywi' witz</t> <t>ex che plansetelju' b'e wu'ne'.</t>", "12": "<pb/><t>¡Kka'yinxpe'ye'! Najchaq ẍetzaja':</t> <t>junjun toj tnayajkya'j, junjuntl tkub'exq'ij,</t> <t>junjuntl toju' tnej tx'otx' Asuwan.</t>", "13": "<t>¡Ẍch'ina tu'n tzalajb'il kya'j!</t> <t>¡Tzalajxi'xa tx'otx'!</t> <t>¡Che ẍch'ine' tu'n tzalajb'il, witz!</t> <t>Qu'n matxi' tq'uqb'a Qman Dyos tk'u'ju' ttanam,</t> <t>matxi' tzaj laqjtk'u'j ti'j toju' yajb'ilte.</t>", "14": "<pb/><t>Intoq tma'n Syon:</t> <t>Machin kyej tkolb'i'ne' Qman Dyos,</t> <t>matzik' nna'le' tu'n Dyos nchin ajb'ene' te, chij.</t>", "15": "<t>¿Ma ntzun ik'tna'l tal jun txub'aj tu'n</t> <t>mujqa min tk'u'jla'ntl jun txub'aj tal?</t> <t>Maskyepena' matzik' tna'l tu'nte jun txub'aj,</t> <t>awe' lay tzik'kyna'le' wu'ne'.</t>", "16": "<t>Majx tz'ib'a'n qe'kye' toj nq'ob'e',</t> <t>majx na'nqe' nimaqttapiya wu'ne'.</t>", "17": "<t>Ojqelxi'x kyelju' che jawil b'inchantetl kytaname'</t> <t>kyekywitzju' e'kub' xitunkyeye';</t> <t>matxi' che b'ajxkye' ẍexitunkyeye'.</t>", "18": "<t>Ka'yinxpe'ya ti'jileya,</t> <t>ka'yinxa se'n nkyb'u'yi'na' kyib' kykyaqil</t> <t>ex xitanjtzkyi'j tk'etza. <pb/>Axx'ix, ayine' Dyos Manb'aj</t> <t>ikyqe' kykyaqil kse'n u'wj k'okyel tq'o'na,</t> <t>kse'n achb'il nok tq'o'n jun txin ajtmje.</t>", "19": "<t>Kub'ni xitju' ttanama,</t> <t>xitjni ex kub'ni naj;</t> <t>laytzun kanunte' ttx'otx'a kyeju' che najal toj.</t> <t>Najchaq ta'qekye' e'kub' xitunteya.</t>", "20": "<t>Kxe'l kyma'n tk'wala t-xe t-ẍkyina</t> <t>ju' tzpetniqe'toq toj twitza:</t> <t>Naqch'i'nxi'xte' tx'otx' lu qe;</t> <t>q'ontz txqantla tu'n qnajane' twitz, chechilo.</t>", "21": "<t>Ktma'ntzuntza toj tk'u'ja:</t> <t>¿Alkye saj q'onkye k'wal lu weye'?</t> <t>Mixtoqna'ti'we' wal ex layxtoq chin nalane';</t> <t>ojetoq chinx iq'i'ne' toj juntl tx'otx' ex najchaq,</t> <t>¿alkye xch'isankye?</t> <t>Ojetoq chin kyajq'o'ne' njunale',</t> <t>¿jatzun ẍetzaja'? chilo.</t>", "22": "<pb/><t>Chi Qman Dyos ntma'n:</t> <t>Kche nq'a'ye' chaq'b'il kye nimaqtnam;</t> <t>kxe'l nq'o'ne' jun yek'b'il kyeju' tnam</t> <t>tu'n kytzaj kyiq'i'n tala chle'nqe' kyu'n,</t> <t>ex tu'n ttzaj kyiq'i'n tala txin ti'j kyqul.</t>", "23": "<t>Che okyelju' nimaqkawil te kymanb'il,</t> <t>aye'tzu'n kymyal che xelka'yinkye.</t> <t>Che b'elmeje twitza majx kb'el kyplaj twitz tx'otx',</t> <t>ex k'elil kyleq'u'n quq ti'j tqana.</t> <t>K'eleltzun tnik'tza qa ayine' Dyos Manb'aj,</t> <t>ex min nel kych'ixawju' q'uqlok kyk'u'j wi'je', chi Dyos.</t>", "24": "<pb/><t>¿Ma jaku'tzun b'ent tel iq'etju'</t> <t>xkanb'et tu'n jun xjal kuw toj q'oj?</t> <t>¿Mujqa jaku' b'ent ttzaqpaj jun xjal jpu'n toj tq'ob' jun kawil kuwxi'x?</t>", "25": "<t>Atzunte Qman Dyos ntma'n qa okyi:</t> <t>K'elel iq'etju' xkub'ti'j te jun xjal kuw,</t> <t>ex k'elel iq'etju' xkub'ti'j tu'n kawil kuw.</t> <t>Ayinwe' chin q'ojil kyi'ju' nche q'ojin ti'ja;</t> <t>ayinku'we' chin klol kye tk'wala.</t>", "26": "<t>Che okyel nchq'o'ne' nche yajun ti'ja tu'n t-xikych'yo'n kychib'jil</t> <t>ex tu'n kykub' tx'ojti tu'n kychk'el, naku'xwitloj tu'n b'in.</t> <t>Tu'ntzun telkynik' kykyaqilju' xjal</t> <t>qa ayine' Dyos Manb'aj klolteya;</t> <t>qa ayine' Nim wipumale' jak'uluna' Jakob', kolpilteya, chij.</t>"}