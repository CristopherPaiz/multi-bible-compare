{"1": "<pb/>Kykyaqilju' aj Israel b'aj kyb'u'yi'n kyib' toj Silo, tu'n tkub' kyq'o'nju' Ja te mujb'ab'ltib'il tuk'i'l Dyos atzu'. Toju' tq'ijlalil matxi'toq kub'ti'ju' tx'otx',", "2": "maskye atixtoq wuq tnejtl tyajajil Israel na'mxtoq t-xi' q'et kytx'otx'.", "3": "<pb/>Xitzun tma'n Joswe kye aj Israel: Â¿ti'ti' in kyo'ne' tu'nju' na'mx tkub' kytzyu'nju'ye' tx'otx' oje tzaj tq'o'n Qman Dyos kyeye'?", "4": "Kysk'o'nktze' oxox ichan toj junjun tnej qyajajil, tu'n kyxi' nchq'o'ne' ka'yilte tkyaqilju' tx'otx' ex tu'n ttzaj kyiq'i'n jun tqanil weye' tu'nwtzunlo t-xi' pa'yit.", "5": "Aye' ichan lu kb'el kyaq'pu'n tx'otx' toj wuq tnej, kjel kyq'o'n ttx'otx' Juda toj tnayajkya'j, atzu'n kye tyajajil Jse toj tb'a'nq'ob'kya'j.", "6": "Tb'ajlenxi'tzun kyaq'pu'nju' tx'otx' toj wuq tnej, ktzajel kyiq'in chik'b'ab'l weye', ayintzunwe' kxel nse'ne' ti'j twitz Qman Dyos kse'nxju' makub' tz'aq te junjun.", "7": "Mixti'kye tyajajil Leb'i kytx'otx' kxe'l, qu'n aye'kye che okyel te pale twitz Qman Dyos. Aye'tzunju' kyyajajil Gad, Rub'en exju' nik'jan tyajajil Manases, oje txi'kye kyetzb'il toj tjawetzq'ij te Jordan, aju' xitq'o'n Moyses kyeju' tmajin Qman Dyos, chij kye.", "8": "Kyb'inchatzun kyib'ju' che tzajel q'inte tqanilju' tx'otx' tu'n kyxi', ex xitma'n Joswe kye: Kukxi'ye' toj tkyaqilu' tx'otx' ex kyaq'punku'ye', lwixtzun che tzaje' ajtb'aj b'ent kyu'ne', tu'ntzun tkub' njyo'ne' ti'j tza'lu toj Silo twitz Qman Dyos, chij kye.", "9": "Exi'ju' ichan lu ex b'aj kyb'eti'n tkyaqilju' tx'otx', eb'aj kyaq'pu'n nimaqtnam toj wuq tnej ex b'ajkub' kytz'ib'a'n tkyaqil. Anjtzun kyi'jtz toju' kyxmuj aj Israel toj Silo jatoq ta' Joswe.", "10": "Xi'tzun tpa'n Joswe tx'otx' kyxol aj Israel, toj Silo, ex xit-se'n kse'nx makub' tz'aq te junjun twitz Qman Dyos.", "11": "<pb/>Tb'ajlenxi'tzun jyo'nti'j alkyeju' tx'otx' makub' tz'aq te junjun, aju' tx'otx' ati kyxolju' kytx'otx' tyajajil Juda ex tyajajil Jse, xiq'o'n kyeju' junjun k'loj kywitze'lilex kyib' kyxol tyajajil B'enjamin.", "12": "A nqachu' teju' tx'otx' lu, intzyet toj tb'a'nq'ob'kya'j te nin a' Jordan, xi'nitzuntz tzmax toj tb'a'nq'ob'kya'j te Jeriko, ex xi'nitl kywi' witz tu'me'l tkub'exq'ij, ex nnelpun toju' chq'ajlaj B'et-ab'en.", "13": "Txi'xtzun atzu', in xi'tl tu'me'l Lus (toj B'etel) toj tnayajkya'j, in ku'xtzuntz Atarot-adar twi'ju' witz ati toj tnayajkya'j te B'et-oron te Kub'l;", "14": "in anjtztlti'ju' nqach tu'me'l Ninnjab' Mediteraney toj tnayajkya'j teju' witz ati twitz B'et-oron, ex in ponx Kyiryat-b'aal, ax tb'iju' Kyiryat-jearim, ju' kyetzb'il tyajajil Juda. Atzun nqachju' toj tkub'exq'ij.", "15": "<pb/>Atzunju' nqach toj tnayajkya'j inxi' qe toju' plaj te Kyiryat-jearim, tu'me'l tkub'exq'ij tu'n tpon toj t-xiklil a' Neptoa,", "16": "in ku'xtzuntz tzmax ttxa'nwitz ati twitzju' b'ya' B'en-inom, toj tb'a'nq'ob'kya'j teju' b'ya' Repaym. In ku'xtzuntz toju' b'ya' Inom, inik' toj tnayajkya'j tk'u'ju' twitz Jeb'us, inxi'tzuntz tzmax toj t-xiklil a' En-rokel.", "17": "In nanjtzun ti'jtz tu'me'l tb'a'nq'ob' kya'j tu'n telpun toj En-semes, txi'xtzuntl atzu' tu'n tpon tzmax Gelilot, ju' ati tu'me'lju' witz Adumin, ex tu'n tku'pun tzmax Tk'etzju' Pik te B'oan B'en-Rub'en;", "18": "Ex in nik'tl toj tb'a'nq'ob'kya'j teju' tk'u'j witz, tu'me'lju' b'ya' ttzi Jordan, ex in ku'pun kanun toj nin a' Jordan,", "19": "inik' toj tb'a'nq'ob'kya'j te B'et-okla, tu'n tpon b'aj ttxa'nju' Kyimni Ninnjab', ja in pon b'aja' nin a' Jordan. A nqach ja'lu toj tnayajkya'j.", "20": "<pb/>Aju' nin a' Jordan nqach toj tjawetzq'ij. Aye'tzun nqach ja'lu teju' tx'otx' xi' aq'pet kyxol junjun k'loj xjal kwitze'lilexkyib' kyxol tyajajil B'enjamin.", "21": "Aye' kab'lajoj nimaqtnam ja'lu kyuk'i'lxi' kykojb'il exi' q'o'n kye junjun k'loj xjal kywitze'lx kyib' kyxol tyajajil B'enjamin: Jeriko, B'et-okla, Emek-kasis, B'et-arab'a, Semaraym, B'etel, Ab'im, Para, Opra, Kyepar-aamoni, Opni ex Geb'a.", "22": "", "23": "", "24": "", "25": "Ex ikx kyajlajojtl nimaqtnam kyuk'i'lxi' kykojb'il, aye' Gab'aon, Rama, B'eerot, Mispa, Kapira, Mosa, Rekyem, Irpeel Tarala, Sela, Elep, Jeb'us (aju' Jerusalen), Gab'aa ex Kyiryat. Atzun tx'otx'ju' xiq'o'n kye junjun k'loj xjal kywitze'lilex kyib' kyxol tyajajil B'enjamin."}