{"1": "<pb/><t>Wile' Qman Dyos atitoq tk'etzju' q'olb'eb'l, ex intoq tzaj tma'n weye': <pb/>Che tjuminka kywi' tqanju' ja tu'n ktzaj kolb'iju' tqul;</t> <t>¡tu'ntzun ktzaj tilj toj kwi' xjal!</t> <t>Qatzun ate'x junjun minti' ẍekyim, che kb'el nb'yo'ne' tu'n k'uẍtx'e'nb'il:</t> <t>maskye mache kub' oq, mix-a'lo' jun kjel anq'in;</t>", "2": "<t>b'a'n qama che kub' ewan t-xexi' tx'otx',</t> <t>kche eletz wiq'i'ne' atzu';</t> <t>b'a'n qama che japun twitz kya'j,</t> <t>kche b'eletz wu'ne' atzu'.</t>", "3": "<t>Qama che jax ewal twi'ju' witz Karmelo,</t> <t>chin kxe'le' jyolkye atzu';</t> <t>qama che kub' ewan nwitze' t-xexi' ninnjab',</t> <t>kxe'l nchq'o'ne' nin txkup toj ninnjab' tu'n txi' tx'a'lkye;</t>", "4": "<t>qama che'x iq'i'n toj juntl tnam kyu'nju' kyajq'oj,</t> <t>kxe'l nxone' k'uẍtx'e'nb'il ex che kyimel tu'n.</t> <t>¡Mache'xkye' toj myab'a'n kukxju' nwitze'!</t>", "5": "<pb/><t>Ate Qman Dyos nimtipumal,</t> <t>ajtok ttzyu'nju' tx'otx', majx nkub' niwj</t> <t>ex nche oq'ju' xjal najlqe' twitz.</t> <t>Aju' tx'otx' nch'iy ex nkub'</t> <t>kse'n nin a' Nilo.</t>", "6": "<t>Ate Qman Dyos b'inchante tnajb'il toj kya'j</t> <t>ex a b'inchanteju' kya'j tib'aj tx'otx';</t> <t>a ntzaj q'i'n a' toj ninnjab'</t> <t>ex ntzaj tchto'n tib'aj tx'otx'.</t> <t>A Qman Dyos, ex a tb'iju' lu.</t>", "7": "<pb/><t>Lu ntma'n Qman Dyos kjalu:</t> <t>Aj Israel, mixti' junwe' ch'exb'eb'l toj nwitz kxole' kyuk'i'lju' aj Etyopiy.</t> <t>Kse'n e'tzaj wiq'i'ne' toj Ejipt,</t> <t>ikxtzun e'tzaj wiq'i'ne' pilistey toj Kreta,</t> <t>ex e'tzaj wiq'i'ne' aramey toj Kir.</t>", "8": "<t>Intzaj tka'yi'n Qman Dyos nimaqkawb'il b'inchal il lu, ex ntma'n:</t> <t>Kb'el nnajsa'ne' twitzju' tx'otx',</t> <t>noqtzun o'kx lay kub' nb'ajsa'ne' tyajajil Jakob' tejumajx.</t> <t>Ayine' Dyos Manb'aj nchin q'mante.</t>", "9": "<t>Knchq'a'ye' tu'n kb'aj krib'i'n tyajajil Israel,</t> <t>kse'n nb'aj krib'itju' triy toj krib',</t> <t>ex mixti'te' jun twitz inwt kub' tz'aq twitz tx'otx'.</t>", "10": "<t>Kykyaqilju' xjal b'inchal il toj ntaname'</t> <t>che kyimel tu'n k'uẍtx'e'nb'il;</t> <t>kykyaqilju' nche' q'mante: Mixti'te k'ik'el qi'j;</t> <t>lay tzul kanunte' myab'a'n qi'j.</t>", "11": "<pb/>Tzulju' q'ij tu'n tjaw nb'incha'n jumajtlju'ye' tja Dab'i kub'ni xitj. Kb'el njpu'ne' b'e janche okxa' xjal, kjawil nb'incha'n jumajtlju'ye' kub'ni xitj kse'nxju' tten ojtxi',", "12": "tu'ntzun tokju' atix te Edom exju' tkyaqil atix teju' nintnam etza'n wu'ne', tu'n tokjumajtl te Israel. Matxi' tmate Qman Dyos tyol, ex kjapumel tu'n.", "13": "<pb/>Tzul tq'ijlalil, atixte' triy nb'uyit ajttzyet tkjetju' tx'otx', ex na'mxtoqpe' tb'aj yitz'etju' ta'l ub'a aj toknaj awetlju' triy. Kb'etilju' b'in kse'n a' kwi'ju' witz ex k'ul.", "14": "Ktzajel wiq'i'ntzun ntanamtze' Israel ja exa' q'i'na'. Che jawil kyb'incha'n jumajtlu' nimaqtnam kub'niqe' xitj, ex che najal kyoj; k'okyel kyq'o'n kyawal ub'a, ex che k'wal ti'ju' ta'l, che okyel kyawa'n awal ex che wal kyi'j.", "15": "Che b'elex wawa'ne' tojku'xi'x kytx'otx', ex milo najchi'j tu'n kyex q'i'ntl toju' tx'otx' xinq'o'ne' kye. Iku' chi Qman Dyos."}