{"1": "<pb/><t>Kyb'intzju'ye' nyole', aj Israel;</t> <t>kb'intzpeju'ye' b'itz b'isb'ajilx kxe'l nb'itzane' kyeye':</t>", "2": "<t>Matxi' kub' tz'aq Israel, aju' tb'anilxi'x ex b'ajx kub' ttxa'jina'tib';</t> <t>matxi' kub' tz'aq ex lay b'ent tjawe'tl.</t> <t>Matxi' kub' tz'aq tojxju' ttx'otx',</t> <t>ex mix-a'lo' jun kjawil wab'ante.</t>", "3": "<pb/>Chi Qman Dyos ntma'n kye aj Israel kjalu: <pb/><t>Qama che'x chq'o'n kab'k'al lajnaq (1,000) xjal toj q'oj tu'n jun nintnam,</t> <t>naq jo'naqtl k'anjelkyi'j itz'qe';</t> <t>qatzun mache'x chq'o'n jo'naq (100) tu'n jun nintnam,</t> <t>naq lajojtl k'anjetz kyi'j.</t>", "4": "<pb/><t>Chi Qman Dyos ntma'n kye Israel kjalu:</t> <t>Chin kyjyome', ex che anq'ile'.</t>", "5": "<t>Lalun che'xe' jyolte B'etel,</t> <t>lay che'xe' Kilkal</t> <t>ex lay che ik'e' B'erseb'a,</t> <t>qu'n che kxe'l q'i'nkye' xjal te Kilkal toj junxi'tl tnam,</t> <t>atzunte B'etel kb'el xitu'n.</t>", "6": "<pb/><t>Kuktzaje' tk'etz Qman Dyos, ex che anq'ile';</t> <t>qatzun min ktzajel tq'o'n q'aq' tib'aju' kawb'il te Israel,</t> <t>ex mix-a'lo' jun kb'entel tyupinte toj B'etel.</t>", "7": "<t>¡Qab'anx kywitze', aye'ye' nok kyq'o'ne' tnik'alilti'jte k'a</t> <t>ex makub' kyxonju'ye' kyoklene' twitz tx'otx'!</t>", "8": "<pb/><t>A Qman Dyos b'inchankye che'w wotz exju' q'i'nb'il,</t> <t>tu'nte noka' qonik'an te q'ijtl,</t> <t>ex tu'nte noka' q'ijtl te qonik'an qloljxi'x;</t> <t>nche tzaj ttxko'n a' toj ninnjab',</t> <t>ex ntzaj tchto'ntzuntz twitz tx'otx';</t> <t>ate ntzaj q'onte xitb'il tib'aju' kuw,</t> <t>ex ntzaj tq'o'n tib'a'ju' kuwsa'n.</t> <t>A tb'iju' Qman Dyos.</t>", "9": "", "10": "<pb/><t>¡Qab'anx kwitze', aye'ye' nche' q'ojine' kyi'ju' kyajb'il tu'n kb'inchante tnik'alilti'j,</t> <t>ex inxi'x nelkyik'u'nye' t-stiyil tnik'alti'j!</t>", "11": "<t>Qu'n nkub' kyaju'nju'ye' prow</t> <t>ex nelkyiq'i'ne' chojb'il ti'ju' ttriy,</t> <t>lay che najankye' kyoju' ja ab'j matxi' jaw kb'incha'ne',</t> <t>ex lay che k'wane' ti'ju' ta'l ub'a matxi' b'aj kyawa'ne'.</t>", "12": "<pb/><t>Wojtzqi'nwe' txqan kb'inchb'ene' myab'a'n</t> <t>exju' txqan il nkb'incha'ne':</t> <t>nkub' kyjtz'o'nju'ye' xjal tnik'alti'j, ex nkyk'mo'ne' pwaq ti'j myab'a'n,</t> <t>ex nkjyo'ne' tu'me'l tu'n lalun txi' oksla'nju' prow twitz ajkawil.</t>", "13": "<t>Qu'mtzun alkyete ati tnab'l mixti' nyolin,</t> <t>qu'n myab'a'nju' tq'ijlalil.</t>", "14": "<pb/><t>Kjyomiye' b'a'n ex myaju' taq'wix, oktzun che anq'iltze';</t> <t>kq'ancha'lixeltzuntz qa axju' nkma'ne':</t> <t>qa ati Qman Dyos kyuk'ile', aju' Dyos nimtipumal.</t>", "15": "<t>¡Kyik'umile' myab'a'n! ¡Kyk'u'jlame' b'a'n!</t> <t>Kq'onk tilile' tu'n tb'inchetju' tnik'alilti'j kyoju' kawb'il;</t> <t>qape'tzunlo ktzajel q'aq'an tk'u'j Qman Dyos nimtipumal kyi'ju' aj Israel ẍeb'aj kyej anq'in.</t>", "16": "<pb/><t>Chi Qman Dyos, aju' Dyos nimtipumal, kjalu:</t> <t>Kche oq'el xjal kyoj kykyaqilju' plas,</t> <t>ex kche ẍch'il xjal kyoj kykyaqil b'e.</t> <t>Che tzajel kytxko'n xjal nche aq'unan toj kojb'il tu'n kyb'isun kyuk'i'l,</t> <t>ex che tzajel ktxko'nju' xjal ax kyaq'unju' tu'n kxi' oq'el kyi'j kyimni.</t>", "17": "<t>Che oq'el kyoj kykyaqil tqan awal ub'a</t> <t>ajwule' tz'e'ysal kwitz.</t> <t>Iku' ntma'n Qman Dyos.</t>", "18": "<t>¡Qab'anx kwitzju' kyajb'il tu'n klonte q'ij ajtulju' Qman Dyos!</t> <t>¿Ma b'i'ntzun kyu'ne' ti' kb'ajel kyi'je' toju' q'ij lu?</t> <t>Jun q'ijte' te qlolj, ex mya te spik'un.</t>", "19": "<t>Iknate' kse'n qama qokub' oq twitz jun b'alun</t> <t>o'kx ajqok takpujtl twitz jun oso,</t> <t>mujqa kse'n qama qo' okx tuja,</t> <t>ex ajtpon qq'ob' twitz ttapi,</t> <t>nqo' oktx'a'n tu'n jun kan.</t>", "20": "<t>Axxi'x, ate' q'ij ajtul Qman Dyos qloljte', ex mya spik'un.</t> <t>qxopin b'a'nxi'x, ex mixti' ch'i'n spik'un.</t>", "21": "<pb/><t>Nche elwik'u'nju'ye' ninq'ij nkub' kyik'sa'ne';</t> <t>ex nche elwik'injuye' b'uyjtib'il nim toklen nkb'incha'ne'.</t>", "22": "<t>Minti' wajb'iltlwe' chojb'il k'ok'sb'il nkub' kq'o'ne' te ninb'ilweye',</t> <t>expe'ju' oyaj k'ok'e' kytwitz awal;</t> <t>ex lay che nk'amju'ye' q'u's tman wakx nkub' kq'o'ne' te chojb'il te mujb'ab'ltib'il.</t>", "23": "<t>¡Lalun che b'itzantle' nwitze'!</t> <t>¡Mixti' wajb'iltle' tu'n txi' nb'i'ne' tq'ojq'ojel kychinab'e'!</t>", "24": "<t>Awe' wajb'il tu'n tqojli tnik'alilti'j kse'n a',</t> <t>ex tu'n kb'ete' tojxi'x ttxolilti'j kse'n a' min b'aj.</t>", "25": "<pb/>Aj Israel, ¿Ma kub'tzun kyq'o'ne' chojb'il ex oyaj nwitze' kyoju' kab'naq (40) ab'q'i toj chq'ajlaj?", "26": "Atzu'n ja'lo, kjawil kyiqa'n tilb'ilal kynimaqkawile' Sikut, exju' tilb'ilal che'w Kyiyun, aye'ju' dyos e'kub' kb'incha'ne'.", "27": "Kche elix nxla'ja'ne' toj chq'ajlaj, tzmax ti'jxi' Damask. Chi Qman Dyos, a tb'iju': Dyos nimtipumal."}