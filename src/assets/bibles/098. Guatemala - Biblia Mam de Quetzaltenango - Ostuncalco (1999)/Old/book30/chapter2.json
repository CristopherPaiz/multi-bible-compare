{"1": "<pb/><t>Chi Qman Dyos kjalu:</t> <t>Nim txqan myab'a'n matxi' kb'inchaju' xjal te Moab'</t> <t>ex naq chin ka'yine' kyi'j;</t> <t>qu'n kub' kytz'e'ysa'n tb'aqilju' nimaqkawil toj Edom</t> <t>tzmaxi'x tkub' tza'jix kyu'n.</t>", "2": "<t>Qu'mtzun k'okyel nq'o'ne' tq'aq'alju' tnam te Moab',</t> <t>ex che kb'ajel patju' tja kawb'il te Kyeryot tu'nju' q'aq' lu;</t> <t>kche kyimelju' aj moab' toj q'oj</t> <t>ajtq'ajti chun.</t>", "3": "<t>¡K'elel wiq'i'ne' nimaqkawil toj tnam:</t> <t>kb'el nb'yo'ne' junx kyuk'i'lju' t-xjal nimaq kyoklen!</t> <t>Chin Qman Dyos</t>", "4": "<t>Chi Qman Dyos kjalu:</t> <t>Nim txqan myab'a'n matxi' kyb'inchaju' xjal aj Juda</t> <t>ex lay naq chin ka'yine' kye;</t> <t>qu'n elkyik'u'nju' nxnaq'tzb'ile' ayine' Dyos Manb'aj</t> <t>ex min xikynima'nju' nkawb'ile',</t> <t>xi'pe' ẍe'k'uluna' kywitzxju' witzleb' jae'k'uluna' kyman.</t>", "5": "<t>Qu'mtzun k'okyel nq'o'ne' tq'aq'alju' tnam Juda,</t> <t>ex che kb'ajel patju' tja kawb'il te Jerusalen tu'nju' q'aq' lu.</t>", "6": "<t>Chi Qman Dyos kjalu:</t> <t>Nim txqan myab'a'n matxi' kyb'inchaju' xjal aj Israel</t> <t>ex lay naq chin ka'yine' kye;</t> <t>qu'n nxikyk'a'yi'nju' mixti' til tu'n tpaj pwaq</t> <t>atzunju' prow naqx tu'n tpaj jun muj xjab'.</t>", "7": "<t>Nche kub' kyjtz'o'nju' prow ex nche kub' kyaju'n,</t> <t>ex min kb'incha'nju' tnik'alilti'j kyeju' me'sqe'.</t> <t>Aju' manb'aj exju' k'walb'aj nche kub'kẍe tuk'i'l junx qya,</t> <t>tu'ntzunju' lu nkub' ksaqchb'e'nju' nb'iye' xjan.</t>", "8": "<t>Nche kub' kẍe kyib'aj xb'alun nche kyajq'o'n k'as,</t> <t>nche wan ti'ju' wab'j nkub' b'incha'n te ninb'ilkyeju' witzleb';</t> <t>nkylq'o'n kyk'wa' b'in tu'nju' pwaq nelkyiq'i'n mya toj tnik'alti'j kyi'ju' xjal,</t> <t>nche k'wa'n toj tjaju' kydyos.</t>", "9": "<t>Ayintzunwe' naqx tu'n tjqet kyb'eye' wu'ne',</t> <t>eb'ajkub' nb'yo'ne' aj amorey;</t> <t>majx e mankun kykyaqil wu'ne',</t> <t>b'a'nqa nimaqtoq kywe' kse'n tze k'ute ex b'a'nqa kuwqe'toq kse'n k'ol.</t>", "10": "<t>Aye'tzunkye' eb'je'tz wiq'i'ne' toj Ejipt,</t> <t>ex nẍaqlu'n kab'naq (40) ab'q'i kyi'je' toj chq'ajlaj</t> <t>tu'n txi' nq'o'ne' ktx'otx' kyeye'.</t>", "11": "<t>Lay b'ent tkub' kyewane' aj Israel,</t> <t>qa eb'jaw nsk'o'ne' junjun tu'n kyok te sanjelal ex junjuntl te nasarey kyxole'.</t> <t>Chiku' Qman Dyos.</t>", "12": "<t>Aye'tzunkye' e'ok kychq'o'ne' nasarey tu'n kyk'wan b'in,</t> <t>ex min kyaje' tu'n kyolinju' sanjelal toj nb'iye'.</t>", "13": "<t>Qu'mtzun knb'incha'ye' tu'n kb'aj wab'ane' kyu'n kyajq'oje',</t> <t>kse'n tx'otx' nb'aj potz'j tjaq' ttulil jun karet iqa'n nim triy tu'n.</t>", "14": "<t>B'a'nqa kuw che ojqelane', lay che tzaqpaje';</t> <t>lay xkyetlju' kuw tipumal,</t> <t>ex lay kletju' mib'a'n xob'.</t>", "15": "<t>Lay b'ent t-xontlju' b'a'n smajil,</t> <t>lay kletju' kuw tz'ojqelan</t> <t>ex lay kletju' makub' oq tuk'i'l chej.</t>", "16": "<t>Toju' q'ij lu naqpena'ju' kuwxi'x kxolju' nimaq q'ojil</t> <t>kje t-xonju' taq'unb'il te q'oj tu'n tb'ent toq.</t> <t>Chiku' Qman Dyos.</t>"}