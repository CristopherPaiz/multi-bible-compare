{"1": "<pb/><t>Kyb'intzpe'ye' lu, ttxu wakx te B'asan,</t> <t>ju' ate'qe'ye' twi' witz te Samarya,</t> <t>nche kub' kyjtz'o'nju'ye' prow</t> <t>ex nche kub' kyyaju'ne' xjal ati nojqelan kye,</t> <t>nche'x kychq'o'ne' kychmile'</t> <t>q'il kyk'wa'ye' b'in.</t>", "2": "<t>Tmate Qman Dyos xjan jun tyol tu'n tb'inchante kjalu:</t> <t>Tzul tq'ijlalil che kxe'l q'i'ne' tuk'i'l ch'ok k'uxb'il,</t> <t>ex kche tzyetelju' kyale' tu'n ch'ok k'uxb'il najb'en tzyub'l kyiẍ.</t>", "3": "<t>Kche eletze' toj tal b'e txoli'n kytene',</t> <t>ex che elex xla'jane' twi' witz Ermon.</t> <t>Ikju' chi Qman Dyos.</t>", "4": "<t>Kukyxi'ye' B'etel, ex Kilkal;</t> <t>¡Che b'inchanqe' ile', kychmomxi'x txqantl kyile'!</t> <t>Kyiq'inxe' chojb'il te prim</t> <t>ex kyiq'inxe' tlajoji'n tnej kab'jchaq.</t>", "5": "<t>Ktz'e'ysanku' wab'je' mixti' ttx'amal te jun oyaj te aq'b'il chjonte,</t> <t>ex kpakb'anxju'ye' kyoyaje' nkq'o'ne' tu'nx knab'le' jaxjaku',</t> <t>qu'n ana' nche' tzalaju'ye' ti'j.</t> <t>Iku' chi Qman Dyos.</t>", "6": "<t>Ma nb'inchaye' tu'n kyik'e' toj we'yaj,</t> <t>toj kykyaqil nimaqkytaname';</t> <t>ma nb'inchaye' tu'n lalun kanun wab'j</t> <t>toj tkyaqil ktaname',</t> <t>¡aye'tzunkye' mixti' sanjtz kyi'je' wuk'i'le'!</t> <t>Iku' chi Qman Dyos.</t>", "7": "<pb/><t>Ex nb'inchaye' tu'n lalun tzaj jb'al</t> <t>oxe' xjawtltaq tu'n tjawju' awal.</t> <t>Kub' jb'al wu'ne' toj jun nintnam, atzun toj juntl mixti';</t> <t>kub' jb'al toj jun tnej tx'otx' wu'ne', atzun juntl mixti';</t>", "8": "<t>eb'ajxju' xjal jyol a' tojile junjun nimaqtnam,</t> <t>ex mya nim knet kyu'n tu'n tik'ju' k'waj kyi'j,</t> <t>¡aye'tzunkye' min anjtzkyi'je' wuk'i'le'!</t> <t>Iku' chi Qman Dyos.</t>", "9": "<pb/><t>Tzaj nq'o'ne' kyq'iq' inxi'x tz'e'y kyib'aje', ex tzaj nq'o'ne' soj,</t> <t>ex nb'inchaye' tu'n tkub' tzqiju' kyawale' exju' kyawb'ile' tqan ub'a,</t> <t>eb'aju' kylob'aje' iw ex olib'o kyu'n ẍt'ikt'u'l,</t> <t>¡ex mixjun sanjtz kyi'je' wuk'i'le'!</t> <t>Iku' chi Qman Dyos.</t>", "10": "<pb/><t>Tzaj nq'o'ne' jun soj kyib'aje' kse'n tzaj nq'o'ne' tib'aj Ejipt;</t> <t>nb'inchaye' tu'n kb'aj kyej kyimju' kyku'xune' toj q'oj</t> <t>ex xinq'o'ne' anb'il kyeju' ajq'oj tu'n txi' kyiq'i'nju' kcheje';</t> <t>ex nb'inchaye' tu'n ksqonteye' ktzu'wilju' eb'aj kyim toju' knajb'ile',</t> <t>¡aye'tzunkye' minti' anjtzkyi'je' wuk'i'le'!</t> <t>Iku' chi Qman Dyos.</t>", "11": "<t>E'kub' nxitune' tu'n jun nin soj</t> <t>kse'n tzaj nq'o'ne' tib'aj Sodom ex Komor;</t> <t>ikytoq kyka'yinxju'ye' kse'n ttxalq'aq' matxi'toq b'aj patj toj q'aq',</t> <t>¡aye'tzunkye' minti' anjtzkyi'je' wuk'i'le'!</t> <t>Iku' chi Qman Dyos.</t>", "12": "<pb/><t>Qu'mtzun, knb'incha'ye' ikju' teya Israel;</t> <t>ex axxi'x knb'incha'ye',</t> <t>¡b'inchamtib'a qu'n tzul Qman Dyos nojqelan!</t>", "13": "<pb/><t>Ate Qman Dyos, aju' b'inchankye witz ex kyq'iq',</t> <t>aju' ntzaj yek'unte t-xim te xjal,</t> <t>a njaw b'inchante spik'un te qxopin,</t> <t>aju' nb'et kwi'ju' witz nimaqxi'x kywe' toj tkyaqil twitz tx'otx',</t> <t>a Qman Dyos, a tb'iju': Dyos nimtipumal.</t>"}