{"1": "<pb/><t>Tu'n kyq'iq' nnoja' Eprayin:</t> <t>tkyaqil q'ij lepchix ti'ju' kyq'iq' te tjawetzq'ij.</t> <t>njaw chmet tchajyolil ex tq'oji'n,</t> <t>nkyaj b'entti'j tyol tuk'i'l Asirya</t> <t>ex nxit-sma'n toyaj aseyt te Ejipt.</t>", "2": "<pb/><t>Kq'ojil Qman Dyos ti'j Israel.</t> <t>Kb'el ttz'e'ysa'n twitz ttanam Jakob' tu'n tpaj myab'a'n tchwinqlal;</t> <t>kb'el tchjo'n kse'nxju' tb'inchb'aj.</t>", "3": "<t>Tej na'mxtoq titz'ji Jakob' tzyetju' tuẍil tqan ttzik tu'n,</t> <t>tetzunj matxi'toq ichamix b'ujun tuk'i'l jun anjl.</t>", "4": "<t>B'ujun tuk'i'lju' anjl ex kub'ti'j tu'n;</t> <t>oq' ex xitkub'sa'n te tu'n ttzaj laqj tk'u'j ti'j.</t> <t>Kub' tyek'u'ntib' Dyos twitz toj B'etel</t> <t>ex yolin Dyos tuk'i'l atzu'.</t>", "5": "<t>A Qman Dyos nimtipumal:</t> <t>¡ex a tb'iju': Qman Dyos!</t>", "6": "<t>Aj Israel, kutanjtz kyi'je' tuk'i'l Dyos;</t> <t>kyb'inchame' b'a'n ex toj tzinun,</t> <t>qek kyk'u'je' kukxu' ti'ju' kydyose'.</t>", "7": "<pb/><t>Chi Qman Dyos kjalu:</t> <t>Min tz'aqli kymalb'il aj Kanaan,</t> <t>qu'n majx kgan tu'n kyelq'an.</t>", "8": "<t>Aye'tzuntlkye' Eprayin inkyma'ne': ¡Matxi' qo q'inumaxe',</t> <t>matz'okyal jun qq'inumale';</t> <t>mix-a'lo'te kpoq'il qi'je' qa ati qile'</t> <t>tu'n qkanb'ab'le' toj sb'ub'l!, chechiye'.</t>", "9": "<t>Ayine' Dyos Manb'aj Kydyose'</t> <t>ttzajlenx tej ate'toqe' Ejipt,</t> <t>kche najal jumajtle' wu'ne' kyoj pach xb'alun,</t> <t>kse'nx tej kyb'ete' toj chq'ajlaj.</t>", "10": "<pb/><t>Nyolinwe' kyeye' toj kytzi nsanjelale'</t> <t>ex nim xb'ajx nyek'une' kyeye',</t> <t>toj kytzi nyolina'ye' kyuk'i'l techlal kyeye'.</t>", "11": "<t>Ate' junxi'tl dyos toj Kalaad,</t> <t>extzun mya dyosqe'.</t> <t>Nche kub' q'o'n chojb'il tman wakx toj Kilkal;</t> <t>ikyqe' kyq'olb'eb'l kse'n ch'uq ab'j</t> <t>kyxolile txol awal toj kojb'il.</t>", "12": "<pb/>Xi' oq Jakob' toj tx'otx' Aram, ex atzu' aq'unana' k'ik'lel rit tu'n tkanb'et t-xu'jil.", "13": "Etzti'n Qman Dyos tnam Israel toj Ejipt tu'nel jun t-sanjelal; ¡e't-xq'uqi tu'nel t-sanjelal!", "14": "<pb/><t>Matxi' tz'ok kyq'o'n aj Israel ttx'u'jil Qman Dyos,</t> <t>matxi'xi'x tz'ok kyq'o'n jun tk'ayil te.</t> <t>Qu'mtzun kb'el ttz'e'ysa'n Qman Dyos kywitz tu'nju' kyb'inchb'en myab'a'n,</t> <t>ex kb'el tz'aqju' kyb'inchb'en taq'wix kyib'aj.</t>"}