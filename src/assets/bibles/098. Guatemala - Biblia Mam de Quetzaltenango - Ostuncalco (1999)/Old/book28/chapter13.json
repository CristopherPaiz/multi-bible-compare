{"1": "<pb/><t>Tej intoq che yolin tyajajil Eprayin,</t> <t>nima'ntoq kyyol kyu'n txqantl tnej tyajajil Israel;</t> <t>tu'ntzun tpaj ek'ulun te B'aal, eb'inchan il twitz Qman Dyos ex e'kyim.</t>", "2": "<t>¡Ex kukx kyb'inchan ilju'!</t> <t>Nkub' kyb'incha'n kysaqpwaq te kywitzleb'</t> <t>kse'nx nkub' kyxima'n b'inchalte.</t> <t>Inkyma'ntzuntz: ¡kyq'onku'tzun chojb'ile' kywitz ja'lo! chechij,</t> <t>aye'tzu'n xjal nche okkyma'tzi'n witzleb' wakx che ka'yin.</t>", "3": "<t>Qu'mtzun kche okyel kse'n muj te prim,</t> <t>ex kse'n ta'l che'w te b'a'n prim, texu' kmuj nkub'naj,</t> <t>kse'n ttxa triy naq nxitiqa'n kyq'iq',</t> <t>ex kse'n sib' nnex toj telex sib'.</t>", "4": "<pb/><t>Chi Qman Dyos kjalu:</t> <t>Ayinwe' Kydyose',</t> <t>atxi'x ate'xtoqe' Ejipt:</t> <t>Lalun tz'ok kyq'o'n juntle' te Dyos nwitze',</t> <t>qu'n o'qinkxwe' klolkyeye'.</t>", "5": "<t>E'nxq'uqiye' kyoju' tx'otx' nche tanton toj chq'ajlaj.</t>", "6": "<pb/><t>Atzu'n tej min xb'ajtl kywateye'</t> <t>matz'okxten nimjtib'il toj kyanmiye'</t> <t>ex matzik' nna'le' kyu'ne'.</t>", "7": "<t>Qu'mtzun chin okyile' kse'n b'alun kyeye'</t> <t>ex kse'n jun tx'u'jb'alam nk'utzin ti'j tchi' toj b'e.</t>", "8": "<t>Chin nelixe' mqolkyeye' toj b'e kse'n jun ttxu oso</t> <t>matoq che'x tzpet tal,</t> <t>ex kb'ajel nẍilu'ne' kyanmiye'.</t> <t>Kse'n jun b'alun, axtzu' nche b'ajtch'yo'na';</t> <t>kse'n jun txkup ajtb'aj ttzaqi'n tchi'.</t>", "9": "<t>Che kb'el nxitu'ne' Israel,</t> <t>ex mix-a'lo' kklolkyeye' toj nq'ob'e'.</t>", "10": "<t>¿Jatzunta' kynimaqkawile' ja'lo,</t> <t>tu'n tkolon kyoj kykyaqil nimaqkytaname'?</t> <t>¿Jatzun ta'qe' nejenel kyeye'</t> <t>Jaxa' kyqanine' kynimaqkawile' ex kynejele'?</t>", "11": "<t>Tzaj ntx'u'jile' kyi'je' tej txinq'o'ne' kynimaqkawile'</t> <t>ex tzaj ntx'u'jile' kyi'je' tej kyel wiq'i'ne'.</t>", "12": "<pb/><t>Tz'ib'a'ntlte' toj jun u'j</t> <t>tkyaqil taq'wix xtb'incha Eprayin.</t>", "13": "<t>Matxi' pon kmuj tu'n kyitz'je' Israel,</t> <t>naq aju' ikyqe'ju'ye'</t> <t>kse'nqe' k'wal xnak</t> <t>min nb'ent kyten b'a'nxi'x tu'n kyul itz'ji.</t>", "14": "<t>¿Ma inxtzun che ayone'</t> <t>Qa che nkla'ye' te tipumal kamik?</t> <t>¿Jata' tipumala te xitul, kamik?</t> <t>¡Kutzaja xitulteju' tnam</t> <t>lay laqtlwe' nk'u'j kyi'je'!</t>", "15": "<t>B'a'n qama che b'echantle' Israel kse'n itzaj,</t> <t>tzulu' kyq'iq' toj tjawetzq'ij,</t> <t>aju' kyq'iq' kuw njub'in toj chq'ajlaj,</t> <t>che tzqijelju' t-xiklil a' ex che najelju' nin a' tu'n.</t> <t>Tzulju' kyajq'oje', che b'je'lex tiq'i'n tkyaqil kyk'uwene'.</t>", "16": "<t>Kb'el ntz'e'ysa'n kywitze' aj Samarya</t> <t>tu'n tpaj sel kypa'n kyib'e' wi'je'.</t> <t>Kche b'ajele' tu'n k'uẍtx'e'nb'il,</t> <t>che b'eltzeq'u'n kyk'wale' twitz tx'otx'</t> <t>ex kb'je'lex k'ab'cha'n kk'u'ju' qya ch'o'nwi'qe' toj nky'ajchaq.</t>"}