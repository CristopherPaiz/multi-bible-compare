{"1": "<pb/><t>Kxe'ltzun kyma'ntze' kye kyitz'ine' mo kytzike' kjalu:</t> <t>Ttanam Dyos</t> <t>ex kxe'l kymane' kye kyanab'e':</t> <t>Matzajlaqj tk'u'j Dyos kyi'je', chechiku'ye'.</t>", "2": "<t>Chi Qman Dyos kjalu:</t> <t>¡Kypoqonxjuye' kytxuye', kypoqonxe',</t> <t>qu'n mya nxu'jiltlwe' ex myayintlwe' tchmil!</t> <t>¡Tu'n lalun tz'ajpajintl!</t> <t>¡Ex tu'n lalun che ku'xtentl tajpaj titk'u'j!</t>", "3": "<t>Qatzun min xkyaj tkyajsa'n, majxtzun kb'el nẍb'iqb'a'ntze'</t> <t>majx kjel ẍb'iqe' kse'nx tej titz'ji,</t> <t>kjawil b'ent wu'ne' te jun chq'ajlaj</t> <t>majx kjel te tzqij tx'otx',</t> <t>expe' kkyimel tu'n k'waj wu'ne'.</t>", "4": "<t>Lay tzaj laqj nk'u'je' kyi'ju' tal,</t> <t>qu'n toj ajpaji'n ẍetzaja'ti'n.</t>", "5": "<t>Matxi'ju' kytxu toj ajpaji'n;</t> <t>mix-a'lotlte nniman te, tej tmante:</t> <t>Machinxe' jyolkye wajpaje',</t> <t>aye' nche tzaj q'onte nwaye' ex nk'wa'ye',</t> <t>e'tzmal nrite' ex nxb'alune' tz'umin,</t> <t>ex waseyte' kyuk'i'l nk'wa'ye', chij.</t>", "6": "<pb/><t>Qu'mtzun kb'el njpu'ne' tb'e tu'n ch'i'x</t> <t>ex k'okyel nch'laji'ne' ti'j,</t> <t>tu'ntzun lalun tz'el yal tb'eyil tu'n.</t>", "7": "<t>Kxe'l lpe kyi'j tajpaj extzun lay kub'kyi'j tu'n;</t> <t>Kjyol kyi'j, ex lay che elyal tu'n.</t> <t>Ktma'tzuntz kjalu:</t> <t>K'anjel wi'je' tk'etz tnejel nchmile',</t> <t>b'a'ntoq tinqina'we' tuk'i'l kyetwitz ja'lo, chiku'.</t>", "8": "<pb/><t>Min selte' qya lu tnik'</t> <t>qa ayine' nchinxtoq q'onte</t> <t>ttriy, tb'in ex taseyt;</t> <t>ayintoqe' nchin jaw chmet-sante</t> <t>t-saqpwaq ex tq'anpwaq xkub' tb'incha'n twitzileb' tu'n.</t>", "9": "<t>Qu'mtzun, k'elel wi'ntle' te</t> <t>k'anjel wi'ntlwe' ntriy ex nb'in</t> <t>toju' q'ij ajtjaw b'uyit awal,</t> <t>ex k'anjel wi'nwe' tzmal nrit ex nxb'alun tz'umin,</t> <t>xinq'o'ne' te ktxub'lte.</t>", "10": "<t>Kywitzku' tajpaj</t> <t>kb'ela' nẍb'iqb'a'ne'.</t> <t>¡Mix-a'lo'x jun kklolte toj nq'ob'e'!</t>", "11": "<t>Kb'el nnajsa'ne' ttzalajb'il,</t> <t>e'tninq'ij ex ak'a'j xjaw,</t> <t>exqe' tq'ij te ojlab'l</t> <t>ex tkyaqilju' tninq'ij.</t>", "12": "<t>Kb'el nxitu'ne' tqan t-ub'a ex tqan t-iw,</t> <t>aye'ju' intoq tma'n kyi'j:</t> <t>Atzun chjob'lteju' lu</t> <t>tzaj kyq'o'n wajpaje', chij.</t> <t>kjawil b'ent wu'ne' te jun tx'otx' mixti' tawal,</t> <t>kb'ajel kywan toj k'ul txkupju' k'ul toj.</t>", "13": "<t>Kb'el ntz'e'ysa'ne' twitz tu'nju' tq'ijlalil</t> <t>xkub' tq'o'n sturak kywitz witzileb',</t> <t>tej intoq achun kyoj tu ex t-xmilq'ob'</t> <t>lepchiktoq kyi'ju' tajpaj</t> <t>ex matzik' nna'le' tu'n.</t> <t>Ayine' Dyos Manb'aj nchin q'mante, chi Dyos.</t>", "14": "<t>Tu'npetzunju', k'okyel nxmoxi'n jumaqjtle':</t> <t>kxe'l wi'ne' toj chq'ajlaj</t> <t>kchin yolitle' te tu'n toklaqtl wi'je'.</t>", "15": "<t>Kxe'l nq'o'ntle' tqan t-ub'a,</t> <t>ex kjawil b'entju' b'ya' Akor wu'ne'</t> <t>tu'n tqe jumajtl tk'u'ju' qya.</t> <t>atzuntzu' ktzajela' ttzaq'we'n weye' kse'n toj tku'xumal,</t> <t>kse'n toju' q'ij tej kyetzju' ntaname' toj Ejipt.</t>", "16": "<t>Ktzajel tma'ntzuntz weye' kjalu: aya nchmile',</t> <t>mya tu'nwt ttzajtma'ntl, Nb'aal chiwt.</t> <t>Ayine' Dyos Manb'aj nchin q'mante.</t>", "17": "<t>Ex kche elel wi'ne'</t> <t>kyb'i twitzleb' toj ttzi,</t> <t>layx che tzaj tna'ntl.</t>", "18": "<pb/><t>Tojtzu'n tq'ijlalil tjawx chix</t> <t>kjel b'entti'j jun yol wu'ne'</t> <t>kyuk'i'l tojk'ul txkup, e'pich' exqe' kan;</t> <t>che k'elel wi'ne' smaj, k'uẍtx'e'nb'il,</t> <t>ex k'elel wiq'i'ne' q'oj toju' tnam lu,</t> <t>tu'ntzun ttenju' ntaname' toj nak'b'il.</t>", "19": "<t>K'okyelta Israel te nxu'jile' tejumajx,</t> <t>k'okyela te nxu'jilkuxi'xe' kse'nxju' ntma'n kawb'il,</t> <t>qu'n inxi'x chin laqje' ti'ja.</t>", "20": "<t>K'okyela te nxu'jile' ex chin okyele' b'a'n teya,</t> <t>k'eleltzun tnik'tza weye' ayine' Dyos Manb'aj.</t>", "21": "<t>Ayine' Dyos Manb'aj nchin q'mante:</t> <t>knb'incha'ye' tu'n tq'onte kya'j,</t> <t>jb'al tib'aj ju' tx'otx';</t>", "22": "<t>atzunte tx'otx' ktq'a' txqan tawal</t> <t>triy, b'in ex aseyt,</t> <t>ikytzu'n kb'antela'ju' b'ya' Jesreel.</t>", "23": "<t>Kb'el nq'o'ne' ntaname' toju' tx'otx',</t> <t>ex k'okyel we'ku'xi'xe';</t> <t>ktzajel laqj nk'u'je' ti'j Lo-rwama,</t> <t>ex kxe'l nma'ne' te: Lo-ami ¡Aya ntaname'!, nchiku'ye',</t> <t>atzunte ktzajel tma'n weye' ¡Aya Ndyose'! chiku'.</t>"}