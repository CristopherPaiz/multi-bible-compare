{"1": "<pb/><t>Chi Qman Dyos teju' ttanam kjalu:</t> <t>Israel, tej ikyqe'toqu'ye' kse'n jun k'wal,</t> <t>intoq che nk'u'jla'ne'.</t> <t>E'etzwiq'i'ne' toj Ejipt, qu'n nk'wal qena'ya.</t>", "2": "<t>Tetzu'n nchin txokone' kyi'je',</t> <t>xi'pe' nela' kypa'ntl kyib'e' wi'je'.</t> <t>Ntanam, xi' nche q'ona'tl chojb'ile' kyeju' mya dyosqe'</t> <t>ex nkub' kypati'n sturak kywitz witzleb'.</t>", "3": "<t>E'xipe' nxb'etza'ne' tnam Israel</t> <t>ex e'xinxnaq'tza'ne' tu'n kyb'ete';</t> <t>aye'tzunkye' min kane toj kywitze' qa nchin xq'uqine' kyi'je'.</t>", "4": "<t>E'tzaj nlaq'b'a'ne' nk'etze'</t> <t>tuk'i'l tlaqb'il nk'u'je' ex nk'u'jlalile',</t> <t>e'oknlaq'b'a'ne' ti'j ntziye';</t> <t>naku'j ne'ẍ tzma nch'u'n;</t> <t>kub' nq'o'ne' kywaye',</t>", "5": "<t>Aye'tzunkye' min kyaje' tu'n tanjtzkyi'je' wuk'i'le'.</t> <t>Qu'mtzun k'anjel jumajtlkyi'je' Ejipt,</t> <t>ex kkawil Asirya kyib'aje'.</t>", "6": "<t>Tzul q'oj kyi'ju' nimaqkytaname'</t> <t>ex che b'ajelju' kyjaye' kuwsa'n,</t> <t>che b'elb'ajsa'ne' tu'n tpaj kyxime' myab'a'n.</t>", "7": "<t>Matxi' tz'el kypa'n kyib'e' wi'je' ntanam;</t> <t>xi' toka'tl kywitze' kyi'ju' mya dyos qe' ex min nb'ent kyonin kyi'je'.</t>", "8": "<pb/><t>¿Se'n taq'wi ajkykyaj nkolb'e'ne' Eprayin?</t> <t>¿Se'ntaq'wi ajkykyaj ntzaqpi'ne' Israel?</t> <t>¿Ma che kb'el nxitu'ne' kse'n tkub' nxitu'ne' nintnam Adma,</t> <t>mujqa tu'n nb'inchanteye' kyeye' kse'n nb'inchaye' te Seb'oyim?</t> <t>¡Inlaqjwe' nk'u'j kyi'je',</t> <t>ex nche exch'yone' toj nk'u'je'!</t>", "9": "<t>Lay tzajtl ntx'u'jile' kyi'je':</t> <t>lay che kub' nxitu'ntle',</t> <t>qu'n ayine' Dyos Manb'aj, mya jun xjal qine',</t> <t>Xjan qinwe' ex atinqine' kyxole',</t> <t>ex min ẍinule' xitulkyeye'.</t>", "10": "<pb/><t>Kchin tzanule' kse'n jun b'alun,</t> <t>aye'tzunkye' che nimale' weye'.</t> <t>Kchin tzanule', che b'ju'ltzuntze'</t> <t>nxi'x che lu'lune' ajkytzaje' te tkub'exq'ij nwitze'.</t>", "11": "<pb/><t>Naku'j pich' qe'ye' nche lu'lune' ajkytzaje' Ejipt;</t> <t>naku'j xu'ch qe'ye' ajkytzaje' Asirya;</t> <t>che najal jumajtle' toj kyjaye' wu'ne'.</t> <t>Ayine' Dyos Manb'aj nchin yolin.</t>", "12": "<t>Matxi'xi'x che chanyole' weye' Eprayin;</t> <t>matxi'xi'x chin kub'kysb'u'ne' Israel.</t> <t>Ikx qe'tlkye' aj Juda matxi' tz'el kypa'n kyib'e' wi'je',</t> <t>qu'n inxi'x che k'ulune' kywitz witzleb'.</t>"}