{"1": "<pb/><t>Tzaj tma'n jumajtl Qman Dyos weye':</t> <t>Kutxi'ya ex k'u'jlama jun qya</t> <t>k'u'jla'n tu'n tamiwa ex ajpajil.</t> <t>Ikytzu'n nche nk'u'jla'ne' aj Israel ayine' Dyos Manb'aj,</t> <t>maskyepe' matz'anjtlkyi'j k'ulul kye junxi'tl dyos</t> <t>ex nkywanju' muqin tzqij ub'a nokx kyq'o'n kywitz witzileb', chij.</t>", "2": "<t>Tzajtzun nlq'o'ne' nxu'jile'</t> <t>tu'n o'lajoj medi (15) saqpwaq.</t> <t>ex qaqlajnaq lajoj (330) litr Seb'ad.</t>", "3": "<t>Xinma'ntzuntze' te: k'okyela te nxu'jile' nim tq'ijlalil;</t> <t>lalun tz'ajpajina ex lalun txi'tla tuk'i'l juntl ichan,</t> <t>ex ikxwe' majx chin nokyelwe' b'a'n teya, nchije' te.</t>", "4": "<pb/><t>Ikyqextzun aj Israelju' b'a'npun ab'q'i che kjelten</t> <t>mixti' kynimaqkawil ex mixti' kynejel,</t> <t>lay kub' kyq'o'ntl chojb'il expe' lay che tentl kyab'aj xjanqe',</t> <t>mixti'tl kyxb'alun pale ex mixti'tl kywitzleb' ktenb'el tojele kyja.</t>", "5": "<t>Yajxi'tzuntel k'anjetz kyi'ju' aj Israel</t> <t>ok kyjya' Qman Dyos</t> <t>exju' Dab'i kynimaqkawil.</t> <t>Kche pomel tk'etz Qman Dyos tuk'i'l ninb'il</t> <t>toj mankb'il tq'ijlalil</t> <t>ex kyk'mo'ju t-xtalb'il.</t>"}