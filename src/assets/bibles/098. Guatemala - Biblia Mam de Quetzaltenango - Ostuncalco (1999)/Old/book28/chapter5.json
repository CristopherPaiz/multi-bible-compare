{"1": "<pb/><t>Kyb'intzju'ye' lu, pale;</t> <t>kyb'intzpeye' tnam aj Israel;</t> <t>kyb'intze' aye'ye' toj tja nimaqkawil:</t> <t>Kye nakye' tzula' xjel,</t> <t>qu'n matxi' che oke' te xpatxab' toj Mispa,</t> <t>jun xpatxab' tkub' twi' witz Tab'or,</t>", "2": "<t>Kse'n xoch kyejni leb'a'n toj b'ya' Sitim.</t> <t>Qu'mtzun kb'el ntz'e'ysa'ne' kywitze'.</t>", "3": "<t>Wojtzqi'na Eprayin;</t> <t>ex wojtzqina Israel.</t> <t>Matz'oka Eprayin te ajpajil;</t> <t>ex matxi' b'aj ttxa'ju'ntib'a Israel.</t>", "4": "<pb/><t>Axju' tb'inchb'aja tnam myab'a'n,</t> <t>min najonte tu'n tanjtzkyi'je' tuk'i'l Dyos.</t> <t>Matxi kub'ti'ja tu'n ajpaji'n,</t> <t>qu'mtzun min nel tnik'a ti'j Dyos.</t>", "5": "<t>Axju' kyninb'il kyib'a' aj Israel nyek'unte kyila';</t> <t>Njaw trakpuja Eprayin ti'jxju' tila,</t> <t>¡expe' axjuna Juda kjawel trakpuja kyuk'i'l!</t>", "6": "<t>Okpe' che jyole' wi'je'</t> <t>kyuk'i'l kyrite' ex kywakyixe',</t> <t>ex lay chin knete' kyu'ne'</t> <t>qu'n che kjel nleb'a'ne'.</t>", "7": "<t>Mache oke' naku'j qya ajpajil,</t> <t>qu'n machin kub'kysb'u'ne' tej ẍe k'ulune' kye txqantl dyos.</t> <t>Tu'ntzu'n min nche nimane' weye'</t> <t>noq ch'inxtl tkub' xitu'n kytx'otx'e'.</t>", "8": "<t>¡Kyq'ajtzanxu'ye' xux te q'oj toj Kyib'ea,</t> <t>exju' chun toj Rama!</t> <t>¡Kyq'onxe' tqanil xob'ajil toj B'et-ab'en!</t> <t>¡Tu'n t-xob' B'enjamin!</t>", "9": "<t>Kxe'l nma'ne' tpakb'alil kyxole' tnej tyajajil Israel</t> <t>aju' kb'ajel ilxi'xti'j:</t> <t>Majx che kb'el nxitu'ne' Eprayin toju' tq'ijlalil ajtkub' ntz'e'ysa'ne' kywitze'.</t>", "10": "<pb/><t>Chi Qman Dyos kjalu:</t> <t>Ikqe'kye' kynejel aj Juda kse'nqe' xjal</t> <t>nche' laq'b'an nqach.</t> <t>¡Ex majx che kb'el nnajsa'ne' tu'n ntx'u'jile'!</t>", "11": "<t>Jtz'o'nte Eprayin ja'lo</t> <t>mixti'tl nnimanjtzu' toklen,</t> <t>qu'n xi' soka' tq'o'na'tl twitz,</t> <t>kyi'j junxi'tl dyos.</t>", "12": "<t>Qu'mtzun kb'el nxitu'ne' tkawb'ilju' tnam lu exju' tkawb'il Juda</t> <t>kse'n pok' nokten walte tze.</t>", "13": "<pb/><t>Ajtzun tkayinte Eprayin qa matxitoq b'o'lj,</t> <t>ex ajtka'yinte Juda matxitoq tak',</t> <t>che kxe'ltzuntz qanil o'nb'il teju' nimaqkawil aj Asirya;</t> <t>extzun lay b'ent kyq'anit tu'n nimaqkawil lu.</t>", "14": "<t>Chin xe'l tzaqpaje' b'yolte Eprayin ex Juda</t> <t>kse'n jun b'alun aj txi' t-xontib' b'iyul;</t> <t>ayinku'ye' chin b'ajel tzaqunkye ex chin oqele'</t> <t>txab' kytzyet wu'ne' ex mix-a'lo' kb'entel tklonkye' toj nq'ob'e'.</t>", "15": "<pb/><t>K'anjeltzun wi'jtze' toj nnajb'ile'</t> <t>tzmaxi'j ajtel kynik' ti'ju' kyil</t> <t>ex ajkyul jyolweye'.</t> <t>¡Tojtzunju' yajb'ilkye chin kyjya'ye'!</t>"}