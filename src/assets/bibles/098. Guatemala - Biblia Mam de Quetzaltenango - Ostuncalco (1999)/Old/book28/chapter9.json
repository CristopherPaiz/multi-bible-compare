{"1": "<pb/><t>Lan che jawnaj tzalaje', Israel;</t> <t>lan che xlik'pune' tu'n kytzalajb'ile' kse'n nkyb'incha'n txqantl tnam,</t> <t>matxina' che oke' ajpajil</t> <t>tu'n xkyaj kytzaqpi'ne' Dyos.</t> <t>Ajtel twitz kyawale' kyoju' er ja inela' b'inchet triy</t> <t>xi' nche q'ona' chjonteye' kyeju' mya dyos qe'.</t>", "2": "<t>Tnam Israel, lay ten kytriye' ex kyb'ine'</t> <t>ex lay kanun kyb'ine' ak'a'j.</t>", "3": "<t>K'anjetlkyi'je' Ejipt,</t> <t>ex kche wal tz'il wab'je' toj Asirya.</t> <t>Lay che najantle' toju' ttanam Qman Dyos:</t>", "4": "<t>lay che k'wantl b'ine' ninb'ilte Qman Dyos,</t> <t>expe' lay b'entl kyq'on chojb'ile'.</t> <t>Qama txi' kywan jun kywaye' naku'j te b'is,</t> <t>ex che kjel tz'ilixju' che kxe'l wante.</t> <t>Kxe'l kywane' wab'j lu,</t> <t>extzun lay b'ent t-xikyiq'i'ne' toj tja Dyos.</t>", "5": "<t>¿Titi' kb'antel kyu'ne' toju' ninq'ij</t> <t>aju' nim toklen te Qman Dyos?</t>", "6": "<t>Mana' che'x oqe' teju' xitb'il saj kyib'aje'</t> <t>che tzyunjtzele' Ejipt,</t> <t>ex che b'elex mqu'ne' Menpis.</t> <t>Kb'el noj kyk'uwene' saqpwaq tu'n ch'i'x,</t> <t>ex che ch'iyel ch'i'x toj kyxmuje'.</t>", "7": "<pb/><t>¡Matxi' pon tq'ijlalil tu'n ttzaj tz'e'ysb'il kywitze'!</t> <t>¡Matxi' pon tq'ijlalil tu'n kychjonteye' kyile'!</t> <t>¡Oktb'i'ya Israel qa matxi' pon tq'ijlalil!</t> <t>Ina' kyma'ne': Xnakte' t-sanjelal Dyos.</t> <t>Okni toj twi'ju' ichan xewsa'n tu'n Dyos, chechije'</t> <t>Iky nkyma'nju'ye' lu, qu'n nojniqe'ye' tu'n il,</t> <t>nimxi'x kytx'u'jile'.</t>", "8": "<t>Xq'uqilte Eprayin kub'a' tq'o'nte Dyos t-sanjelal</t> <t>aye'tzunkye' nkub' kyq'o'ne' xpatxab' toj tb'e;</t> <t>¡Inxi'xpe' walti'j kyk'u'je' ti'j toju' tja Dyos!</t>", "9": "<t>Mache kub' tzuwixe' toju' kyile',</t> <t>kse'nqe' najlqe'toq Kyib'ea.</t> <t>Laytzun tzik'tna'lte' kyb'inb'aje' taq'wix tu'n Qman Dyos</t> <t>ex kb'el ttz'e'ysa'n kywitze' tu'n tpaju' kyile'.</t>", "10": "<t>Intma'n Qman Dyos kjalu:</t> <t>Intzalaje' tej kyknete' wu'ne'</t> <t>kse'n nknet lob'j ub'a tu'n jun xjal toj chq'ajlaj.</t> <t>Iky eb'jela' ojtxi' kychmanju'ye' weye',</t> <t>kse'n tnejel twitz lob'j iw.</t> <t>tetzunj kypon tk'etz B'aal-peor</t> <t>xi' kyaq'atlkyib' kyuk'i'lju' dyos mya ax,</t> <t>mache ok ik'b'ajilqe'xi'x,</t> <t>kse'nqe' witzileb' nche' kyk'u'jla'n.</t>", "11": "<t>Lay tentlte' txqan tq'inumal Eprayin:</t> <t>kxe'l iqa'n tu'n kyq'iq' kse'n t-xaq tze,</t> <t>lay che oktlkye' qya ch'onwi',</t> <t>lay tentlkye qya aj Israel kyal.</t>", "12": "<t>Qatzun mache anq'in kyk'wal kyu'n,</t> <t>ayinwe' chin elelq'inkye ex lay kyej junkye.</t> <t>¡Qab'a'nx kyej xjal kywitz ajtel npa'nwib'e kyi'j!</t>", "13": "<t>Nok nka'yi'ne' ikynche t-se'n Eprayin tk'wal</t> <t>kse'nqe' txkup nche tzyet kyu'n xjal toj k'ul:</t> <t>nche etztiq'in ex nche'x tq'o'n tu'n kykub' b'yo'n.</t>", "14": "<pb/><t>¡Nman Dyos, b'inchama kye aju' tu'n tb'inchateya!</t> <t>¡Tu'n lalun che alantlu' qya ex tu'n lalun tentl ta'l kyimi'ẍ!</t>", "15": "<t>Chi Qman Dyos kjalu:</t> <t>Kyb'inchaye' taq'wix tej kyule' Kyilkal,</t> <t>atzuntzu' tzaja' ntx'u'jile' kyi'je'.</t> <t>Tu'n tpaju' kyb'inchb'aje' taq'wix</t> <t>kche elex nxla'ja'ne' toj njaye';</t> <t>ex lay che nk'u'jlatle'.</t> <t>kykyaqilxju' kynejele' pi'sqe'.</t>", "16": "<t>Matxi' che k'ixb'iye' Eprayin;</t> <t>kse'n jun tze tzqijtl tlok'</t> <t>ex min nwitzantl.</t> <t>b'a'n qama che ul kk'wale',</t> <t>ayinwe' chin kb'el b'yonkye, chi Dyos.</t>", "17": "<t>Aj Israel, che elel ik'o'ne' tu'n Qman Dyos</t> <t>qu'n min nche okslane' te.</t> <t>Qu'mtzun che ik'ele' toju' kytaname',</t> <t>ex noq kche b'etenjele' kyojile junjun nimaqtnam.</t>"}