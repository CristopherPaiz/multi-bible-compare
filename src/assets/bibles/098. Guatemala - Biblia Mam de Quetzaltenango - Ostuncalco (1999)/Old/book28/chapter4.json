{"1": "<pb/><t>Kyb'intze' aj Israel</t> <t>aju' ntma'n Qman Dyos.</t> <t>Matxi' tzyet tq'ojin</t> <t>kyi'ju' najlqe' toju' tx'otx' lu,</t> <t>qu'n mixti'tlte ax kyxolju' xjal tza'lu,</t> <t>min nlaq kyk'u'j ex min nelkynik' te Dyos.</t>", "2": "<t>Inpe' tzajkyna'n tb'i Dyos ti'j jun ti'xti' mya ax ex nche chanyol</t> <t>nche b'yonwnaq ex nche elq'a'n,</t> <t>nche ajpajin ex nche b'iyun,</t> <t>naqx nche b'yonxjal kukxju'.</t>", "3": "<t>Qu'mtzun, toj b'is ta'ju' tx'otx';</t> <t>mixti' kyipumalju' najlqe' toj;</t> <t>ex kyuk'i'l tojk'ul txkup exqe' pich'</t> <t>nche kyimaju' kyiẍ toj ninnjab'.</t>", "4": "<t>Chi Qman Dyos kjalu:</t> <t>¡Mix-a'lo'x jun tu'n tpoqon ex tu'n ttzak'un ti'j juntl!</t> <t>O'kxtzu' ta'we' nq'oj ti'ja, aya pale.</t>", "5": "<t>Kb'el tz'aqa te q'ijtl ku'xi'x,</t> <t>ex kb'el tz'aqju' t-sanjelal Dyos tuk'i'la te qonik'an,</t> <t>ex kb'el nxitu'ne' ttxuya.</t>", "6": "<t>Mixti' tojtzqib'lju' ntaname',</t> <t>qu'mtzun xkub' xituna'.</t> <t>Atzunta pale, matz'eltik'u'na ojtzqib'l,</t> <t>K'elel wiq'i'na toju' toklena te pale.</t> <t>Mana' b'jik'kyna'lju' nxnaq'tzb'ile' tu'na ayine' Tdyosa,</t> <t>Ex k'ik'el kyna'lwe' tyajajila wu'n.</t>", "7": "<pb/><t>Tej pena' ẍe jaw chmet pale, majx ẍe b'inchanxi'xtl il nwitze';</t> <t>qu'mtzun kjawil nmiltz'u'ne' ninb'il kye te kych'ixaw.</t>", "8": "<t>Xi' nche anq'ina' kyi'ju' il nkyb'incha'n ntaname';</t> <t>qu'mtzun kyajb'il tu'n kyb'inchan xjal il.</t>", "9": "<t>Kb'el ntz'e'ysa'n kywitzju'ye' xjal exqe' pale, tu'n tpaju' kyb'ichb'en myab'a'n,</t>", "10": "<t>Mina'jon nche ajb'entl weye' ayine' Dyos Manb'aj,</t> <t>Che wal ex lay che noj b'a'nxi'x;</t> <t>Che okyel ajpajil ex lay tzul kyk'wal.</t>", "11": "<t>In naj qnab'l</t> <t>tu'n ajpaji'n, ex tu'n k'waj b'in.</t>", "12": "<t>Nche xjelunju' ntaname' kye kywitzleb' tzeqe,</t> <t>ex nkyjyo'n kyi'j tu'n jun piẍ tze.</t> <t>Tzpetniqe' toj ajpaji'n,</t> <t>myab'a'n tb'eju' ntaname' ljo'n:</t> <t>nche ajpajin ex nelkypa'n kyib' wi'je' aniye' Kydyos.</t>", "13": "<t>Nche'x tz'e'ysal sturak ex nkub' kyq'o'n chojb'il</t> <t>kywi' nimaq witz ex kywi' ttxa'nwitz</t> <t>ex kyjaq' kyxlekumal k'ol, chjaj ex b'ansi.</t> <t>qu'mtzun matxi' che okju' kymyal te ajpajil,</t> <t>ex nche ajpajinju' kylib'.</t>", "14": "<t>Laytzun kub' ntz'e'ysa'we' kywitzju' kymyale' tu'nju' nche ajpajin</t> <t>ikxqe' kylib'e' tu'nju' nche ajpaji'n,</t> <t>qu'n aye'ku'ye' nchex kyuk'i'l qya ajpajil;</t> <t>ajtkub' kyq'o'ne' chojb'il</t> <t>nok kymujb'a'n kyib'e' kyuk'i'lju' qya ajpajil naku'j jun k'u'lb'il.</t> <t>¡Ikytzu'n nxa' tzpeta' jun tnam mixti' tnab'l.!</t>", "15": "<pb/><t>Qama tz'oka Israel te ajpajil,</t> <t>tu'npe' o'kx Juda laywit b'inchan il.</t> <t>¡Lalun che'xe' toj Kilkal</t> <t>mixti' tu'n kyjaxe' toj B'et-ab'en</t> <t>ex lalun tzaj kyna'ne' tb'i Dyos tib'aj jun ti'xti'!</t>", "16": "<t>Pi'sju' tnam Israel</t> <t>naku'j jun tal wakx nt'ikpuj;</t> <t>¿ma oktzun che kxe'ltka'yi'n Qman Dyos tu'n kykub' tq'o'n toj tb'anil kytwa,</t> <t>naku'xwitloj tal b'o's a'la'jqe'?</t>", "17": "<t>Matxi' txit-xontib' Eprayin toj witzleb'i'n.</t> <t>¡Kykyaqil matxi' che b'ajkub' tz'aq naku'j txqan tx'ujtenil!</t> <t>Ex kukxu' kyu'n nche b'aj ajpajin</t> <t>ex kyajb'ilxi'x tu'n tel kych'ixaw kyetwitz tu'n kyjaw nima'n.</t>", "18": "", "19": "<t>Che kxe'l iqa'n tu'n kyq'iq',</t> <t>ex che b'elch'ixwi ti'ju' kywitzleb'i'n.</t>"}