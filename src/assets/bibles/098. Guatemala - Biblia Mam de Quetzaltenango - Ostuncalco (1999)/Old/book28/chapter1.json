{"1": "<pb/>A tyol Qman Dyos ja'lu tzaj tma'n te Osey, tk'wal B'eeri, toj kyq'ijlalil Usiy, Jotam, Akas ex Esekyiy, nimaqkawil toj Juda, ex Jerob'oam, tk'wal Joas, nimaqkawil toj Israel.", "2": "<pb/>Tzyet tmante Qman Dyos tyol te Osey ju' t-sanjelal tu'n tmante kjalu: Matxi' tb'incha taq'wixju' tnam Israel ex matxi' tz'el tpa'ntib' wi'je'. Kuxtxi'ya ex q'intza jun qya ajpajil te t-xu'jila, ex tenx tk'wala tuk'i'l, aye'tzu'n tk'wala tuk'i'l che okyel te tal jun qya ajpajil, chi Dyos.", "3": "<pb/>Tzajtzun tiq'in Osey Komer tmyal Dib'laym te t-xu'jil, ch'onwi'yix tu'n ex itz'ji jun tal q'a.", "4": "Tzajtzun tma'n Qman Dyos te Osey: Q'onka tb'i k'wal Jesreel, qu'n toj jte' q'ijtl kb'el ntz'e'ysa'ne' kywitz tyajajil nimaqkawil Jewu tu'n tpaju' b'yojwnaqil tb'incha toj Jesreel ex kb'el nb'ajsane' tkawb'il Israel.", "5": "Kb'el nxitu'ne' kyipumalju' xjal aj Israel te q'oj toju' b'ya' Jesreel toju' tq'ijlalil lu, chi Dyos.", "6": "<pb/>Ch'onwi'yix jumajtlu' qya Komer ex itz'jitl jun tal txin. Atzunte Qman Dyos tzaj tma'n te Osey; Q'onka tb'i tmyala Lo-rwama, qu'n lay tzaj laqjtl nk'u'je' ti'ju' tkawb'il Israel, ex lay kub' nnajsa'ne' til.", "7": "Atzu'n te tkawb'il Juda ktzajel laqj nk'u'je' ti'j, ayinkuwe' Dyos chin klol kye; ex lay che nkole' tu'n q'oj, tu'n smaj mo tu'n k'uẍtx'e'nb'il ex mya kyu'n aj chejil, chi Dyos.", "8": "<pb/>Telenxi' Lo-rwama ti'j tch'u', ok jumajtlu' qya Komer ch'o'nwi' ex itz'j juntl tal q'a.", "9": "<pb/>Tzajtzun tma'n Qman Dyos te Osey: Loami tb'i k'wal lu q'onka, qu'n tu'n tpaj lay che oktle' te ntaname' ex lay chin noktle te Kydyose', chi Dyos.", "10": "<pb/><t>Jun q'ij che okyel aj Israel</t> <t>naku'j tz'awun ttzi ninnjab',</t> <t>mix-a'lo'x kb'entel techante ex kb'entel tajlante.</t> <t>Ex lay t-xinma'ntle' kyeye':</t> <t>Qa mya ntanamqe'tle',</t> <t>atlpewe' kxe'l nma'n kyeye':</t> <t>Ntanam qe'kye', ayine' Dyos i'tz', nchiku'we'</t>", "11": "<t>Kb'ajeltzun kyb'u'yi'n kyib' aj Juda ex aj Israel</t> <t>ex noq jun kynejel k'okyel kyq'o'n.</t> <t>K'anjetz kyi'j kykyaqilu' ate' jaxjaku' tu'n kyb'ju'l toj Jerusalen,</t> <t>¡Nim toklenju' tq'ij Jesreel k'okyel! chi Dyos.</t>"}