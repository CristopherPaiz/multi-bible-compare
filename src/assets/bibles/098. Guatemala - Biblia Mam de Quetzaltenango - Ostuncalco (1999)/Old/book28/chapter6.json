{"1": "<pb/><t>Kukytzaje' kykyaqile', kutanj qi'j tk'etz Qman Dyos.</t> <t>Ate xb'aj b'yonqe, ex ate kq'analqe;</t> <t>maqo k'ixb'i tu'n ex okqo tq'ana'.</t>", "2": "<t>Noq toj kab'e' oxe' q'ijx ktzajel tq'o'n jumajtl qchwinqlal,</t> <t>qo jawil twab'a'n tu'n qanq'in twitz.</t>", "3": "<t>¡Qq'onk tilil tu'n telqnik' te Qman Dyos!</t> <t>Axxi'x tzulte Qman Dyos quk'i'l,</t> <t>kse'n ajtjawu'l q'ij,</t> <t>axxi'x kse'n ajttzaj jb'al nb'aj ak'u' tx'otx' tu'n</t> <t>kse'n tnejel jb'al na'mxtoq tetz jb'alil.</t>", "4": "<t>Chi Qman Dyos kjalu:</t> <t>¿Titi' knb'incha'ye' kyeye' Eprayin ex Juda?</t> <t>¿Titi' kche nse'ye'?</t> <t>Iky kyk'u'jlalile' wi'je'.</t> <t>Kse'n muj te prim,</t> <t>ex kse'n ta'l che'w te b'a'n prim, texju' prim nkub'naj.</t>", "5": "<t>Qu'mtzun aju' nyole' xpon kyeye' kyu'n nsanjelale',</t> <t>iky sela' kse'n q'ankyaq b'iyul</t> <t>majx ẍeb'aje' tu'n.</t>", "6": "<t>Awe' wajb'il chin kyk'u'jlame',</t> <t>myate' chojb'il tu'n tzaj kyq'o'ne' weye'</t> <t>tz'elx kynik'e' qa ayine' Dyos,</t> <t>myate' tu'n tkub' kyq'o'ne' chojb'il k'ok'sb'il nwitze'.</t>", "7": "<pb/><t>Ikx ntanamju'ye' kse'n Adan,</t> <t>matz'ik' tib'aju' nchaq'b'ile' ex min nb'intl.</t>", "8": "<t>Matxi' tz'ok Kalaad te jun nintnam aj il,</t> <t>matxi'xi'x b'aj txa'j toj tik'len chik'.</t>", "9": "<t>Jun k'loj eleq' qekye' pale.</t> <t>tokkywitz kyi'ju' xjal;</t> <t>nche kub' kyb'yo'n xjal ex nche elq'an kyi'j</t> <t>toj tb'eyil Sikyem.</t>", "10": "<t>Matxi' wile' ti'xti' taq'wixi'x nkyb'incha'n aj Israel:</t> <t>Matxi' tz'ok Eprayin te ajpajil,</t> <t>ex ikx Israel matxi' txilpe ti'j.</t>", "11": "<t>Ex ikxta Juda</t> <t>matxi' kyej b'entti'j tq'ijlalil tz'e'ysb'il twitza. <pb/>Naqa xntch'exb'eye'</t> <t>tchwinqlalju' ntaname' Israel.</t>"}