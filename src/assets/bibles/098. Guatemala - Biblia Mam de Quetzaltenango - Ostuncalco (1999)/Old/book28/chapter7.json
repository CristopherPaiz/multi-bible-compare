{"1": "<pb/><t>Qa wajb'ile' tu'n nq'aninteye' ntaname':</t> <t>nelyal kyil Eprayin ex aj Samarya taq'wixi'x.</t> <t>Qu'n kykyaqilx nche b'aj chanyol;</t> <t>ikqe' kse'n eleq' nche b'jo'kx elq'al tk'u'ja</t> <t>ex nche oktzaqpaj elq'al kyi'j xjal toj b'e.</t>", "2": "<t>Min nche ximan ti'j</t> <t>qa na'mile wu'ne' tkyaqil kyb'inchb'aj taq'wix.</t> <t>atzu'n ja'lo mache jpet tu'nxju' kyb'inchb'en myab'a'n.</t>", "3": "<t>Nxi'x kytzalajsa'n nimaqkawil exqe' nejenel</t> <t>tu'n kyb'inchb'aj myab'a'n ex kychajyolil.</t>", "4": "<t>Kykyaqilx ajpajilqe';</t> <t>ikyqe' kse'n chuj, naqa xk'ent</t> <t>inxi'x k'ent ajxi'x tkub' jayun</t> <t>b'ankxpun ntx'amset tq'otjel wab'j.</t>", "5": "<t>Ajtok tq'ij nimaqkawil,</t> <t>majxkub' yab'ti tu'n b'in kyu'n nejenel</t> <t>¡ex junx nela' kyuk'i'lju' nche xmayin!</t>", "6": "<t>K'u'n kyq'oj toj kyanmi</t> <t>nche oklq'e tk'etzu' nimaqkawil naqx tu'n tb'o'lj kyu'n.</t> <t>min nche wtan ajtb'aj qonik'an</t> <t>qu'n inxi'x che ximan</t> <t>se'n kb'o'ljela' kyu'n ajqsqix.</t>", "7": "<t>Kykyaqilx ikyqe' kse'n jun chuj nk'ant</t> <t>majx ẍeb'aju' kawil kyu'n.</t> <t>Kykyaqilju' kynimaqkawil matxi' che b'aj kyu'n</t> <t>ex mix-a'lo' jun xqanin o'nb'il weye', chi Dyos.</t>", "8": "<t>Matxi' txit-smo'ntib' Eprayin kyuk'i'l txqantl tnam.</t> <t>Ikyte Eprayin kse'n jun muqin</t> <t>noq jun plaj tzq'aj.</t>", "9": "<t>Matz'elq'in tipumal kyu'n najchaq xjal.</t> <t>Ex min neltnik' ti'j,</t> <t>¡expe' matxi' kub' saqax t-xya'mal twi'</t> <t>ex min nel tnik' ti'j!</t>", "10": "<t>Axju' kynimb'ilkyib' aj Israel xtziyan kyi'jx</t> <t>Extzun min nanjtzkyi'j,</t> <t>ex min nche jyon wi'je' ayine' Kydyos.</t>", "11": "<t>Ikyte Eprayin kse'n jun xu'ch</t> <t>noq nttakla'ntib' ex min nximan:</t> <t>nqanin o'nb'il te Ejipt</t> <t>ex lwiy nxi'tl qanil tnab'l te Asirya.</t>", "12": "<t>Ajtzun kxi' na'tz,</t> <t>kxe'l nxone' pa te xpatxab' kyib'aj;</t> <t>kche b'eltz'aqtzuntz wu'ne' kse'nqe' pich' twitz kya'j,</t> <t>kche tzyetel wu'ne' tu'n tpaju' kyb'inchb'en taq'wix.</t>", "13": "<pb/><t>¡Qab'anx kywitz tu'n sel kypa'n kyib' wi'je'!</t> <t>Kb'elkyi'j tu'n xitb'ilkye,</t> <t>qu'n majawkyi'nkyib' wi'je'.</t> <t>Wajb'ilwe' tu'n kyklet wu'ne'</t> <t>aye'tzunkye nche chanyol wi'je'.</t>", "14": "<t>B'a'n qama che ẍch'in toj kuẍb'il,</t> <t>min nche kub'san nwitze' tu'n tkyaqil kyanmi.</t> <t>Maskye nkyk'ixb'sa'n kyib' ajkyqanin kywa triy ex kyk'wa' b'in;</t> <t>¡matxi'na' jawkyi'nkyib' wi'je'!</t>", "15": "<t>Oje che b'ajx nxnaq'tza'ne'</t> <t>ex matxi'nq'o'ne' kyipumal,</t> <t>aye'tzunkye mab'aj kyxima'n ti'xti' taq'wix wi'je'.</t>", "16": "<t>Mache k'ulun jumajtl kye witzleb';</t> <t>ikqe' kse'n jun smaj txalchi,</t> <t>min pon yalju' tal janxa' nik'una'.</t> <t>Tu'nju' kyol taq'wix wi'je'</t> <t>kche b'ajelju' kynejel tu'n k'uẍtx'e'nb'il,</t> <t>ex k'elel kych'ixaw toj Ejipt.</t>"}