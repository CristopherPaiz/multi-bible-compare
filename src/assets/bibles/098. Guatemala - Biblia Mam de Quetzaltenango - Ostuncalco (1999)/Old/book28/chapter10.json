{"1": "<pb/><t>Ikyqe' aj Israel kse'n junwi' tqan ub'a txijli toj twitz</t> <t>tu'ntzu'n txijlixi'xtoq</t> <t>txqanxi'xtl q'olb'eb'l nche kyb'incha'n;</t> <t>tu'nju' tb'anilxi'xju' kytx'otx',</t> <t>ex tb'anilqe'xi'xtlju' kyab'aj xjansa'nqe'.</t>", "2": "<t>Kyajb'il aj Israel tu'n kyk'u'jlante Dyos, ex kyeju' mya dyos qe'</t> <t>atzun ja'lo kkychja' kyil.</t> <t>Che b'elt-xitu'n Qman Dyos kyq'olb'eb'l ex kyab'aj xjansa'nqe'.</t>", "3": "<pb/><t>Kkyma'tzuntz:</t> <t>Mixti' qnimaqkawil</t> <t>qu'n min nqo niman te Qman Dyos.</t> <t>ex naqwit ati ¿Ti'wttzuloti' kb'antel tu'n nimaqkawil qe?</t>", "4": "<t>Noq nyolin ex nyolin,</t> <t>nxittziya'n jun ti'xti' mya ax ex nkyaj b'enttij jun yol kyu'n;</t> <t>ikytzu'n nch'iyju' taq'wixil</t> <t>kse'n junwi' k'ul b'iyul toj kojb'il.</t>", "5": "<pb/><t>Nche lu'lunju' xjal aj Samarya;</t> <t>nche' oq' tu'n tpaj kywitzleb' tal wakx matz'exq'i'n B'et-ab'en.</t> <t>Tu'ntzunju' nche oq'a' tnam exqe' pale,</t> <t>qu'n matxi' kub' naju' ninb'ilkye.</t>", "6": "<t>Aku'pe' tal wakx kxe'l q'in Asirya.</t> <t>tu'n txi' q'o'n teju' nin nimaqkawil.</t> <t>Extzun majx k'elel tch'ixaw Eprayin:</t> <t>Kb'el ch'ixwi Israel tu'n tpaj kxe'l q'i'n twitzleb'.</t>", "7": "<t>Kb'el naju' nimaqkawil toj Samarya</t> <t>kse'n jun xpe'lb'en ntananje tib'aj a'.</t>", "8": "<t>Che b'ajel xitu'n najb'il xjan te witzileb'i'n</t> <t>ja xb'inchana' il tnam Israel.</t> <t>Che b'ajel ch'iy txo'k ex ch'i'x kyib'aju' kyq'olb'eb'l,</t> <t>aye'tzu'n xjal kxe'l kyma'n kyeju' nimaq witz:</t> <t>¡Kukytzaj niq'je' qib'aje'!,</t> <t>ex kxe'l kyma'n kye k'ok'e' witz:</t> <t>¡ktzaj tz'aqe' qib'aje'!</t>", "9": "<t>Chi Qman Dyos kjalu:</t> <t>Aj Israel, na'mx tkyej kytzaqpine' tu'n kyb'inchan ile'</t> <t>ttzajtlenx kyb'inchan ile' toj Kib'ey.</t> <t>¡Kukx kytenju'ye' toj il!</t> <t>Qu'mtzun kb'elkyi'je' tu'n q'oj</t> <t>aye'ye' b'inchal taq'wix toj Kib'ey.</t>", "10": "<t>Kb'el ntz'e'ysa'n twitzju'ye' tnam lu.</t> <t>Kb'ajel kyb'u'yi'n kyib' nimaqtnam q'ojil ti'j.</t> <t>Ajtkub' ntz'e'ysa'ne' twitz tu'n tpaju' myab'a'n xtb'incha.</t>", "11": "<pb/><t>Ikytoq Eprayin kse'n jun wakx mansi'ntl</t> <t>ex tajb'ilxi'x tu'n ttriyin.</t> <t>Atzu'n ja'lo matxi' jax nq'o'ne' tiqb'il</t> <t>tib'aju' tqul tb'anilxi'x,</t> <t>tu'n txi' tjk'u'n karwaj;</t> <t>atzunte Juda matxi' kjol kyuk'i'l wakx,</t> <t>atzuntlte Jakob' kb'ajel txijinte tq'ub'en.</t>", "12": "<t>Ex xinma'ne' kye: kyawanku'xe' tnik'alilti'j</t> <t>tu'n kyb'uyinteye' tk'u'jlalil.</t> <t>Kyaq'unanku'ye' tx'otx' tu'n toktl tawal,</t> <t>qu'n a tq'ijlalilu' ja'lo tu'n kyjyonteye' Qman Dyos.</t> <t>tzmax ajtul tq'o'n</t> <t>kolb'ilkyeye' nakuj jb'al.</t>", "13": "<t>Aye'tzunkye' ma ku'x kyawa'ne' taq'wix,</t> <t>naqx xitb'il xkyk'ame'.</t> <t>naqx chajyolil tokx toj kytziye' naku'j kywaye'. <pb/>Tu'n tpaj xi' soka' qe kyk'u'je' ti'j kykarwaje' te q'oj</t> <t>ex kyi'j txqan kyxjale' te q'oj,</t>", "14": "<t>kche jawil tilju' kyxjale'</t> <t>ex kykyaqilju' kyjaye' kuwsa'nqe' che b'elxitj,</t> <t>kse'n kub'a' xitu'n B'et-arb'el tu'n nimaqkawil Salman</t> <t>toju' q'oj tej tkub' b'yo'n txub'aj kyuk'i'lxi' tal.</t>", "15": "<t>Ikxtzun che okyela'ju'ye',</t> <t>najlqe'ye' toj B'etel,</t> <t>tu'n tpaj txqan taq'wix xkyb'inchaye'.</t> <t>Kb'ajelte' nimaqkawil aj Israel ajtjawu'l q'ij.</t>"}