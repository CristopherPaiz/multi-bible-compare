{"1": "<pb/>B'aj kyb'u'yi'n kyib'ju' ichan tyajajil Eprayin, e'ik'x jlajin toju' nin a' Jordan tu'me'lju' najb'il Sapon, ex xikyma'n te Jepte kjalu: <pb/>—¿Tiqu'n min saj tma'na qeye' tu'n qxi'ye' tuk'i'la q'ojil kyi'ju' aj Amon? ¡Ja'lo k'okyel qq'o'n tq'aq'alju'ye' tjaya tk'i'xi' aya toj! chechij.", "2": "<pb/>Xitzun ttzaq'we'n Jepte kye kjalu: <pb/>—Tzaj jun qq'oje' exqe' nxjale' kyuk'i'l aj Amon, ex e'ntxoke', aye'tzunkye' mixti' e'ule' klol qeye'.", "3": "Qu'mtzun tej wlonteye' min e'ule' onilqeye', elju' nchwinqlale' ti'jnk'u'je', inxi'tzuntze' q'ojil kyi'j aj Amon, ex nkanb'ane' tu'n Qman Dyos. ¿Tiqu'ntzun ẍe' ula'ye' q'ojil wi'je' ja'lo? chij.", "4": "<pb/>E'tzajtzun tb'u'yi'n Jepte kykyaqilju' ichan aj Kalaad, ex q'ojin kyuk'i'lju' tyajajil Eprayin ex kub'kyi'j tu'n. Intoq kyma'n tyajajil Eprayin kye aj Kalaad: naqna' elni kypa'nkye'kyib' kyi'j tyajajil Eprayin, extzun najlqe'ye' toj kytx'otx' tyajajil Eprayin ex Manases, chechij.", "5": "Elkyiq'i'n aj Kalaadju' tx'otx' ttziyile nin a' Jordan jata' ch'i'n t-xe a' kye tyajajil Eprayin, qatzun mapon oq jun tyajajil Eprayin ex matxitqani'n kye tu'n tik'x toju' nin a', inxikyqani'n te qa tyajajil Eprayin. Qatzun matxi ttzaq'we'n qa mya,", "6": "inxikyma'n te tu'n tmanteju' yol ẍib'olet, qatzun matma Sib'olet, qu'n junxi'tltoq che yolin, intoq kytzyu'n ex axtzu' nkub'a'toq kyb'yo'n ttzi nin a' Jordan. Jo'mutx' jo'k'al (42,000) ichan tyajajil Eprayin eb'aj toju' tq'ijlalil lu.", "7": "<pb/>Qaq ab'q'i ten Jepte te nejenel kye aj Israel. Tetzunj tkyim, kux mqu'n toj Kalaad ja itz'ja'.", "8": "<pb/>Tkyimlenxi' Jepte, ok Ib'san aj B'elen te nejenel kye aj Israel,", "9": "e'ten junaq lajoj (30) tk'wal ex junaq lajoj (30) tmyal, ex eb'ajkub' tmojb'an kyuky'i'l xjalxi'. Wuq ab'q'i ten Ib'san te nejenel kye aj Israel,", "10": "Tetzunj tkyim ku'x mqu'n toj B'elen.", "11": "<pb/>Tkyimlenxi' Ib'san, ok lajoj (10) ab'q'i Elon tyajajil Sab'ulon te nejenel kye aj Israel", "12": "tetzunj tkyim, ku'x mqu'n toj Ayalon, toj kytx'otx'ju' tyajajil.", "13": "<pb/>Tkyimlenxi' Elon, a Ab'don tk'wal Yel aj Piraton ok wajxaq ab'q'i te nejenel kye aj Israel. Kab'naq (40) tk'wal Ab'don e'ten ex junaq lajoj (30) tchman, teyile junjun atitoq tb'ur iqilte.", "14": "", "15": "Tetzunj tkyim, ku'x mqu'n toj tnam Piraton, ju' ati toj kytx'otx' tyajajil Eprayin kywi'witz te Amalek."}