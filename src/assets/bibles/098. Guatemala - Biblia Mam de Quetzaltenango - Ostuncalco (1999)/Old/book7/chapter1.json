{"1": "<pb/>Tkyimlenxi' Joswe, xikyqani'n aj Israel te Qman Dyos tu'n kyb'inte alkye kyyajajil b'a'n tu'n tq'ojin nejtl kyi'ju' aj Kanaan.", "2": "Tzaj ttzaq'we'n Qman Dyos qa a Juda b'a'n tu'n tq'ojin tnejel, ex te Juda tu'n t-xa' q'ona'ju' tx'otx' lu.", "3": "E' ttxoktzun tyajajil Juda tyajajil Simeon, tu'n kymujb'ante kyib' kyuk'i'l ex tu'n tkub'ti'ju' tx'otx' kyu'nju' tetoq Juda, ex tu'n kyxi' junx q'ojil tuk'i'l Simeon tu'n tkub'ti'ju' tx'otx'ju' tetoq Simeon. Kub' toj kywitzju' tyajajil Simeon tu'n kymujb'antekyib' kyuk'i'lju' tyajajil Juda,", "4": "Iktzu'n kub'a' ti'ju' kytx'otx' aj Kanaan ex kytx'otx' peresey kyu'n tyajajil Juda, ju' exi' tq'o'n Qman Dyos toj kyq'ob'. Atzu' kub'a'kyi'j junmutx' jo'k'al (10,000) kyu'n toj B'esek, kyxoltzun ja'lu ta'toq Adonisedek.", "5": "", "6": "Tuk'i'lxi'petzunj kub' oq Adonisedek, kub'nelti'j kyu'n, el kyjonju' tman twi'tq'ob' kykab'il exqe'ju' tman twi'tqan.", "7": "Tmatzun Adonisedek kjalu: El njone' tman twi'kyq'ob' ex tman twi' kyqan oxnaq lajoj (70) nimaqkawil ojtxi', ex e'kub' nq'o'ne' walteju' nwab'e'ne' intoq kub' tz'aq tjaq' nmese'. Atzu'n ja'lo matxi' tb'incha Dyos weye' kse'n nb'inchaye' kye, chij. Xi'tzun kyiq'i'ntz Jerusalen, atzuntzu' kyima'.", "8": "<pb/>E'q'ojinju' tyajajil Juda ex kub'ti'j Jerusalen kyu'n, kyb'aj kub'lenxi'tzun kyb'yo'n kykyaqilju' xjal najlqe' atzu' tu'n k'uẍtx'e'nb'il, kub' kytz'e'ysa'n nintnam.", "9": "E xi'tzuntz q'ojil kyi'ju' aj Kanaan najlqe'toq kyoj nimaq k'ul, toju' tx'otx' Nekeb' ex toju' plan tx'otx'.", "10": "Ex exi' q'ojil kyi'ju' aj Kanaan toju' nintnam Eb'ron, ju' Kyiryat-arab'a toq tb'i nejtl, ex kub'kyi'ju' Sesay, Ayman ex Talmay kyu'n.", "11": "<pb/>Exi'tzuntz q'ojil ti'ju' nintnam Deb'ir ju' Kyiryat-seper toq tb'i nejtl.", "12": "Ttziyatzun Kaleb' qa alkye makub'ti'ju' tnam Deb'ir tu'n, oktoq kxe'l tq'o'n Aksa ju' tmyal te t-xu'jil.", "13": "A Otonyel tk'wal Senas ju' titz'in Kaleb' kub'ti'ju' tnam tu'n; xitq'o'ntzun Kaleb'tz Aksa ju' tmyal te t-xu'jil Otonyel.", "14": "Atzunj tponju' Aksa tk'etz Otonyel, kub'ti'j tu'n Otonyel tu'n t-xi' tqani'n ttx'otx' te tman. Tetzunj tka'yinte Kaleb' intoq ku'tzju' Aksa tib'aj tb'ur, xitqani'n te: ¿Ti'tzu'n in b'ajteya? Chij.", "15": "<pb/>—Wajb'ile' tu'n ttzaj tq'o'na jun ti'xti' weye', matxina' tzaj tq'o'na ntx'otx'e' toj Nekeb', ex ikx q'onqe'tza t-xiklil a' weye', chi tij xittzaq'we'n. <pb/>Ku, chi Kaleb', exi' tq'o'n t-xiklil a' te jawtl exqe'ju' te kub'l te.", "16": "<pb/>E' b'je'tzju' tyajajil Ob'ab', tyajajil tji Moyses, aj Kyenitqe', toju' nintnam Tqan Tut tb'i kyuk'i'lju' tnej tyajajil Juda, exi'tzuntz toj chq'ajlaj te Juda toj tnayajkya'j te Arad, jae'kyaja'ten najal kyuk'i'lju' najlqe' atzu'.", "17": "E'xi'tzu'n tyajajil Juda kyuk'i'l tyajajil Simeon, kse'nx ojetoq kyej b'entti'j kyu'n, ex e'q'ojin kyi'ju' aj Kanaan najlqe'toq Sepat, majxkub' xitju' nintnam lu kyu'n. Qu'mtzun oka' q'on tb'i Orma.", "18": "Aye'tzunju' tnam Kasa, Askalon ex Ekron, minti' kub'kyi'j kyu'n, exqe'ju' tx'otx' kytx'u'kyile.", "19": "Tuk'i'lxipetzunj atitoq Qman Dyos kyuk'i'lju' tyajajil Juda, ex kub'kyi'ju' tx'otx' kywi' nimaq witz kyu'n, minti' b'ent kyexju' najlqe'toq toj chq'ajlaj kyu'n, qu'n ate'toq kykarwaj k'uxb'ilqe'.", "20": "Te Kaleb' xa' q'o'na' Eb'ron, kse'nxju' ojetoq ttziya Moyses te, atzunte Kaleb' eb'jik' t-xla'ja'nju' oxe' tk'wal Anak.", "21": "Aye'tzunju' tyajajil B'enjamin min b'ant kyexju' jeb'usey najlqe'toq toj Jerusalen kyu'n. Qu'mtzun majx e'kyaj najan jeb'us junx kyuk'i'lju' tyajajil B'enjamin toj Jerusalen.", "22": "<pb/>B'entti'j kyu'nju' tyajajil Jse tu'n kyxi' q'ojil ti'j B'etel, ju' Lus toq tb'i, exi' kychq'o'n jte' ichan ka'yilteju' nintnam lu. Oni'n qe'toq tu'n Qman Dyos.", "23": "", "24": "Kyiltzu'n nenul jun ichan ntoq etz toju' nintnam, ex xikyma'n te kjalu: Qama tzaj tma'na qeye' se'ntaq'wi tu'n qokx toju' nintnam, qo okyele' b'a'n xjal teya, chechij.", "25": "B'a'natzun, chiju' ichan, xitma'n kye kse'n tu'n kyokxa' toju' nintnam, eb'ajkub' kyb'yo'ntzuntz kykyaqilju' najlqe'toq atzu' tu'n k'uẍtx'e'nb'il, atzunju' xiyek'unte kyokex exqe'ju' toj tja min e'kub' kyb'yo'n.", "26": "Atzunju' ichan lu xi' toju' kytx'otx' tyajajil Et ex tb'incha jun ak'a'j nintnam, ex oktq'o'n tb'i Lus, ex majx kyej tenju' b'iyj lu.", "27": "<pb/>Mixti' b'ent kyexju' xjal najlqe'toq kyoj B'et-sean, Taanak, Dor, Ib'leam, ex Mewido kyu'nju' tyajajil Manases, exqe'ju' najlqe'toq kyoju' kojb'il nqayin kyk'etzu' nimaqtnam lu, qu'mtzun e'kyajx najantlju' aj Kanaan kyxol.", "28": "Tetzunj ttenxi'x kyipumal aj Israel, e'okkyq'o'n aj Kanaan toj kuw aq'untl, ex min b'ent tu'n kyex kyxla'ja'n.", "29": "<pb/>Ex mixti' b'ent kyexju' aj Kanaan najlqe'toq Kyeser kyu'nju' tyajajil Eprayin, qu'mtzun e'kyajx najantl kyxol.", "30": "<pb/>Ex ikx mixti' b'ent kyexju' aj Kanaan najlqe' Kyitron ex Naalal kyu'nju' tyajajil Sab'ulon, qu'mtzun axtzu' e'kyaja' najanju' aj Kanaan kyxol, naq o'kx e'ok kyu'n toj kuw aq'untl.", "31": "<pb/>Ex mixti' b'ant kyexju' aj Kanaan najlqe'toq kyoj Ako, Sidon, Alab', Aksib', Elb'a, Apek ex Reob' kyu'nju' tyajajil Aser; axtzu' ekyaja'ten najal kyxol, qu'n mixnati' b'ant kyex kyu'n kyoju' nimaqtnam lu.", "32": "", "33": "<pb/>Ex mixti' b'ant kyexju' aj Kanaan najlqe'toq kyoj B'et-semes ex B'et-anat kyu'nju' tyajajil Neptali; e'oktzun kyq'o'n toj kuw aq'untl, ex e'kyajten najal kyxol.", "34": "<pb/>Ex mixti' kyaju' amorey tu'n kyku'tzju' tyajajil Dan kyoju' plan tx'otx', axtzu' ekyaja'ten twi' witz.", "35": "Qu'mtzun axtzu' e'najana' amorey t-xe witz Eres kyoju' tnam Ayalon ex Saalb'im. Tetzunj kykuwixju' tyajajil Jse, e'kub' kyq'o'nju' amorey toj kuw aq'untl.", "36": "<pb/>Xi' xana' kynaqachju' aj Edom tzmax tk'u'ju' witz te Akrab'im ex pomnix Sela, ex xinitzuntz twitz jawl."}