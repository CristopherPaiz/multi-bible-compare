{"1": "<pb/>E' b'itzan Deb'ora tuk'i'l B'arak tk'wal Ab'inoam toju' q'ij lu ikjalu:", "2": "<pb/><t>Che b'itzan qe'ye' kykyaqile' te Qman Dyos</t> <t>qu'n ate'x ichan kyxol aj Israel</t> <t>atix tb'is kyk'u'j tu'n kyq'ojin</t> <t>qu'n ate'x ichan toju' tnam</t> <t>nkyq'o'n kyib' tu'n kyxi' q'ojil.</t>", "3": "<t>¡Chin kyb'intze' nimaqkawil</t> <t>¡Kyb'intze' aye'ye' kawil! ¡Chin b'itzale' te Qman Dyos!</t> <t>¡Chin b'itzale' teju' Dyos janche k'uluna' aj Israel!</t>", "4": "<t>Tej tetza, Nman Dyos, toj Seyir,</t> <t>tej tetza kyoju' kojb'il Edom,</t> <t>lu'lunju' tx'otx', ojexi'x tinunju' kya'j,</t> <t>tzaj jb'al kyu'n muj.</t>", "5": "<t>E'lu'lunju' witz, twitza Nman Dyos,</t> <t>Twitza Taye, lu'luna' witz Sinayi.</t>", "6": "<t>Toj tq'ijlalil Samkar, tk'wal Anat,</t> <t>ex toj tq'ijlalil Joel,</t> <t>e'kyaj tzaqpi'n b'e kyu'n xjal nche b'et najchaq,</t> <t>ex eb'et toj b'e myab'a'n;</t>", "7": "<t>Eb'ajkyaj tzaqpi'n kynajb'il aj Israel.</t> <t>Atzuntzu' jawa' wiq'i'n wib'e',</t> <t>¡Ayine' Deb'ora, jun txub'aj kye aj Israel!</t>", "8": "<t>Tej intoq ok q'oj ttziju' nintnam</t> <t>ate'toq junjun ntzaj kyiq'i'n jujuntl kydyos,</t> <t>ex mixtoqti' jun kolb'il mujqa jun ch'ut</t> <t>kyxolju' jo'mutx' (40,000) aj Israel!</t>", "9": "<t>¡Inxi'x chin tzalaje'</t> <t>kyi'ju' nejenel nimaq kyoklen toj Israel,</t> <t>kyi'ju' xjal toj ntaname'</t> <t>tu'nju' makyaq'kyib' tu'n kyxi' toj q'oj!</t> <t>¡Che b'itzan qe'ye' kykyaqile' te Qman Dyos!</t>", "10": "<t>Kymanxe' aye'ye' nche jaxe' kyib'aj b'ur saqinin kyi'j;</t> <t>exqe'ye' nche kub' qeye' tib'aj tb'anil xb'alun pin;</t> <t>exqe'ye' nche b'ete':</t>", "11": "<t>¡Kymanxe' tkanb'ab'l Qman Dyos,</t> <t>kykanb'ab'lju' najb'il toj Israel,</t> <t>tuk'i'l kyq'ojq'ojel txijtxij,</t> <t>ja ta'qe' kyk'wab'l alu'mj!</t>", "12": "<t>¡Na'ntztib'a, Deb'ora na'ntztib'a,</t> <t>na'ntztib'a ex b'itzanx jun tb'itza!</t> <t>¡Ex ikxta B'arak, tk'wal Ab'inoam</t> <t>lwixa ex q'inqe'xa jpu'nqe' e'tzyet tu'na toj q'oj!</t>", "13": "<t>Eku'tztzun aj Israeltz</t> <t>q'ojil kyi'ju' nimaqxjal kuwqe';</t> <t>e'ku'tzju' t-xjal Qman Dyos te q'oj wuk'i'le',</t> <t>q'ojil kyi'ju' xjal te q'oj.</t>", "14": "<t>Eku'tz junjun ichan tyajajil Eprayin toju' b'ya',</t> <t>ex e'etzlpeju' xjal te q'oj tyajajil B'enjamin kyi'j.</t> <t>Ex eku'tzju' nejenel kye tyajajil Makyir,</t> <t>ex eku'tzju' kawil kyxol tyajajil Sab'ulon.</t>", "15": "<t>Ex ikx exi'ju' nejenel kye tyajajil Isakar tuk'i'l Deb'ora</t> <t>aye' exi' onilte B'arak,</t> <t>qu'n e'ik'lpe ti'j toj b'ya'. <pb/>Qa ate' nimaqxjal kuw</t> <t>Kyxolju' tyajajil Rub'en</t>", "16": "<t>¿Tiqu'n ẍe kyeja' ten kyxolju' rit</t> <t>b'il kyi'ju' k'ik'lel inche kytxko'nju' kyrit?</t> <t>¡Ate'qe' nimaqxjal mya'l che xob'</t> <t>Kyxolju' xjal te q'oj tyajajil Rub'en!</t>", "17": "<t>E'kyajtenju' aj Kalaad</t> <t>jlajxi' nin a' Jordan;</t> <t>ex axtzu' e'kyaja'ten tyajajil Dan ja ta'qe' b'ark,</t> <t>ikxqe'tlju' tyajajil Aser e'kyajten mlaj ttzi ninnjab',</t> <t>ex min e'etz toju' kynajb'il;</t>", "18": "<t>Aye'tzunkye' kyyajajil Sab'ulon ex Neptali,</t> <t>kyaq'ju' kychwinqlal tej kyxi' toj q'oj twi' witz.</t>", "19": "<t>E' ultzun nimaqkawiltz toj tnam Taanak,</t> <t>tk'etzju' a' te mewido;</t> <t>e'ulju' nimaqkawil aj Kanaan q'ojil,</t> <t>ex mixti'te saqpwaq ex q'inumal kanb'et kyu'n.</t>", "20": "<t>E' q'ojinju' che'w ti'j Sisara</t> <t>tzmax toj kya'j, tzmax japomna' b'aj twitz kya'j;</t>", "21": "<t>eb'ajkub' b'ajsa'n kykyaqil,</t> <t>tu'nju' ojtxi' a', tu'nju' a' Sison,</t> <t>¡Aya kb'el yq'onte kyqulju' nim kyipumal!</t>", "22": "<t>¡Inxi'x che q'ajtiju' k'uxb'il toj kyqan chej!</t> <t>¡Ojqel kyel, ojqel kyelju' sq'ib'un chej!</t>", "23": "<t>Atzunju' tanjl Qman Dyos intma'n kjalu:</t> <t>¡Tzajxwit jun taq'wixil</t> <t>tib'aj Meros ex kyib'aju' najliqe' toj!</t> <t>qu'n min xkyqani onb'il te Qman Dyos ẍe tzaj kyuk'i'lju' kuwqe'.</t>", "24": "<t>¡Ky'i'wla'nxwit Jael kyxol qya,</t> <t>t-xu'jil Eb'er ju' aj Kyenit!</t> <t>¡Ky'i'wla'nxwit kyxolju' qya ate' toju' xmuj!</t>", "25": "<t>Xitqani'n Sisara a'; lech xitq'o'n Jael te.</t> <t>¡Ttzotzal lech xitq'o'n te toj jun ninlaq tb'anilxi'x!</t>", "26": "<t>Tzajtzun tiq'i'n jun tze juch'sa'n twi' tu'n tnayaj</t> <t>atzunju' pojb'il tu'n tb'anq'ob',</t> <t>ku'x tpoji'ntzuntz toj twi' Sisara</t> <t>majx ex jlajinju' stak tu'n tojxi'x tnab'l.</t>", "27": "<t>Atzunte Sisara intoq tk'o'yi'n tib' t-xe tqan Jael,</t> <t>tej tjaw tk'o'yi'n tib' tu'n k'ixk'oj, kub' tz'aq twitz tx'otx',</t> <t>atzuntzu' kyaja' kyim ja kub'a' tz'aq.</t>", "28": "<t>Etz ka'yin ttxu Sisara in b'isun toju' tokexspik'un ex tma:</t> <t>¿Tiqu'n na'mx tulju' tkarwaj?</t> <t>¿Tiqu'n min q'o'n tu'n tulju' tkarwaj te q'oj? chij.</t>", "29": "<t>Xitzun kytzaq'we'n jte' qya, okkyq'o'n kyib' qa b'i'n kyu'n,</t> <t>expe' ax intoq tma'n ttxu Sisaraju' ikjalu:</t>", "30": "<t>Inlo b'ajx kypa'nju'</t> <t>xkykanb'a toj q'oj kyxol.</t> <t>Junlo txin lq'o'n mujqa kab'e' te junjun xjal te q'oj;</t> <t>te Sisara qekye' xb'alun chukchaq che ka'yin;</t> <t>jun xb'alun mujqa kab'e',</t> <t>B'incha'nqe' tilb'ilal toj chukchaq che ka'yin,</t> <t>te ti'j tqulju' xkanb'an, chechij.</t>", "31": "<t>¡Che b'ajxwit kykyaqilju' tajq'oja ikju', Nman Dyos,</t> <t>aye'tzunju' inche k'u'jlanteya che qoptz'ajxwit,</t> <t>kse'n q'ij toj tipumal t-spik'umal! chechi Deb'ora ex B'arak.</t> <pb/>Tb'ajlenxi'tzun ja'lu, kab'naq (40) ab'q'i ten nak'b'il toju' tx'otx'."}