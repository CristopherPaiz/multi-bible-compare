{"1": "<pb/>Atitoq jun ichan Mikayiy tb'i, najlitoq kywi'witz te Eprayin,", "2": "jawtz tma'n til te ttxu ikjalu: <pb/>—Ate' kab'k'al o'lajnaq (1,100) t-saqpwaqa xi' elq'a'n, ex xitqani'na taq'wix tib'aju' eleq' tu'n tpaj, lu te' ati wuk'i'le'. Ayinwe' nxi' elq'ante; ja'lo kxel wanjsa'n ti'je' teya, qu'n nb'iye' teya qa ojetoq txitq'o'na toj tq'ob' Qman Dyos tu'n t-xitq'a' b'incha'ya jun tilb'ilal ktxu'nti'j tu'n saqpwaq, chij. <pb/>Xitanjsa'n ti'ju' saqpwaq. Xitzun tma'n ttxu te: <pb/>—¡Awt Qman Dyos k'i'wlanteya wal! chij.", "3": "", "4": "<pb/>T-xilenxi'tzun tanjsa'n Mikayiy pwaq te ttxu, xitq'o'n ttxu lajnaq (200) saqpwaq te jun b'inchal tilb'ilal tu'n tkub' tb'incha'n jun tilb'ilal tx'no'n ex ktxu'n tu'n saqpwaq, xitiq'i'ntzuntz tja Mikayiy.", "5": "<pb/>Atitoq jun ja te k'u'lb'il tja Mikayiy. Ex kub' tb'incha'n jun ẍa'y ex e'twitzleb' toj tja, ex oktq'o'n jun tk'wal te pale.", "6": "Mixtoqna'ti' nimaqkawil toj Israel toju' tq'ijlalil lu, teyile junjun intoq tb'incha'n aju' b'a'n toj twitz.", "7": "<pb/>Atitoq jun ku'xun toj B'elen tyajajil Juda, aj Leb'i, mixti' tja.", "8": "Etzju' ku'xun lu toj B'elen jyol juntl najb'il jatu'n tkub'a najan, intoqtzun b'et kywi'witz te Eprayin, kanun tja Mikayiy.", "9": "<pb/>Xitzun tqani'n Mikayiy te: —¿Jasaja'ya? chij. <pb/>Xittzaq'we'n ku'xun te: —Xi' ẍin tzaja'ye' B'elen, aj Leb'i qine' ex nchin jyone' jatu'n nnajana'ye', chij.", "10": "<pb/>Xi'tzun tma'n Mikayiy te ikjalu: <pb/>—Tenkja wuk'i'le' tu'n toka te npaleye' ex naku'j nmane'. Kxel nchjo'na tu'n lajoj (10) saqpwaq toj jun ab'q'i tib'ajxi' t-xb'aluna ex ti'ja, chij.", "11": "<pb/>Kub'tzun toj twitz aj Leb'i tu'n tkyejten najal tuk'i'l Mikayiy ex ok naku'j jun tk'wal.", "12": "Oktzun tq'o'n Mikayiy te tpale, kyejtzun ten aj Leb'i najal atzu'.", "13": "Kub'tzun t-xima'n Mikayiy qa atixi'xtoq tk'i'wb'il Qman Dyos tib'aj, qu'n aj Leb'i toqna' ati te tpale."}