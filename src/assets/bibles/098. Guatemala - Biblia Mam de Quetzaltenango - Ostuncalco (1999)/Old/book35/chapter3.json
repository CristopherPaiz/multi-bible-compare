{"1": "<pb/><t>Aja'lu jun tna'j Dyos t-sanjelal Dyos Ab'akuk.</t>", "2": "<pb/><t>Aju' nb'i'ne' ti'ja, Qman Dyos,</t> <t>ex ti'ju' matxi' tb'inchaya,</t> <t>nqe nk'u'je' ex nchin nimane' tu'n.</t> <t>B'inchama ja'lo, toj qchwinqlale',</t> <t>axju' oje tb'inchaya ojtxi',</t> <t>tu'ntzun telqnik'e' ti'j.</t> <t>Yek'untzju'ya tk'ujlalila qeye'</t> <t>b'a'nqa toj ttx'u'jila.</t>", "3": "<t>Ate Qman Dyos atzu' tzula' toju' tnej tx'otx' te Teman;</t> <t>twi'ju' witz te Paran tzulaju' Dyos xjan.</t> <t>Matxi' kub' noju' twitz kya'j tu'nju' tajwalil,</t> <t>ex matxi' noju' tkyaqil twitz tx'otx' tu'n ajwalb'ilte.</t>", "4": "<t>Inxi'x qoptza'j ti'j ajtul,</t> <t>ex nche etz qoptz'aj spik'un toj tq'ob'</t> <t>atzuntzu' ntyek'u'na' tipumal e'wa'n tu'n.</t>", "5": "<t>Twitz nche' etza'ju' yajb'il taq'wixqe'xi'x,</t> <t>ex ti'jxi' netza'ju' kyeq inxi'x k'ant kse'n q'aq'.</t>", "6": "<t>Inlu'lunju' tx'otx' kse'n ajtkub' we';</t> <t>nche b'aj yukchiju' nimaqtnam qama txi' ka'yi'n kyi'j;</t> <t>nche tzaj niq'ju' ojtxi' witz</t> <t>ex nche kub' niwju' ojtxi' k'ul;</t> <t>ayetzunkye' tb'eyil Qman Dyos tejumajxqe'.</t>", "7": "<pb/><t>Oje che wile' xjal te Kusan</t> <t>matxi' che kub' yajt,</t> <t>exqe'ju' najlqe' Madyan matxi'</t> <t>che b'ajxob' b'a'nxi'x.</t>", "8": "<t>¿Matxi' tzaj ttx'ujila, Qman Dyos kyi'ju' nin a'?</t> <t>¿Matxi' tzaj ttx'ujila kyi'ju' ninnjab'?</t> <t>¿In chejina kyi'ju' ttcheja</t> <t>ex njaxa toju' tkarwaja te kanb'ab'l?</t>", "9": "<pb/><t>B'incha'nqe'tlju' t-smaja</t> <t>ex ikqe'x tal t-smaja kykyaqil.</t> <t>Matxi' jqetju' tb'e a' toj tx'otx' kyu'nju' nin a'.</t>", "10": "<t>Nche lu'lunju' witz ajtka'yinjtza kyu'n;</t> <t>ntzaj txqan jb'al twitz kya'j,</t> <t>ex ntinunju' ninnjab' nimin t-xe</t> <t>kse'n nche' jaw lipanju' ttolob' nimaqxi'x.</t>", "11": "<t>Minti' nche etzju' q'ij exju' xjaw toju' knajb'il</t> <t>kse'n nche' qoptz'aju' tal t-smaja</t> <t>exqa nche' qoptz'aju' tch'uta.</t>", "12": "<t>Ntb'eti'na tx'otx' tkyaqil toju' ttx'ujila;</t> <t>ex toj ttx'ujila nche b'aj kub'twab'e'na nimaqtnam.</t>", "13": "<t>Matxi' tz'etza onilteju' ttanama</t> <t>ex onilteju' nimaqkawil xjaw t-sk'o'na.</t> <t>Matxi' kub' t-xitu'na twi' tjaju' b'inchal taq'wix,</t> <t>ex matxi' kyej q'ancha'lixju' tq'uqlil pik tu'na.</t>", "14": "<t>Kyu'nxju' ksmaj ekub'a tb'yo'na knejel,</t> <t>tej aye'ju' aj chejil naku'j jun q'ankyaqqe',</t> <t>e'tzaj sputilkyeju' minti' nb'ent kyq'ojin</t> <t>tu'n kykub' xitu'ne' kyu'n toj ewaj.</t>", "15": "<pb/><t>Kyuk'i'lju' ttcheja nb'aj tb'eti'na toj tkyaqilju' ninnjab',</t> <t>aju' txqan a' nimin t-xe ex nimin twitz.</t>", "16": "<t>Tetzunj nb'inteye' lu tkyaqilju' tzaj xob'il wi'je'.</t> <t>E'b'jaw lu'lunju' ttxo'w ntziye',</t> <t>el kyipumalju' nkuxe' tu'n nwe'ye' kyib'aj</t> <t>tkyaqilju' nxmilale' mixti'tl kyipumal.</t> <t>Tu'npetzunju' lu, kchin ayole' q'uqli nk'u'je'</t> <t>ajtpon tq'ijlalil tu'n ttzaju' yajb'il tu'n</t> <t>Dyos kyib'aj xjal te q'oj ate'qe'k yajlal qeye'.</t>", "17": "<pb/><t>Oktzun chin tzalajeltze' nimxi'x</t> <t>tu'n Qman Dyos klol weye'.</t> <t>Chin b'itzale' te b'a'nqa min nche' ub'chin tqan iw</t> <t>ex b'a'nqa min ẍe' witzan tqan ub'a exqe' olib'o;</t> <t>b'a'nqa min xjaw twitz awal toj kojb'il;</t> <t>b'a'n qama che b'aju' tnej rit</t> <t>ex b'a'nqa mixti'qe'tl wakx toj kyja.</t>", "18": "", "19": "<t>Qu'n ate Qman Dyos ktzajel q'onte' wipumale';</t> <t>ktzajel tq'o'n ipumalj kyeju' nkuxe' tu'n kyojqelan se'n te masat</t> <t>ex kchin xe'l tiq'ine' twi' witz ja tu'me'l kchin kletela'ye'.</t>"}