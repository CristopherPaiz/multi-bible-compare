{"1": "<pb/>Tzaj yek'u'n junjtl ti'xti' weye'. Wile' jun ichan tzyu'n jun echb'il tu'n.", "2": "Xi'tzun nqani'ne' te: ¿Jamatxa'ya? nchije'. Tzajtzun tzaj ttzaq'we'n: Machinxe' echalte nintnam Jerusalen, tu'n t-xika'yit jni' tnuqub' ex jni' twitz, chij.", "3": "<pb/>Xi'toqtzu'n t-xi'ju' anjl intoq yolin wuk'i'le', ex etz juntl anjl k'lulte", "4": "ex xitma'n te: kutxi'ya ojqel q'malte teju' ku'xun q'ilte echb'il: Che kb'el najan jumajtlu' xjal toj Jerusalen, ex nim txqan xjal ex alu'mj che najal toj ex lay tz'oktl nintapi ti'j.", "5": "Ayinku'tzunwe' chin okyel te jun nintapi q'aq'ile ti'jele Jerusalen, ex knyek'u'ye' wajwalile' toj nky'ajchaqu' nintnam, chij.", "6": "<pb/>Chi Qman Dyos kjalu: Ayinwe' nxisputinkyeye' toj tkyaqil twitz tx'otx'. Atzu'n ja'lo kxe'l nmane' kyeye': ¡Kukyoqe' teju' tnam toj tb'a'nq'ob' kya'j! ¡kukyoqe' teju' B'ab'ilon, jata'qe'ye' toj juntl tnam, kutanjtl kyi'je' janajlqe'toqe' toj Syon! Ayine' Dyos Manb'aj nchin q'mante, chi Dyos.", "7": "", "8": "<pb/>Machin tzaj tchq'o'ne' Qman Dyos nimtipumal tuk'i'lju' tpakb'al kyi'ju' tnam eb'aj elq'anteju' ti'xti' kyeye' kjalu: Alkyexku' matxiyek'unte ntaname', tyuẍil nwitze' kxe'l tyek'u'n. Qu'mtzun ayinku'ye' chin q'ojil kyi'ju' tnam lu, ex knb'incha'ye' tu'n aye'xju' kylq'o'n majen che okyel tzaqpaj elq'al kyi'j chi Dyos. Ikytzu'n ktyek'uya' Qman Dyos nimtipumal tajwalil, k'eleltzun kynik'tze' qa a Qman Dyos saj chq'onweye'.", "9": "", "10": "<pb/>Chi Qman Dyos kjalu: ¡Che' b'itzan qe'ye' tuk'i'l tzalajb'il aye'ye' aj Jerusalen, qu'n chin tenb'elwe' kyxole'!", "11": "Ajtzun tjapunju' lu, b'a'npun nimaqtnam k'okyel kyq'o'n kyib' tuk'i'l Qman Dyos. Ex ktma' kjalu: Ikyxqe'xju' nimaqtnam lu che okyel te ntaname'. Ex chin najale' kyxole'. K'eleltzun kynik'tze' qa a Qman Dyos nimtipumal saj chq'onweye'.", "12": "K'okyel jumajtlu' Juda teteku'xi'x Qman Dyos toju' tx'otx' xjan, ex k'okyel jumajtl Jerusalen te ninttanam Sk'o'n.", "13": "¡Che numeku' kykyaqil xjal twitz Qman Dyos, qu'n tzul quk'i'l ktzajelx toju' najb'il xjan janajla'!"}