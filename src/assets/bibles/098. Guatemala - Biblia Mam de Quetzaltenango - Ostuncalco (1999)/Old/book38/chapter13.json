{"1": "<pb/>Tojtzunju' tq'ijlalil lu kjawitz anq'in jun t-xiklil a', tu'ntzun kytx'jetju' tyajajil Dab'i exqe'ju' najliqe' toj Jerusalen toju' kyil ex kytz'ilil.", "2": "Expe' kb'el nxitune' kyb'iju' witzileb' toj tkyaqilu' tnam lu, tu'n lalun che k'uluntl xjal kwitz. Ex ikx che elel wiq'ine' sanjelal ex tkyaqilju' xewb'aj tz'il toju' tnam lu. Ayine', Dyos Manb'aj nchin q'mante.", "3": "<pb/>Qatzun ati jun tajb'il tu'n t-xitljo'n tmante jun tpakb'alil, aye'xu' tman kche q'malte kjalu: ¡Kkyimelta qu'n tajb'ila tu'n tmanteju'ya ttchaj yolila ku'xwitloj tpakb'ab'l Qman Dyos! chechiku'. ¡Aye'xju' tman che okyel xyunte tu'n tpaj nok tq'o'ntib' te t-sanjel Dyos!", "4": "Tojtzunju' tq'ijlalil lu aye'ju' sanjelal kche ch'ixwel tu'n kmante ntzaj yek'u'n kye tu'n kpakb'ante. Mix-a'lo' jun ksb'ul tu'n tok tq'o'nju' ktxo'w sanjelal,", "5": "Ape' kyma'ju' teyile junjun: kjolqinwe', mya t-sanjelal Dyos qinwe'. Ntzajlenxe' tal k'walqine' atzu' nchin aq'unane' toj kojb'il.", "6": "Ex qa ati jun maxjelunte: ¿Yajtzunju' k'ixb'ni lu iqa'n tu'nju' t-xmilala?, ate ktzajel ttzaq'we'n: atzu' soka' b'incha'n wi'je' kyja wamiwe'.", "7": "<pb/>Ntma'n Qman Dyos nimtipumal kjalu: ¡We'ktza k'uẍtx'e'nb'il, ti'ju' nk'ik'lele' ex ti'ju' onilweye'! <pb/>¡B'yonku'ya k'iklel ex che b'ajex slamju' tnej rit, ex chin okyel meltz'uje' kyi'ju' a'la'j!", "8": "Che kyimel masch'i'n nik'janju' nche najan toj tnam lu: atzun min tz'aqli nik'jan che kjel anq'in. Che' ik'elju' che kjel anq'in wu'ne' toj q'aq'; kche nẍtilsa'ye' kse'n nẍtilseta'ju' saqpwaq, k'okyel wu'ne' kuw kse'n nkuwseta'ju' q'anpwaq. Ex che kub'saltzuntz weye', ex kxe'l ntzaq'we'ne' kykub'sb'il. Che okyel nq'o'ne' te ntaname'. Aye'tzunkye' ktzajel ktzaq'we'n: Ate Qman Dyos qajawe'. Ayine', Dyos Manb'aj nchi q'mante."}