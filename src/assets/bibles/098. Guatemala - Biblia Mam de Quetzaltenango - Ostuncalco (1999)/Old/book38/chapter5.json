{"1": "<pb/>Tzaj yek'u'n juntl ti'xti' weye'. Wile' jun tloj u'j tz'ib'a'n twitz, in lik'ik'i'nje'.", "2": "Aju' anjl tzaj tqani'n weye': ¿Titi' nxi' tka'yina? xi'ntzaq'we'n te: nxi' nka'yi'ne' jun tloj u'j tz'ib'a'n twitz nlik'ik'i'nje; b'eljoj metr tnuqub' ex kyaje' metr tk'i' nik'jan twitz.", "3": "<pb/>Ex tzaj tma'ntzuntz weye': Atzu' tz'ib'a'na'ju' qanb'en tib'aj tkyaqilu' tnam. Kse'nxu' tz'ib'a'nk twitz toj kab'e' plaj, mix-a'lo' jun mlaywit kub' tz'e'yset twitz qa nalq'an mujqa nxi' tma'n jun ti'xti' mya ax toj tb'i Qman Dyos.", "4": "Intma'n Qman Dyos nimtipumal kjalu: ktzajel nq'o'ne' qanb'en toj tjaju' inelq'an ex toj tjaju' nq'man jun ti'xti' mya ax toj nb'iye'. Ex atzun qanb'en lu kjelten tzmaxi'j ajtb'aj xitju' tqul ja exju' tab'jil.", "5": "<pb/>Etzju' anjl nyolintoq wuk'i'le' ex tzaj tma'n weye': ¡Q'onkpe' twitza ti'ju' tyek'utib' ja'lo!", "6": "Xi'tzun nqanine' te: ¿Ti'tzun ti'ju' lu? Atzunte tzaj ttzaq'we'n weye': jun malb'ilte'. Aju' malb'il kyil nche najan toju' tnam.", "7": "Jpu'ntoqju' malb'il tu'n jun tjpel plom. Tku'xtoq jun qya q'uqli toj, tej tjaw jqo'nju' malb'il.", "8": "Aju' qya lu atzun ilju' chiju' anjl tzaj tma'n weye'. Ex ku'x tk'opi'n tojxi'ju' malb'il, ex ku'x tjpu'n tu'nju' tjpel plom.", "9": "Ex xinka'yi'n junmajtle', ex wile' kab'e' qya kub' kyek'un kyib'. Atitoq kxik', ex kyq'iq' xi' iq'inkye. Ikxi'x kse'n kyxik' pich' Siwenya ex iq'i'nju' malb'il kyu'n toj kyq'iq'.", "10": "<pb/>Ex xinqani'ne' teju' anjl ntoq yolin wuk'i'le': ¿Jatzun matxa' q'i'nju' malb'il lu? chij.", "11": "Atzunte tzaj ttzaq'we'n weye: kjawil b'incha'n jun tja dyos toj B'ab'ilon. Ajtzun tjapun b'aju' tja kydyos, kb'el q'uqb'a'ntzuntz tib'a jun tq'uqb'il kuw."}