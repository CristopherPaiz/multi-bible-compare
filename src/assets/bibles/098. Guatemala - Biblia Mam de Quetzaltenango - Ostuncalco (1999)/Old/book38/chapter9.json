{"1": "<pb/>A tpakb'al ja'lu tzaj tma'n Qman Dyos tiju' tx'otx' Adrak ex ti'ju' nintnam Damask: Te Qman Dyos qeju' nimaqtnam Sirya, ex ikxqe' tnej kyyajajil aj Israel.", "2": "Ex tete' Qman Dyosju' Amat, nqayin kyk'etzju' nimaqtnam Damask, exju' Tiro ex Sidon tuk'i'lxi'ju' kyanq'ib'l.", "3": "Mache jawtb'incha'n Tiro ja kuwsa'n, ex mache kub' tchmo'nju' q'anpwaq ex saqpwaq kse'n jun ch'uq q'antx'otx'.", "4": "Atzunte Qman Dyos k'elel q'inte tkyaqil ex kb'elex tq'o'nju' tq'inumal toj ninnjab', ex majx kb'el tz'e'ysa'nju' nintnam tkyaqil.", "5": "<pb/>Ajtka'yinteju' nintnam Askalon, tzul nim xob'ajil ti'j. Ex ikxte Kasa kyajtel nim, exu' q'uqb'ab'l tk'u'j Ekron tzul tz'aq twitz tx'otx'. ¡Kjeltente Kasa mixti'tl tnimaqkawil, atzunte Askalon kjelten mixti' xjal toj!", "6": "Che najalju' xjal smo'n kyyajil toj Asdod, iktzu'n kb'el nme'ssa'nju'ye' nimjtib'il kyeju' pilistey.", "7": "K'elel wi'ne' kychi' tuk'i'l chik' toj ktzi aju' nkch'yo'n, ex k'elel nxk'a'yine' toj ktzi, aye'ju' wab'j minti' tu'n kwante. Kxoltzunju' xjal lu ate junjun che kjelten weye'; che okyel naku'j aj Judaqe', atzunte Ekron k'okyel kse'nqe' jeb'usey.", "8": "Ayintzunwe' atinqine' klolkyeju' weye' te alchaqxkyeku' matzik' tzalu. Aju' tok yajulkye lay tz'oktentl yajulkye, qu'n ayinku'we' chin ka'yilkye ja'lo tu'nku' nwitze'.", "9": "<pb/><t>¡Tzalajxa nimxi'x, nintnam Syon!</t> <t>¡B'itzana tuk'i'l tzalajb'il nintnam Jerusalen!</t> <t>Tzulju' tnimaqkawila tk'etza, tnik'alti'j ex ati kanb'ab'l tk'etz,</t> <t>extzun me's nchejin tib'aj jun b'ur,</t> <t>tib'aj jun tal b'ur tal jun ttxu b'ur.</t>", "10": "<t>Che kb'el t-xitu'n tkarwaj Eprayin,</t> <t>exqe' chej toj Jerusalen</t> <t>exqe' smaj te q'oj.</t> <t>Ktma' tqanil nak'b'il kyeju' nimaqtnam</t> <t>ex ktzajelxju' tkawb'il ttzi ninnjab' kpomelx ttzi juntl ninnjab',</t> <t>tzajx tk'etz nin a' Ewprates ponx b'ajsb'il twitz tx'otx'.</t>", "11": "<pb/>A ntma'n Qman Dyos ja'lu: <pb/><t>Tu'nju' chojb'il tu'n chik' tiju' yol kyejni b'entti'j tuk'i'la, Jerusalen,</t> <t>che jawitz wiq'inju'ye' jpu'nqe'ku'x</t> <t>toju' xoch mixti' a' toj.</t>", "12": "<t>¡Atixu' oyb'il kyeye' aye'ye' jpu'nqeye',</t> <t>kutanj kyi'je' toju' ja kuwsa'n!</t> <t>Kxe'l nmane' kyeye' qa k'anjel wanjsa'n ti'je' ky'i'wb'il</t> <t>kamajxi'x kse'n matxi' che yajtiye'.</t>", "13": "<t>Ate Juda matxi' tz'ok te nsmaje' te q'oj,</t> <t>ex matxi' kub' nq'o'ne' jun talsmaj, aju' Eprayin.</t> <t>Ti'jta Syon kb'ela nb'inchane' jun k'uẍtx'e'nb'il,</t> <t>kjawil kyiq'inkyib'u' tk'wala kyi'ju' tk'wal Kresya, chi Dyos.</t>", "14": "<pb/><t>Ktyek'utib' Qman Dyos tib'aju' ttanam;</t> <t>che b'ajex t-xonju' tal t-smaj kse'n q'ankyaq.</t> <t>Kxe'l tq'ajsa'nte Qman Dyos chun</t> <t>ex kb'etel toju' q'ankyaq te tnayajkya'j.</t>", "15": "<t>Kche tkla'te Qman Dyos nimtipumalju' teqe',</t> <t>aye'tzunkye che b'ajel kywab'e'n kab'aju' chik'tzeyil</t> <t>ex che b'ajelju' kyajq'oj kyu'n;</t> <t>che k'wal ti'ju' kychk'el kse'n nche k'wan b'in,</t> <t>kche nojel ti'j naku'j nnoj jun ninlaq,</t> <t>kse'n tuk'a q'olb'eb'l.</t>", "16": "<pb/><t>Tojtzu'n tq'ijlalil lu, che tkla' Qman Dyos</t> <t>ju' ttanam naku'j te jun tnej rit,</t> <t>ex che qoptz'ajelju' te tojku' kytx'otx'</t> <t>kse'nqe' tb'anil ab'j te jun koron te oklenj.</t>", "17": "<t>¡B'a'nxi'x, ex xawa'nkuxi'xju' tx'otx'!</t> <t>tu'nju' kche chmetelju' ttriy exu' tk'wa' b'in,</t> <t>kche ch'iyelju' ku'xun exqe' qpoj tb'anilqexi'x.</t>"}