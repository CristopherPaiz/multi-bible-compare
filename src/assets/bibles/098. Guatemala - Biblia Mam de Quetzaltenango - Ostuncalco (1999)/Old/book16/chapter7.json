{"1": "<pb/>Tej tb'aj b'inchet jumajtlu' nintapi ex eb'aj b'inchetju' tjpel, eb'jo'k q'et xq'uqil ttzi tjpel, e'aj b'itzal ex aj Leb'i.", "2": "Aye' e'oknq'o'nju'ye' nuk'ul kyib'aju' xjal toj Jerusalen, a Anani, witz'ine', ex Ananiy, ju' chaq'ul kye xjal q'ojil kyoj nimaqtnam, jun ichan q'uqli tk'ujlalil ex nxob'xi'x te Dyos kwitz txqan xjal.", "3": "Xinma'ne' kye qa mixti' tu'n kyjqet tjpelju' nintnam Jerusalen, ajxi' tjaw q'ij, ex ati tu'n kyjpet ex tu'n kyxtanet b'a'nxi'x ate'ku'ju' xq'uqil jachaq tu'n kyxq'uqina'. Ex eb'jo'k nq'o'ne' xq'uqil kyxolxu' xjal najliqe' toj Jerusalen, tu'n kyxq'uqin junjun jachaq tu'n kyxq'uqina', ex junjuntl tu'n kyxq'uqin twitzilexu' kyja.", "4": "Nimtoqu' nintnam ex najchaq pomna' ttxa'n, aye'tzu'n xjal naq jte'xtoq najliqe' toj qu'n na'mxtoq kyjaw b'inchetlu' ja toj.", "5": "<pb/>Kub'tzun tq'o'n Dyos toj nnab'le' tu'n kyb'aj b'u'yitju' xjal nimaq kyoklen, exqe' ati kyoklen toj kawb'il exqe' tnam, tu'n tku'x tz'ib'etju' kyib' te jayi'nchaq, ex knetju' u'j wu'ne' ja tz'ib'a'na'qe' eb'ju'l nejtl, teyile junjun k'loj toj kyjakyib'. A tz'ib'a'nju' toj ikjalu:", "6": "<pb/>Aye' aj Israel ja'lu itz'jniqe' toj Juda eb'ajx tiq'i'n nimaqkawil Nab'ukodonosor toj B'ab'ilon, ex anjtzkyi'j yajxi'tl toj Jerusalen ex toj junjuntl najb'il toj Juda, teyile junjun tojilex ttanam, aye' nejenelju' kye aye' Sorob'ab'el, Joswe, Neemiy, Asariy, Raamiy, Naamani, Mardokyey, B'ilsan, Misperet, B'iwb'ay, Newum ex B'aana:", "7": "", "8": "<pb/><t>Jo'k'al wajxaqnaq kab'lajoj (2,172) tyajajil Paros;</t>", "9": "<t>atzun wajxalajnaq kab'lajoj (372) tyajajil Sepatiy;</t>", "10": "<t>atzun junk'al kab'lajnaq kab'lajoj (652) tyajajil Ara;</t>", "11": "<t>atzun wuqk'al wajxaqlajoj (2,818) tyajajil Paat-moab', tzajni kyyajil kyi'j Joswe ex Joab';</t>", "12": "<t>atzun oxk'al kab'naq kyajlajoj (1,254) tyajajil Elam;</t>", "13": "<t>atzun kab'k'al kab'naqjo' (845) tyajajil Satu;</t>", "14": "<t>atzun junk'al wajxaqlajnaq (760) tyajajil Sakay;</t>", "15": "<t>atzun junk'al kab'lajnaq wajxaq (648) tyajajil B'inuy;</t>", "16": "<t>atzun junk'al junlajnaq wajxaq (628) tyajajil B'eb'ay;</t>", "17": "<t>atzun jo'k'al qaqlajnaq kab'e' (2,322) tyajajil Askad;</t>", "18": "<t>atzun junk'al oxlajnaq qaq (666) tyajajil Adonikam;</t>", "19": "<t>atzun jo'k'al oxnaq wuq (2,067) tyajajil B'ikb'ay;</t>", "20": "<t>atzun junk'al kab'lajnaq o'lajoj (655) tyajajil Adin;</t>", "21": "<t>atzun kyajnaq wajxaqlajoj (98) tyajajil Ater, tzajni kyyajil ti'j Esekyiy;</t>", "22": "<t>atzun qaqlajnaq wajxaq (328) tyajajil Asum;</t>", "23": "<t>atzun qaqlajnaq kyaje' (324) tyajajil B'esay;</t>", "24": "<t>atzun jo'naq kab'lajoj (112) tyajajil Arip;</t>", "25": "<t>atzun kyajnaq o'lajoj (95) tyajajil Kab'aon;</t>", "26": "<t>atzun b'eljojnaq wajxaq (188) ichan aj B'elen ex aj Netopa;</t>", "27": "<t>atzun qaqnaq wajxaq (128) aj Anatot;</t>", "28": "<t>atzun kab'naq kab'e' (42) aj B'et-asmab'et;</t>", "29": "<t>atzun junk'al wuqlajnaq oxe' (743) aj Kyiryat-jearim, aj Kyepira ex aj B'eerot;</t>", "30": "<t>atzun junk'al junlajnaq jun (621) aj Rama ex aj Keb'a;</t>", "31": "<t>atzun qaqnaq kab'e' (122) aj Mikmas;</t>", "32": "<t>atzun qaqnaq oxe' (123) aj B'etel ex aj Ay;</t>", "33": "<t>atzun kab'naq kab'lajoj (52) aj Neb'o.</t>", "34": "<t>Oxk'al kab'naq kyajlajoj (1,254) tyajajilu' juntl Elam;</t>", "35": "<t>atzun qaqlajnaq (320) tyajajil Arim;</t>", "36": "<t>atzun wuqlajnaq jwe' (345) aj Jeriko;</t>", "37": "<t>atzun junk'al qaqlajnaq jun (721) aj Lod, aj Adid ex aj Ono;</t>", "38": "<t>atzun b'eljojk'al qaqlajnaq lajoj (3,930) aj Senaa.</t>", "39": "<t>Kab'k'al wajxaqnaq oxlajoj (973) pale tyajajil Jedayiy, kyxol tyajajil Joswe;</t>", "40": "<t>atzun kab'k'al kab'lajnaq kab'lajoj (1,052) tyajajil Imer;</t>", "41": "<t>atzun oxk'al kab'naq wuq (1,247) tyajajil Pasur;</t>", "42": "<t>atzun kab'k'al lajnaq wuqlajoj (1,017) tyajajil Arim.</t>", "43": "<pb/>Oxnaq kyajlajoj (74) aj Leb'i kyyajajil Joswe ex Kadmyel, ex tyajajil Odab'iy.", "44": "<pb/>Wuqnaq wajxaq (148) aj b'itzal tyajajil Asap.", "45": "<pb/>Atzun qaqnaq wajxaqlajoj (138) xq'uqil ttzija, kyyajajil Salum, Ater, Talmon, Akub', Atita ex Sob'ay.", "46": "Aye' ajb'elju' toj tja Dyos kyyajajil Siya, Asupa, Tab'aot,", "47": "Kyeros, Syaa, Padon,", "48": "Leb'ana, Akab'a, Salmay,", "49": "Anan, Kidel, Kaar,", "50": "Reayiy, Resin, Nekoda,", "51": "Kasam, Usa, Pasea,", "52": "B'esay, Meunim, Nepusim,", "53": "B'akb'uk, Akupa, Arur,", "54": "B'aslut, Meyda, Arsa,", "55": "B'arkos, Sisara, Tema,", "56": "Nesiya ex Atipa.", "57": "<pb/>Aye'tzu'n kyyajajil ajb'el te Salomon aye' kyyajajil Sotay, Soperet, Peruda,", "58": "Jaala, Darkon, Kidel,", "59": "Sepatiy, Atil, Pokyeret-aseb'ayim ex Amon.", "60": "B'elajnaq kab'lajoj (392) kyb'aju' ajb'el toj tja Dyos kyuk'i'lxi' ajb'el te Salomon tu'n kykyaqil.", "61": "<pb/>Aye'tzu'n e'tzaj kyoju' tnam Tel-mela, Tel-arsa, Kyerub', Adon ex Imer, ju' min b'ent kyek'unte qa aj Israel kyyajil mujqa naq witze'ljxi'qe', aye' ja'lu:", "62": "kyyajajilu' Delayiy, Tob'iy, Nekoda, junk'al kab'lajnaq kab'e' (642) kyb'aj.", "63": "Aye'tzu'n kywitze'lju' pale: kyyajajil Ob'ayiy, Kos ex B'arsilay, mje tuk'i'l jun tmyal B'arsilay aj Kalaad, ex axu' tb'i oktq'o'n te tb'i.", "64": "E'jyon kyb'iju' xjal lu toju' u'j jatz'ib'ana' qe'ju' toj kyjakyib' kyuk'i'l, mixnati' knet kyu'n atzu', eb'je'l iq'i'n kyxolu' pale.", "65": "Expe' tchaq'ju' kawil tu'n lalun txi kywanju' wab'j xjansa'n, tzmaxi'j ajtmante jun pale telenxi' tnik' tu'nel Urim ex Tumin.", "66": "<pb/>Jo'mutx' jo'k'al wajxaqlajnaq (42,360) kyb'aju' tnam tu'n kykyaqil,", "67": "expe' min eb'jo'kju' ichan ex qya lq'o'n kymajin toj tajlal, wajxaqlajk'al qaqnaq wuqlajoj (7,337) kyb'aj. Ex atitoq kab'lajnaq jwe' (245) aj b'itzal ichan ex qya kyxol.", "68": "Expe' ate'toq junk'al qaqlajnaq qaqlajoj (736) kyb'a'nchej, kab'lajnaq jwe' (245) mul,", "69": "junk'al junaq o'lajoj (435) kamey ex qaqlajk'al qaqlajnaq (6,720) b'ur.", "70": "<pb/>Ate' junjun nejenel kye junjun ja xjal kyaq' oyaj te o'nb'il teju' aq'untl; xitq'o'n kawil masch'i'n wuqlajoj lib'r tk'i' nik'jan q'anpwaq toju' k'ub'l pwaq, atzun kab'naqlajoj (50) nimaqlaq ex junk'al qaqnaq lajoj (530) kyxb'alun pale ku'j.", "71": "Aye'tzu'n nejenel kye junjun ja xjal xikyq'o'n oxe' kyintal tk'i' kab'naq kab'lajoj lib'r (3.52) q'anpwaq ex junaq qaq kyintal tk'i' oxnaq kab'e' lib'r (26.62) saqpwaq toju' k'ub'l pwaq teju' aq'untl;", "72": "Aye'tzu'n jte'tl xjal toju' tnam xikyq'o'n oxe' kyintal tk'i' kab'naq kab'lajoj lib'r (3.52) q'anpwaq, junaq kyaje' kyintal tk'i' junaq lib'r (24.20) saqpwaq, ex oxnaq wuq (67) kyxb'alun pale ku'j.", "73": "<pb/>Eb'ajkub' najanju' pale, aj Leb'i, xq'uqil ttzija, aj b'itzal, e'xjal toju' tnam, ajb'el toj tja Dyos ex kykyaqil aj Israel, tojilex kynajb'il. <pb/>Tojtzu'n twuqi'n xjaw, matxitoq che kub'najan aj Israel tojile kynajb'il."}