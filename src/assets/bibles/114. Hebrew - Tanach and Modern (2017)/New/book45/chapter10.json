{"1": "<pb/>אַחַי, מִשְׁאֶלֶת לִבִּי וּתְפִלָּתִי לֵאלֹהִים — שֶׁיִּוָּשְׁעוּ.", "2": "אֲנִי מֵעִיד עֲלֵיהֶם שֶׁיֵּשׁ לָהֶם קִנְאָה לֵאלֹהִים, אֲבָל קִנְאָה שֶׁאֵין עִמָּהּ דַּעַת;", "3": "כִּי מֵאַחַר שֶׁלֹּא יָדְעוּ אֶת צִדְקַת הָאֱלֹהִים וְנִסּוּ לְהָקִים צְדָקָה מִשֶּׁלָּהֶם, לֹא נִכְנְעוּ לַצְּדָקָה שֶׁל אֱלֹהִים.", "4": "הֲרֵי הַמָּשִׁיחַ הוּא תַּכְלִית<f>[4]</f> הַתּוֹרָה, כְּדֵי שֶׁיֻּצְדַּק כָּל מִי שֶׁמַּאֲמִין.", "5": "<pb/>מֺשֶׁה אָמְנָם כָּתַב עַל הַצְּדָקָה שֶׁמִּתּוֹךְ הַתּוֹרָה \"<e>אֲשֶׁר יַעֲשֶׂה אֺתָם הָאָדָם וָחַי בָּהֶם</e>.\"", "6": "אַךְ כָּךְ אוֹמֶרֶת הַצְּדָקָה שֶׁמִּתּוֹךְ אֱמוּנָה: \"אַל־תֺּאמַר בִּלְבָבְךָ מִי יַעֲלֶה הַשָּׁמַיְמָה?\" זֺאת, כְּדֵי לְהוֹרִיד אֶת הַמָּשִׁיחַ.", "7": "אוֹ \"מִי יֵרֵד לַתְּהוֹם?\" זֺאת, כְּדֵי לְהַעֲלוֹת אֶת הַמָּשִׁיחַ מִן הַמֵּתִים.", "8": "אֲבָל מַה הִיא אוֹמֶרֶת? \"<e>כִּי־קָרוֹב אֵלֶיךָ הַדָּבָר, בְּפִיךָ וּבִלְבָבְךָ</e>.\" זֶהוּ דְּבַר הָאֱמוּנָה שֶׁאָנוּ מְבַשְּׂרִים.", "9": "וְאִם אַתָּה מוֹדֶה בְּפִיךָ שֶׁיֵּשׁוּעַ הוּא הָאָדוֹן וּמַאֲמִין בִּלְבָבְךָ שֶׁאֱלֹהִים הֵקִים אוֹתוֹ מִן הַמֵּתִים — תִּוָּשַׁע.", "10": "הֲרֵי בְּלִבּוֹ מַאֲמִין אִישׁ וְיֻצְדַּק, וּבְפִיו יוֹדֶה וְיִוָּשַׁע.", "11": "וְהַכָּתוּב אוֹמֵר: \"כָּל <f>[5]</f>הַמַּאֲמִין בּוֹ לֹא יֵבוֹשׁ.\"", "12": "אֵין הֶבְדֵּל בָּזֶה בֵּין יְהוּדִי לְלֹא־יְהוּדִי, כִּי אָדוֹן אֶחָד לְכֻלָּם וְרַב חֶסֶד הוּא לְכָל הַקּוֹרְאִים אֵלָיו,", "13": "שֶׁכֵּן \"<e>כֺּל אֲשֶׁר־יִקְרָא בְּשֵׁם יהוה יִמָּלֵט</e>.\"", "14": "<pb/>אַךְ כֵּיצַד יִקְרְאוּ אֶל מִי שֶׁלֹּא הֶאֱמִינוּ בּוֹ? וְכֵיצַד יַאֲמִינוּ בָּזֶה אֲשֶׁר לֹא שָׁמְעוּ אוֹתוֹ? וְכֵיצַד יִשְׁמְעוּ בְּאֵין מְבַשֵּׂר?", "15": "כֵּיצַד יְבַשְּׂרוּ אִם לֹא יִשָּׁלְחוּ? הֵן כָּתוּב: \"מַה־נָּאווּ <f>[6]</f>רַגְלֵי מְבַשְּׂרֵי טוֹב!\"", "16": "אֲבָל לֹא הַכֺּל צִיְּתוּ לַבְּשׂוֹרָה, שֶׁכֵּן יְשַׁעְיָהוּ אוֹמֵר: \"אֲדֺנָי, <e>מִי הֶאֱמִין לִשְׁמֻעָתֵנוּ</e>?\"", "17": "לְפִיכָךְ הָאֱמוּנָה בָּאָה בִּשְׁמִיעָה וְהַשְּׁמִיעָה — בְּהַכְרָזַת דְּבַר הַמָּשִׁיחַ.", "18": "שׁוֹאֵל אֲנִי, הַאִם לֹא שָׁמְעוּ? בְּוַדַּאי שֶׁכֵּן, הֲלֹא \"<e>בְּכָל־הָאָרֶץ יָצָא קַוָּם, וּבִקְצֵה תֵבֵל מִלֵּיהֶם</e>!\"", "19": "וְעוֹד שׁוֹאֵל אֲנִי, הַאִם יִשְׂרָאֵל לֹא יָדַע? הֲרֵי מֺשֶׁה כְּבָר אָמַר: \"אֲנִי אַקְנִיאֲכֶם בְּלֹא עָם, בְּגוֹי נָבָל אַכְעִיסְכֶם\".", "20": "וִישַׁעְיָהוּ מֵעֵז לוֹמַר: \"<e>נִדְרַשְׁתִּי לְלוֹא שָׁאָלוּ נִמְצֵאתִי לְלֹא בִקְשֻׁנִי</e>.\"", "21": "וְהוּא אוֹמֵר לְיִשְׂרָאֵל: \"<e>פֵּרַשְׂתִּי יָדַי כָּל־הַיּוֹם אֶל־עַם סוֹרֵר</e> וּמוֹרֶה.\""}