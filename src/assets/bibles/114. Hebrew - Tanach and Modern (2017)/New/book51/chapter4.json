{"1": "<pb/>הָאֲדוֹנִים, הִתְנַהֲגוּ עִם עַבְדֵיכֶם בְּצֶדֶק וּבְיֺשֶׁר, שֶׁהֲרֵי יוֹדְעִים אַתֶּם כִּי גַּם לָכֶם אָדוֹן בַּשָּׁמַיִם.", "2": "<pb/>הַתְמִידוּ בִּתְפִלָּה וְשִׁקְדוּ בָּהּ בְּהוֹדָיָה.", "3": "הִתְפַּלְּלוּ גַּם בַּעֲדֵנוּ, כְּדֵי שֶׁאֱלֹהִים יִפְתַּח לָנוּ אֶת שַׁעַר הַדִּבּוּר לְהַגִּיד אֶת רָז הַמָּשִׁיחַ שֶׁבִּגְלָלוֹ אַף אָסִיר אָנֺכִי,", "4": "וּכְדֵי שֶׁאֲגַלֶּה אוֹתוֹ כְּפִי שֶׁעָלַי לְדַבֵּר.", "5": "הִתְנַהֲגוּ בְּחָכְמָה עִם אֵלֶּה אֲשֶׁר בַּחוּץ, וְנַצְּלוּ אֶת הַהִזְדַּמְּנוּת.", "6": "יִהְיוּ נָא דִּבְרֵיכֶם מְלֻוִּים תָּמִיד בְּחֵן וּמְתֻבָּלִים בְּמֶלַח, בְּאֺפֶן שֶׁתֵּדְעוּ אֵיךְ לְהָשִׁיב לְכָל שׁוֹאֵל.", "7": "<pb/>אֶת כָּל הַפְּרָטִים עַל־אוֹדוֹת מַצָּבִי יַגִּיד לָכֶם טִיכִיקוֹס, הָאָח הָאָהוּב וְהַמְשָׁרֵת הַנֶּאֱמָן, חֲבֵרִי לָעֲבוֹדָה בָּאָדוֹן.", "8": "לְשֵׁם כָּךְ שְׁלַחְתִּיו אֲלֵיכֶם, לְמַעַן יוֹדִיעַ לָכֶם מַה מַּצָּבֵנוּ וִיעוֹדֵד אֶתְכֶם;", "9": "וְיַחַד אִתּוֹ אוֹנִיסִימוֹס, הָאָח הַנֶּאֱמָן וְהָאָהוּב שֶׁהוּא אֶחָד מִכֶּם. הֵם יוֹדִיעוּ לָכֶם אֶת כָּל הַנַּעֲשֶׂה כָּאן.", "10": "אֲרִיסְטַרְכוֹס, חֲבֵרִי לַמַּאֲסָר, דּוֹרֵשׁ בִּשְׁלוֹמְכֶם; כֵּן גַּם מַרְקוֹס, בֶּן אֲחוֹת בַּר־נַבָּא, אֲשֶׁר קִבַּלְתֶּם הוֹרָאוֹת בְּנוֹגֵעַ אֵלָיו — שֶׁאִם יָבוֹא אֲלֵיכֶם תְּקַבְּלוּהוּ;", "11": "וְכֵן גַּם יֵשׁוּעַ הַמְּכֻנֶּה יוּסְטוֹס. מִבֵּין הַנִּמּוֹלִים רַק הֵם חֲבֵרַי לָעֲבוֹדָה לְמַעַן מַלְכוּת אֱלֹהִים, וְאָכֵן הָיוּ לִי לְנֶחָמָה.", "12": "דְּרִישַׁת שָׁלוֹם מֵאֶפַּפְרַס, עֶבֶד הַמָּשִׁיחַ יֵשׁוּעַ וְאֶחָד מִכֶּם; בְּכָל עֵת הוּא נֶאֱבָק לְמַעַנְכֶם בִּתְפִלּוֹת, לְמַעַן תַּעַמְדוּ מֻשְׁלָמִים וּמְלֵאֵי בִּטָּחוֹן בְּכָל אֲשֶׁר לִרְצוֹן אֱלֹהִים.", "13": "מֵעִיד אֲנִי עָלָיו כִּי הוּא עָמֵל הַרְבֵּה לְמַעַנְכֶם וּלְמַעַן אַנְשֵׁי לָאוֹדִיקֵאָה וְאַנְשֵׁי הִירַפּוֹלִיס.", "14": "לוּקַס, הָרוֹפֵא הָאָהוּב, וְדִימַס דּוֹרְשִׁים בִּשְׁלוֹמְכֶם.", "15": "דִּרְשׁוּ בִּשְׁלוֹם הָאַחִים אֲשֶׁר בְּלָאוֹדִיקֵאָה, וּבִשְׁלוֹם נִימְפַס וְהַקְּהִלָּה הַמִּתְאַסֶּפֶת בְּבֵיתוֹ.", "16": "אַחֲרֵי שֶׁתִּקָּרֵא אִגַּרְתִּי אֶצְלְכֶם, דַּאֲגוּ לְכָךְ שֶׁתִּקָּרֵא גַּם בִּקְהִלַּת לָאוֹדִיקֵאָה, וְאֶת אִגַּרְתִּי אֲשֶׁר מִלָּאוֹדִיקֵאָה קִרְאוּ גַּם אַתֶּם.", "17": "אִמְרוּ לְאַרְכִיפּוֹס: \"שִׂים לִבְּךָ לְמַלֵּא אֶת הַשֵּׁרוּת שֶׁקִּבַּלְתָּ לְמַעַן הָאָדוֹן.\"", "18": "דְּרִישַׁת שָׁלוֹם בִּכְתַב יָדִי אֲנִי — שָׁאוּל. זִכְרוּ שִׁבְתִּי בַּמַּאֲסָר. הַחֶסֶד עִמָּכֶם."}