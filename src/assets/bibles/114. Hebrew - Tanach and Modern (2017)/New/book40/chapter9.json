{"1": "<pb/>הוּא יָרַד לַסִּירָה, עָבַר אֶת הַיָּם וּבָא אֶל עִירוֹ.", "2": "וְהִנֵּה הֵבִיאוּ אֵלָיו אִישׁ מְשֻּׁתָּק שׁוֹכֵב עַל אֲלוּנְקָה. כְּשֶׁרָאָה יֵשׁוּעַ אֶת אֱמוּנָתָם אָמַר אֶל הַמְשֻׁתָּק: \"הִתְחַזֵּק, בְּנִי, נִסְלְחוּ לְךָ חֲטָאֶיךָ.\"", "3": "<pb/>אֲחָדִים מִן הַסּוֹפְרִים אָמְרוּ בְּלִבָּם: \"זֶה מְגַדֵּף שֵׁם שָׁמַיִם!\"", "4": "<pb/>יֵשׁוּעַ הִבְחִין בְּמַחְשְׁבוֹתֵיהֶם וְאָמַר: \"לָמָּה אַתֶּם חוֹשְׁבִים רָעוֹת בִּלְבַבְכֶם?", "5": "מַה יּוֹתֵר קַל: לוֹמַר 'נִסְלְחוּ לְךָ חֲטָאֶיךָ', אוֹ לוֹמַר 'קוּם וְהִתְהַלֵּךְ'?", "6": "אַךְ לְמַעַן תֵּדְעוּ כִּי לְבֶן־הָאָדָם הַסַּמְכוּת עֲלֵי אֲדָמוֹת לִסְלֹחַ עַל חֲטָאִים\", — וְאָז פָּנָה וְאָמַר לַמְשֻׁתָּק — \"קוּם, קַח אֶת הָאֲלוּנְקָה וְלֵךְ לְבֵיתְךָ!\"", "7": "<pb/>הוּא קָם וְהָלַךְ לְבֵיתוֹ.", "8": "כְּשֶׁרָאוּ זֺאת הֲמוֹן הָעָם נִתְמַלְּאוּ יִרְאָה וְשִׁבְּחוּ אֶת הָאֱלֹהִים שֶׁנָּתַן סַמְכוּת כָּזֺאת לִבְנֵי אָדָם.", "9": "<pb/>כַּאֲשֶׁר עָבַר מִשָּׁם רָאָה יֵשׁוּעַ אִישׁ יוֹשֵׁב בְּבֵית הַמֶּכֶס וּשְׁמוֹ מַתַּי. אָמַר אֵלָיו: \"לֵךְ אַחֲרַי.\" הוּא קָם וְהָלַךְ אַחֲרָיו.", "10": "כְּשֶׁהֵסֵב בַּבַּיִת בָּאוּ מוֹכְסִים וְחוֹטְאִים רַבִּים וְהֵסֵבּוּ עִם יֵשׁוּעַ וְתַלְמִידָיו.", "11": "רָאוּ הַפְּרוּשִׁים וְאָמְרוּ לְתַלְמִידָיו: \"מַדּוּעַ אוֹכֵל רַבְּכֶם עִם הַמּוֹכְסִים וְהַחוֹטְאִים?\"", "12": "<pb/>שָׁמַע יֵשׁוּעַ וְאָמַר לָהֶם: \"לֹא הַבְּרִיאִים צְרִיכִים לְרוֹפֵא, אֶלָּא הַחוֹלִים.", "13": "וְאַתֶּם צְאוּ וְלִמְדוּ מַה מַּשְׁמַע '<e>חֶסֶד חָפַצְתִּי וְלֹא־זֶבַח</e>', כִּי לֹא בָּאתִי לִקְרֺא לַצַּדִּיקִים כִּי אִם לַחוֹטְאִים.\"", "14": "<pb/>אָז נִגְּשׁוּ אֵלָיו תַּלְמִידֵי יוֹחָנָן וְשָׁאֲלוּ: \"מַדּוּעַ אֲנַחְנוּ וְהַפְּרוּשִׁים צָמִים הַרְבֵּה וְתַלְמִידֶיךָ אֵינָם צָמִים?\"", "15": "<pb/>הֵשִׁיב לָהֶם יֵשׁוּעַ: \"הַאִם יְכוֹלִים בְּנֵי הַחֻפָּה לְהִתְאַבֵּל בְּעוֹד הֶחָתָן אִתָּם? אַךְ יָמִים יָבוֹאוּ שֶׁהֶחָתָן יִלָּקַח מֵהֶם וְאָז יָצוּמוּ.", "16": "אֵין אִישׁ שָׂם פִּסָּה שֶׁל בַּד חָדָשׁ עַל בֶּגֶד יָשָׁן, שֶׁכֵּן הַטְּלַאי יִתָּלֵשׁ מִן הַבֶּגֶד וְהַקֶּרַע יִגְדַּל.", "17": "וְאֵין שָׂמִים יַיִן חָדָשׁ בְּנֺאדוֹת יְשָׁנִים; אִם יַעֲשׂוּ כֵּן, יִתְבַּקְּעוּ הַנֺּאדוֹת וְהַיַּיִן יִשָּׁפֵךְ וְהַנֺּאדוֹת לֹא יִצְלְחוּ עוֹד. אֲבָל שָׂמִים אֶת הַיַּיִן הֶחָדָשׁ בְּנֺאדוֹת חֲדָשִׁים וּשְׁנֵיהֶם יַחְדָּיו יִשָּׁמְרוּ.\"", "18": "<pb/>כַּאֲשֶׁר דִּבֵּר אֲלֵיהֶם אֶת הַדְּבָרִים הָאֵלֶּה בָּא אַחַד הַנִּכְבָּדִים, הִשְׁתַּחֲוָה לוֹ וְאָמַר: \"זֶה עַתָּה מֵתָה בִּתִּי. בּוֹא נָא וּסְמֹךְ אֶת יָדְךָ עָלֶיהָ וְתִחְיֶה.\"", "19": "<pb/>יֵשׁוּעַ קָם וְהָלַךְ אַחֲרָיו הוּא וְתַלְמִידָיו.", "20": "וְהִנֵּה אִשָּׁה שֶׁהָיְתָה זָבַת דָּם שְׁתֵּים־עֶשְׂרֵה שָׁנָה הִתְקָרְבָה מֵאָחוֹר וְנָגְעָה בִּכְנַף בִּגְדוֹ,", "21": "כִּי אָמְרָה בְּלִבָּהּ \"אִם רַק אֶגַּע בְּבִגְדוֹ אֶתְרַפֵּא\".", "22": "<pb/>פָּנָה יֵשׁוּעַ וְרָאָה אוֹתָהּ. אָמַר לָהּ: \"חִזְקִי, בִּתִּי, אֱמוּנָתֵךְ הוֹשִׁיעָה אוֹתָךְ.\" מֵאוֹתָהּ שָׁעָה נִרְפְּאָה הָאִשָּׁה.", "23": "כְּשֶׁבָּא יֵשׁוּעַ אֶל בֵּית הַנִּכְבָּד וְרָאָה אֶת הַמְחַלְּלִים בַּחֲלִילִים וְאֶת הָעָם הָרוֹגֵשׁ, אָמַר:", "24": "\"צְאוּ, כִּי הַיַּלְדָּה לֹא מֵתָה. הִיא רַק יְשֵׁנָה.\" אַךְ הֵם צָחֲקוּ לוֹ.", "25": "לְאַחַר שֶׁהוּצְאוּ הָאֲנָשִׁים נִכְנַס, אָחַז בְּיָדָהּ וְהַנַּעֲרָה קָמָה.", "26": "שֵׁמַע הַדָּבָר הַזֶּה יָצָא בְּכָל אוֹתוֹ הָאֵזוֹר.", "27": "<pb/>כַּאֲשֶׁר יָצָא מִשָּׁם יֵשׁוּעַ הָלְכוּ אַחֲרָיו שְׁנֵי אֲנָשִׁים עִוְרִים כְּשֶׁהֵם צוֹעֲקִים: \"בֶּן־דָּוִד, רַחֵם עָלֵינוּ!\"", "28": "בְּהִכָּנְסוֹ הַבַּיְתָה נִגְּשׁוּ אֵלָיו הָעִוְרִים. אָמַר לָהֶם יֵשׁוּעַ: \"הַאִם מַאֲמִינִים אַתֶּם שֶׁאֲנִי יָכוֹל לַעֲשׂוֹת זֺאת?\" <pb/>\"כֵּן, אֲדוֹנֵנוּ!\" הֵשִׁיבוּ.", "29": "<pb/>נָגַע בְּעֵינֵיהֶם וְאָמַר: \"יְהֵא לָכֶם כֶּאֱמוּנַתְכֶם!\"", "30": "<pb/>אָז נִפְקְחוּ עֵינֵיהֶם וְיֵשׁוּעַ הִזְהִיר אוֹתָם בְּאָמְרוֹ: \"שִׂימוּ לֵב שֶׁלֹּא יִוָּדַע לְאִישׁ!\"", "31": "אַךְ הֵם יָצְאוּ וְהִשְׁמִיעוּ אֶת שִׁמְעוֹ בְּכָל הָאֵזוֹר הַהוּא.", "32": "<pb/>לְאַחַר שֶׁיָּצְאוּ הֵבִיאוּ אֵלָיו אִישׁ אִלֵּם אֲחוּז שֵׁד.", "33": "הוּא גֵּרֵשׁ אֶת הַשֵּׁד, וְהָאִלֵּם הֵחֵל לְדַבֵּר. הִתְפַּלְּאוּ הַהֲמוֹנִים וְאָמְרוּ: \"מֵעוֹלָם לֹא נִרְאָה כַּדָּבָר הַזֶּה בְּיִשְׂרָאֵל.\"", "34": "אַךְ הַפְּרוּשִׁים אָמְרוּ: \"בְּעֶזְרַת שַׂר הַשֵּׁדִים הוּא מְגָרֵשׁ אֶת הַשֵּׁדִים.\"", "35": "<pb/>יֵשׁוּעַ עָבַר בְּכָל הֶעָרִים וְהַכְּפָרִים כְּשֶׁהוּא מְלַמֵּד בְּבָתֵּי הַכְּנֶסֶת, מְבַשֵּׂר אֶת בְּשׂוֹרַת הַמַּלְכוּת וּמְרַפֵּא כָּל מַחֲלָה וְכָל מַדְוֶה בָּעָם.", "36": "כִּרְאוֹתוֹ אֶת הַהֲמוֹנִים נִתְמַלֵּא רַחֲמִים עֲלֵיהֶם, שֶׁכֵּן הָיוּ יְגֵעִים וְנִדָּחִים כַּצֺּאן אֲשֶׁר אֵין לָהֶם רוֹעֶה.", "37": "אָמַר אֶל תַּלְמִידָיו: \"הַקָּצִיר רַב, אֲבָל הַפּוֹעֲלִים מְעַטִּים.", "38": "לָכֵן הִתְפַּלְּלוּ אֶל אֲדוֹן הַקָּצִיר שֶׁיִּשְׁלַח פּוֹעֲלִים לִקְצִירוֹ.\""}