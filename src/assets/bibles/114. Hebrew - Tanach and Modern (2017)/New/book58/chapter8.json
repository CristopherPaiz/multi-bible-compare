{"1": "<pb/>עִקַּר הַדְּבָרִים שֶׁנֶּאֶמְרוּ הוּא: יֵשׁ לָנוּ כֺּהֵן גָּדוֹל הַיּוֹשֵׁב לִימִין כִּסֵּא הַגְּדֻלָּה בַּשָּׁמַיִם,", "2": "וְהוּא מְשָׁרֵת בַּקֺּדֶשׁ וּבַמִּשְׁכָּן הָאֲמִתִּי אֲשֶׁר כּוֹנֵן יהוה וְלֹא אָדָם.", "3": "כָּל כֺּהֵן גָּדוֹל תַּפְקִידוֹ לְהַקְרִיב מְנָחוֹת וּזְבָחִים; לָכֵן צָרִיךְ שֶׁגַּם זֶה יִהְיֶה לוֹ מַה לְּהַקְרִיב.", "4": "אִלּוּ הָיָה בָּאָרֶץ לֹא הָיָה כֺּהֵן, כִּי יֵשׁ פֺּה כֺּהֲנִים הַמַּקְרִיבִים מְנָחוֹת לְפִי הַתּוֹרָה", "5": "וּמְשָׁרְתִים בַּקֺּדֶשׁ לְפִי תַּבְנִית וְצֵל שֶׁל הַדְּבָרִים הַשְּׁמֵימִיִּים, כְּפִי שֶׁצֻּוָּה מֺשֶׁה בְּבוֹאוֹ לְהָקִים אֶת הַמִּשְׁכָּן; הֵן אָמַר אֵלָיו, \"<e>רְאֵה וַעֲשֵׂה</e> הַכֺּל כְּ<e>תַבְנִית אֲשֶׁר־אַתָּה מָרְאֶה בָּהָר</e>.\"", "6": "וְהִנֵּה יֵשׁוּעַ הִשִּׂיג כְּהֻנָּה נַעֲלָה יוֹתֵר, בְּאוֹתָהּ מִדָּה שֶׁהוּא מְתַוֵּךְ שֶׁל בְּרִית מְעֻלָּה יוֹתֵר אֲשֶׁר נוֹסְדָה עַל הַבְטָחוֹת טוֹבוֹת יוֹתֵר.", "7": "<pb/>אִלּוּ הָיְתָה הַבְּרִית הָרִאשׁוֹנָה בְּלִי חִסָּרוֹן, לֹא הָיָה נִדְרָשׁ מָקוֹם לַשְּׁנִיָּה.", "8": "הֲלֹא בְּהוֹכִיחוֹ אוֹתָם הוּא אוֹמֵר: <pb/><t>\"<e>הִנֵּה יָמִים בָּאִים, נְאֻם־יהוה,</e></t> <t><e>וְכָרַתִּי אֶת־בֵּית יִשְׂרָאֵל וְאֶת־בֵּית יְהוּדָה</e></t> <t><e>בְּרִית חֲדָשָׁה</e>;</t>", "9": "<t><e>לֹא כַבְּרִית אֲשֶׁר כָּרַתִּי אֶת־אֲבוֹתָם</e></t> <t><e>בְּיוֹם הֶחֱזִיקִי בְיָדָם לְהוֹצִיאָם מֵאֶרֶץ מִצְרַיִם</e>,</t> <t><e>אֲשֶׁר־הֵמָּה הֵפֵרוּ אֶת־בְּרִיתִי</e></t> <t><e>וְאָנֺכִי</e> <f>[2]</f>בָּחַלְתִּי <e>בָם, נְאֻם־יהוה</e>.</t>", "10": "<t><e>כִּי זֺאת הַבְּרִית אֲשֶׁר אֶכְרֺת אֶת־בֵּית יִשְׂרָאֵל</e></t> <t><e>אַחֲרֵי הַיָּמִים הָהֵם, נְאֻם־יהוה</e>:</t> <t><e>נָתַתִּי אֶת־תּוֹרָתִי בְּקִרְבָּם</e></t> <t><e>וְעַל־לִבָּם אֶכְתֳּבֶנָּה</e>,</t> <t><e>וְהָיִיתִי לָהֶם לֵאלֹהִים</e></t> <t><e>וְהֵמָּה יִהְיוּ־לִי לְעָם</e>,</t>", "11": "<t><e>וְלֹא יְלַמְּדוּ עוֹד אִישׁ אֶת־רֵעֵהוּ</e></t> <t><e>וְאִישׁ אֶת־אָחִיוּ לֵאמֺר, דְּעוּ אֶת יהוה</e>;</t> <t><e>כִּי כוּלָּם יֵדְעוּ אוֹתִי</e></t> <t><e>לְמִקְּטַנָּם וְעַד־גְּדוֹלָם</e>.</t>", "12": "<t><e>כִּי אֶסְלַח לַעֲוֹנָם</e>,</t> <t><e>וּלְחַטָּאתָם לֹא אֶזְכָּר־עוֹד</e>.\"</t>", "13": "<pb/>הִנֵּה בְּאָמְרוֹ בְּרִית חֲדָשָׁה יִשֵּׁן אֶת הָרִאשׁוֹנָה וּמַה שֶּׁנוֹשָׁן וּמַזְקִין קָרוֹב לַחֲלֹף."}