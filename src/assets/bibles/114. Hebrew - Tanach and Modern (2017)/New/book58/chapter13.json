{"1": "<pb/>תְּהֵא אַהֲבַת אַחִים קַיֶּמֶת בֵּינֵיכֶם.", "2": "הַכְנָסַת אוֹרְחִים אַל תִּשְׁכְּחוּ, כִּי יֵשׁ אֲשֶׁר הִכְנִיסוּ אֶל בֵּיתָם מַלְאָכִים מִבְּלִי לָדַעַת זֺאת.", "3": "זִכְרוּ אֶת הָאֲסוּרִים כְּאִלּוּ הֱיִיתֶם בַּמַּאֲסָר עִמָּהֶם; זִכְרוּ אֶת הַמְעֻנִּים, כְּשֵׁם שֶׁגַּם אַתֶּם חַיִּים בַּגּוּף.", "4": "חַיֵּי אִישׁוּת יְכֻבְּדוּ אֵצֶל הַכֺּל וִיצוּעֲכֶם אַל יְחֻלַּל. אֶת הַזּוֹנִים וְהַנּוֹאֲפִים יִשְׁפֺּט אֱלֹהִים.", "5": "רַחֲקוּ מֵאַהֲבַת כֶּסֶף וְשִׂמְחוּ בְּחֶלְקְכֶם, כִּי הוּא אָמַר, \"<e>לֹא אַרְפְּךָ וְלֹא אֶעֶזְבֶךָּ</e>.\"", "6": "עַל כֵּן נִבְטַח וְנֺאמַר, \"<e>יהוה לִי</e> בְּעֺזְרָי, <e>לֹא אִירָא מַה־יַּעֲשֶׂה לִי אָדָם</e>.\"", "7": "<pb/>זִכְרוּ אֶת מַנְהִיגֵיכֶם אֲשֶׁר דִּבְּרוּ אֲלֵיכֶם אֶת דְּבַר אֱלֹהִים; הַבִּיטוּ אֶל אַחֲרִית דַּרְכָּם וּלְכוּ בְּעִקְּבוֹת אֱמוּנָתָם.", "8": "יֵשׁוּעַ הַמָּשִׁיחַ הוּא הוּא — אֶתְמוֹל, הַיּוֹם וּלְעוֹלָמִים.", "9": "אַל תִּסָּחֲפוּ עַל־יְדֵי תּוֹרוֹת שׁוֹנוֹת וְזָרוֹת; הֵן טוֹב לִסְעֺד אֶת הַלֵּב בְּחֶסֶד וְלֹא בְּדִבְרֵי מַאֲכָל אֲשֶׁר לֹא הוֹעִילוּ לְמִי שֶׁחַי עַל־פִּיהֶם.", "10": "יֵשׁ לָנוּ מִזְבֵּחַ אֲשֶׁר אֵין רְשׁוּת לִמְשָׁרְתֵי הַמִּשְְׁכָּן לֶאֱכֺל מֵעָלָיו.", "11": "הַבְּהֵמוֹת אֲשֶׁר דָּמָן מוּבָא אֶל הַקֺּדֶשׁ בְּיַד הַכֺּהֵן הַגָּדוֹל לְכַפָּרַת הַחֵטְא, גּוּפוֹתֵיהֶן נִשְׂרָפוֹת מִחוּץ לַמַּחֲנֶה.", "12": "לָכֵן גַּם יֵשׁוּעַ, כְּדֵי לְקַדֵּשׁ אֶת הָעָם בְּדָמוֹ, סָבַל מִחוּץ לַשַּׁעַר.", "13": "עַל כֵּן נֵצֵא נָא אֵלָיו אֶל מִחוּץ לַמַּחֲנֶה וְנִשָּׂא אֶת חֶרְפָּתוֹ;", "14": "כִּי אֵין לָנוּ פֺּה עִיר קֶבַע, אֶלָּא אֶת זוֹ שֶׁלֶּעָתִיד לָבוֹא מְבַקְּשִׁים אָנוּ.", "15": "לָכֵן בְּכָל עֵת נַקְרִיבָה בְּתִוּוּכוֹ זֶבַח תּוֹדָה לֵאלֹהִים, כְּלוֹמַר, פְּרִי שְׂפָתַיִם הַמּוֹדוֹת לִשְׁמוֹ.", "16": "וְאַל תִּשְׁכְּחוּ לִגְמֺל חֶסֶד וּלְשַׁתֵּף אֶת הַזּוּלַת בַּאֲשֶׁר לָכֶם, כִּי זְבָחִים כָּאֵלֶּה יֶעֶרְבוּ לֵאלֹהִים.", "17": "<pb/>שִׁמְעוּ בְּקוֹל מַנְהִיגֵיכֶם וְהִכָּנְעוּ לָהֶם, כִּי מַשְׁגִּיחִים הֵם עַל נַפְשׁוֹתֵיכֶם כַּעֲתִידִים לָתֵת דִּין וְחֶשְׁבּוֹן; נַהֲגוּ כָּךְ, לְמַעַן יַעֲשׂוּ זֺאת בְּשִׂמְחָה וְלֹא בַּאֲנָחָה, שֶׁאִם לֹא כֵן אֵין זֶה לְתוֹעֶלֶת לָכֶם.", "18": "<pb/>הִתְפַּלְּלוּ בַּעֲדֵנוּ. בְּטוּחִים אָנוּ כִּי שָׁלֵם מַצְפּוּנֵנוּ; רְצוֹנֵנוּ לְהִתְנַהֵג בְּיֺשֶׁר בְּכָל דָּבָר.", "19": "מַפְצִיר אֲנִי בָּכֶם מְאֺד לַעֲשׂוֹת זֺאת, לְמַעַן יִנָּתֵן לִי לָשׁוּב אֲלֵיכֶם בִּמְהֵרָה.", "20": "<pb/>וֵאלֹהֵי הַשָּׁלוֹם אֲשֶׁר בְּדַם בְּרִית עוֹלָם הֶעֱלָה מִן הַמֵּתִים אֶת רוֹעֵה הַצֺּאן הַגָּדוֹל, אֶת אֲדוֹנֵנוּ יֵשׁוּעַ,", "21": "הוּא יַכְשִׁיר אֶתְכֶם לְכָל דָּבָר טוֹב כְּדֵי שֶׁתַּעֲשׂוּ אֶת רְצוֹנוֹ, בְּפָעֳלוֹ בָּכֶם אֶת הָרָצוּי לְפָנָיו בְּיַד יֵשׁוּעַ הַמָּשִׁיחַ, אֲשֶׁר לוֹ הַכָּבוֹד לְעוֹלְמֵי עוֹלָמִים. אָמֵן.", "22": "<pb/>וַאֲנִי מְבַקֵּשׁ מִכֶּם, אַחַי, לְקַבֵּל בְּסַבְלָנוּת אֶת דְּבַר הַהַטָּפָה, שֶׁהֲרֵי בִּקְצָרָה כָּתַבְתִּי אֲלֵיכֶם.", "23": "דְּעוּ כִּי טִימוֹתֵיאוֹס אָחִינוּ שֻׁלַּח לַחָפְשִׁי. אִם יַקְדִּים לָבוֹא, אָבוֹא יַחַד אִתּוֹ לִרְאוֹת אֶתְכֶם.", "24": "<pb/>דִּרְשׁוּ בִּשְׁלוֹם כָּל מַנְהִיגֵיכֶם וְכָל הַקְּדוֹשִׁים. בְּנֵי אֶרֶץ אִיטַלְיָה דּוֹרְשִׁים בִּשְׁלוֹמְכֶם.", "25": "הַחֶסֶד עִם כֻּלְּכֶם. אָמֵן."}