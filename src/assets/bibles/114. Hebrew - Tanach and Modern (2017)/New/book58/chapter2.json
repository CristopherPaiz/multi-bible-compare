{"1": "<pb/>עַל כֵּן חַיָּבִים אָנוּ לָשִׂים לִבֵּנוּ בְּיֶתֶר שְׂאֵת אֶל הַדְּבָרִים שֶׁשָּׁמַעְנוּ, פֶּן נָסוּר מִן הַדֶּרֶךְ.", "2": "הֲרֵי אִם הַדָּבָר אֲשֶׁר נֶאֱמַר בְּפִי מַלְאָכִים קִבֵּל תֺּקֶף, וְעַל כָּל עֲבֵרָה וּמְרִי נִתַּן גְּמוּל צוֹדֵק,", "3": "אֵיךְ נִמָּלֵט אֲנַחְנוּ אִם לֹא נָשִׂים לֵב לִישׁוּעָה גְּדוֹלָה כָּזֺאת אֲשֶׁר בַּתְּחִלָּה נֶאֶמְרָה בְּפִי הָאָדוֹן וְאֻשְּׁרָה לָנוּ עַל־יְדֵי שׁוֹמְעָיו?", "4": "וְגַם אֱלֹהִים הֵעִיד עָלֶיהָ בְּאוֹתוֹת וּבְמוֹפְתִים וּבְכָל מִינֵי גְּבוּרוֹת, וּבְמַתְּנוֹת רוּחַ הַקֺּדֶשׁ אֲשֶׁר חִלֵּק כִּרְצוֹנוֹ.", "5": "<pb/>הֵן לֹא תַּחַת יַד הַמַּלְאָכִים שָׁת אֶת הָעוֹלָם הַבָּא אֲשֶׁר אָנוּ מְדַבְּרִים עָלָיו.", "6": "אֲבָל בְּמָקוֹם אֶחָד הֵעִיד מִישֶׁהוּ לֵאמֺר: <pb/><t>\"<e>מָה־אֱנוֹשׁ כִּי־תִזְכְּרֶנּוּ</e></t> <t><e>וּבֶן־אָדָם כִּי תִפְקְדֶנּוּ</e>?</t>", "7": "<t><e>וַתְּחַסְּרֵהוּ מְעַט</e> מִמַּלְאָכִים,</t> <t><e>וְכָבוֹד וְהָדָר תְּעַטְּרֵהוּ</e>,</t> <t><e>וַתַּמְשִׁילֵהוּ בְּמַעֲשֵׂי יָדֶיךָ</e>;</t>", "8": "<t><e>כֺּל שַׁתָּה תַּחַת רַגְלָיו</e>.\"</t> <pb/>הִנֵּה בַּהֲשִׁיתוֹ הַכֺּל תַּחְתָּיו לֹא הִשְׁאִיר דָּבָר שֶׁלֹּא הוּשַׁת תַּחְתָּיו. אַךְ כָּעֵת עֲדַיִן אֵין אָנוּ רוֹאִים כִּי הַכֺּל הוּשַׁת תַּחְתָּיו.", "9": "אֲבָל רוֹאִים אָנוּ אֶת יֵשׁוּעַ מְעֻטָּר בְּכָבוֹד וְהָדָר מִשּׁוּם שֶׁסָּבַל מָוֶת, הוּא אֲשֶׁר חֻסַּר מְעַט מִמַּלְאָכִים, כְּדֵי שֶׁבְּחֶסֶד אֱלֹהִים יִטְעַם מָוֶת בְּעַד הַכֺּל.", "10": "<pb/>אָכֵן הוּא אֲשֶׁר הַכֺּל לְמַעֲנוֹ וְהַכֺּל עַל־יָדָיו יָאֶה הָיָה לוֹ, בַּהֲבִיאוֹ בָּנִים רַבִּים לְכָבוֹד, לְהַשְׁלִים עַל־יְדֵי סֵבֶל אֶת מְכוֹנֵן יְשׁוּעָתָם.", "11": "הֵן גַּם הַמְקַדֵּשׁ גַּם הַמְקֻדָּשִׁים כֻּלָּם מֵאֶחָד הֵמָּה, וְלָכֵן אֵינוֹ בּוֹשׁ מִקְּרֺא לָהֶם אַחִים,", "12": "בְּאָמְרוֹ, <pb/><t>\"<e>אֲסַפְּרָה שִׁמְךָ לְאֶחָי</e></t> <t><e>בְּתוֹךְ קָהָל אֲהַלְלֶךָּ</e>.\"</t>", "13": "<pb/>וְעוֹד, <pb/><t>\"<e>וְקִוֵּתִי־לוֹ</e>\",</t> <pb/>וְעוֹד, <pb/><t>\"<e>הִנֵּה אָנֺכִי וְהַיְלָדִים אֲשֶׁר נָתַן לִי יהוה</e>.\"</t>", "14": "<pb/>וְכֵיוָן שֶׁלַּיְלָדִים הָיְתָה שֻׁתָּפוּת שֶׁל בָּשָׂר וָדָם, כְּמוֹ כֵן גַּם הוּא שִׁתֵּף עַצְמוֹ בְּבָשָׂר וָדָם כְּדֵי שֶׁיַּשְׁבִּית עַל־יְדֵי מוֹתוֹ אֶת זֶה שֶׁבְּיָדוֹ מֶמְשֶׁלֶת הַמָּוֶת — הוּא הַשָּׂטָן,", "15": "וִישַׁחְרֵר אֶת אֵלֶּה שֶׁבִּגְלַל אֵימַת הַמָּוֶת הָיוּ נְתוּנִים לְעַבְדוּת כָּל יְמֵי חַיֵּיהֶם.", "16": "הֵן לֹא בְּמַלְאָכִים הוּא תּוֹמֵךְ, אֶלָּא בְּזֶרַע אַבְרָהָם.", "17": "לְפִיכָךְ הָיָה עָלָיו ּלְהִדַּמּוֹת לְאֶחָיו בְּכָל דָּבָר, לְמַעַן יִהְיֶה כֺּהֵן גָּדוֹל רַחֲמָן וְנֶאֱמָן בְּעִנְיְנֵי אֱלֹהִים לְכַפֵּר עַל חֲטָאֵי הָעָם;", "18": "כִּי מֵאַחַר שֶׁהוּא עַצְמוֹ סָבַל כַּאֲשֶׁר הִתְנַסָּה, הוּא יָכוֹל לַעֲזֺר לְאֵלֶּה אֲשֶׁר נְתוּנִים בְּנִסָּיוֹן."}