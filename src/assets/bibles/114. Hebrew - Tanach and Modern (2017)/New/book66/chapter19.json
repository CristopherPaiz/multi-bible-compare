{"1": "<pb/>אַחֲרֵי כֵן שָׁמַעְתִּי קוֹל גָּדוֹל כְּקוֹל הָמוֹן רַב בַּשָּׁמַיִם אוֹמֵר: <pb/><t>\"הַלְלוּיָהּ! הַיְשׁוּעָה וְהַכָּבוֹד וְהַגְּבוּרָה לֵאלֹהֵינוּ,</t>", "2": "<t>כִּי אֱמֶת וְצֶדֶק מִשְׁפָּטָיו;</t> <t>כִּי שָׁפַט אֶת הַזּוֹנָה הַגְּדוֹלָה</t> <t>אֲשֶׁר הִשְׁחִיתָה אֶת הָאָרֶץ בְּתַזְנוּתָהּ,</t> <t>וְנָקַם אֶת דַּם עֲבָדָיו מִיָּדָהּ.\"</t>", "3": "<pb/>וְשֵׁנִית אָמְרוּ: <pb/><t>\"הַלְלוּיָהּ! עֲשָׁנָהּ עוֹלֶה לְעוֹלְמֵי עוֹלָמִים!\"</t>", "4": "<pb/>וְעֶשְׂרִים וְאַרְבָּעָה הַזְּקֵנִים וְאַרְבַּע הַחַיּוֹת נָפְלוּ וְהִשְׁתַּחֲווּ לֵאלֹהִים הַיּוֹשֵׁב עַל הַכִּסֵּא בְּאָמְרָם: <pb/><t>\"אָמֵן, הַלְלוּיָהּ!\"</t>", "5": "<pb/>יָצָא קוֹל מִן הַכִּסֵּא — אוֹמֵר: <pb/><t>\"הַלְלוּ אֶת אֱלֹהֵינוּ כָּל עֲבָדָיו — הַיְרֵאִים אוֹתוֹ,</t> <t>הַקְּטַנִּים וְהַגְּדוֹלִים!\"</t>", "6": "<pb/>וְשָׁמַעְתִּי קוֹל כְּקוֹל הָמוֹן רַב וּכְקוֹל מַיִם רַבִּים וּכְקוֹל רְעָמִים חֲזָקִים — אוֹמֵר: <pb/><t>\"הַלְלוּיָהּ כִּי מָלַךְ יהוה אֱלֹהֵינוּ, אֱלֹהֵי צְבָאוֹת.</t>", "7": "<t>נָגִילָה וְנִשְׂמְחָה וְנִתֵּן לוֹ כָּבוֹד,</t> <t>כִּי בָּאָה חֲתֻנַּת הַשֶּׂה וְאִשְׁתּוֹ הֵכִינָה עַצְמָהּ;</t>", "8": "<t>וְנִתַּן לָהּ לִלְבֺּשׁ בּוּץ טָהוֹר וְצַח,</t> <t>כִּי הַבּוּץ הוּא צִדְקוֹת הַקְּדוֹשִׁים.\"</t>", "9": "<pb/>אָמַר אֵלַי: \"כְּתֺב: 'אַשְׁרֵי הַקְּרוּאִים אֶל מִשְׁתֵּה חֲתֻנַּת הַשֶּׂה.'\" הוֹסִיף וְאָמַר לִי: \"אֵלֶּה הֵם דִּבְרֵי אֱמֶת שֶׁל אֱלֹהִים.\"", "10": "<pb/>נָפַלְתִּי לְרַגְלָיו לְהִשְׁתַּחֲווֹת לוֹ, אַךְ הוּא אָמַר אֵלַי: \"רְאֵה, אַל נָא. עֶבֶד־חָבֵר אֲנִי לְךָ וּלְאַחֶיךָ אֲשֶׁר יֵשׁ לָהֶם עֵדוּת יֵשׁוּעַ. לֵאלֹהִים תִּשְׁתַּחֲוֶה! הֵן עֵדוּת יֵשׁוּעַ הִיא רוּחַ הַנְּבוּאָה.\"", "11": "<pb/>רָאִיתִי אֶת הַשָּׁמַיִם פְּתוּחִים וְהִנֵּה סוּס לָבָן וְהַיּוֹשֵׁב עָלָיו נִקְרָא נֶאֱמָן וַאֲמִתִּי; בְּצֶדֶק הוּא שׁוֹפֵט וְלוֹחֵם.", "12": "עֵינָיו שַׁלְהֶבֶת אֵשׁ, עַל רֺאשׁוֹ עֲטָרוֹת רַבּוֹת, וְיֵשׁ לוֹ שֵׁם כָּתוּב אֲשֶׁר אֵין אִישׁ יוֹדֵעַ אוֹתוֹ מִלְּבַדּוֹ.", "13": "הוּא לָבוּשׁ בֶּגֶד טָבוּל בְּדָם וּשְׁמוֹ נִקְרָא דְּבַר הָאֱלֹהִים.", "14": "צִבְאוֹת הַשָּׁמַיִם יוֹצְאִים אַחֲרָיו, רְכוּבִים עַל סוּסִים לְבָנִים וּלְבוּשִׁים בּוּץ לָבָן וְטָהוֹר.", "15": "מִפִּיו יוֹצֵאת חֶרֶב חַדָּה לְהַכּוֹת בָּהּ אֶת הַגּוֹיִם וְהוּא יִרְעֵם בְּשֵׁבֶט בַּרְזֶל. הוּא דּוֹרֵךְ אֶת גַּת הַיַּיִן שֶׁל חֲרוֹן אַף אֱלֹהֵי צְבָאוֹת,", "16": "וְעַל בִּגְדוֹ וְעַל יְרֵכוֹ כָּתוּב שֵׁם: \"מֶלֶךְ הַמְּלָכִים וַאֲדוֹן הָאֲדוֹנִים.\"", "17": "<pb/>רָאִיתִי מַלְאָךְ אֶחָד עוֹמֵד בַּשֶּׁמֶשׁ וְקוֹרֵא בְּקוֹל גָּדוֹל, בְּאָמְרוֹ לְכָל בַּעֲלֵי כָּנָף הַמְעוֹפְפִים בְּאֶמְצַע הַשָּׁמַיִם: \"בּוֹאוּ, הֵאָסְפוּ אֶל הַסְּעוּדָה הַגְּדוֹלָה אֲשֶׁר לֵאלֹהִים,", "18": "לְמַעַן תֺּאכְלוּ בְּשַׂר מְלָכִים וּבְשַׂר שָׂרֵי אֲלָפִים, בְּשַׂר גִּבּוֹרִים וּבְשַׂר סוּסִים וְרוֹכְבֵיהֶם, וּבְשַׂר הַכֺּל: גַּם חָפְשִׁיִים וַעֲבָדִים, גַּם קְטַנִּים וְגַם גְּדוֹלִים.\"", "19": "וְרָאִיתִי אֶת הַחַיָּה וְאֶת מַלְכֵי הָאָרֶץ וְצִבְאוֹתֵיהֶם נֶאֱסָפִים לַעֲשׂוֹת מִלְחָמָה בַּיּוֹשֵׁב עַל הַסּוּס וּבִצְבָאוֹ.", "20": "הַחַיָּה נִתְפְּסָה וְאִתָּהּ נְבִיא הַשֶּׁקֶר שֶׁעָשָׂה אֶת הָאוֹתוֹת לְפָנֶיהָ וְהִתְעָה בְּאֶמְצָעוּתָם אֶת מְקַבְּלֵי תַּו הַחַיָּה וְאֶת הַמִּשְׁתַּחֲוִים לְצַלְמָהּ; הַשְּׁנַיִם הֻשְׁלְכוּ חַיִּים אֶל אֲגַם הָאֵשׁ הַבּוֹעֵר בְּגָפְרִית.", "21": "וְהַנִּשְׁאָרִים נֶהֶרְגוּ בַּחֶרֶב הַיּוֹצֵאת מִפִּי הַיּוֹשֵׁב עַל הַסּוּס, וְכָל בַּעֲלֵי הַכָּנָף שָׂבְעוּ מִבְּשָׂרָם."}