{"1": "<pb/>רָאִיתִי לִימִין הַיּוֹשֵׁב עַל הַכִּסֵּא סֵפֶר כָּתוּב מִפָּנִים וּמֵאָחוֹר, חָתוּם בְּשִׁבְעָה חוֹתָמוֹת.", "2": "וְרָאִיתִי מַלְאַךְ רַב־כֺּחַ קוֹרֵא בְּקוֹל גָּדוֹל: \"מִי רָאוּי לִפְתֺּחַ אֶת הַסֵּפֶר וּלְהַתִּיר אֶת חוֹתָמָיו?\"", "3": "וְלֹא יָכוֹל אִישׁ לֹא בַּשָּׁמַיִם וְלֹא בָּאָרֶץ וְלֹא מִתַּחַת לָאָרֶץ לִפְתֺּחַ אֶת הַסֵּפֶר, אַף לֹא לְהַבִּיט בּוֹ.", "4": "וַאֲנִי בָּכִיתִי הַרְבֵּה, כִּי אִישׁ לֹא נִמְצָא רָאוּי לִפְתֺּחַ אֶת הַסֵּפֶר, אַף לֹא לְהַבִּיט בּוֹ.", "5": "אָמַר אֵלַי אַחַד הַזְּקֵנִים: \"אַל תִּבְכֶּה. הִנֵּה נִצַּח הָאַרְיֵה מִשֵּׁבֶט יְהוּדָה, שֺׁרֶשׁ דָּוִד, לִפְתֺּחַ אֶת הַסֵּפֶר וְאֶת שִׁבְעַת חוֹתָמָיו.\"", "6": "<pb/>וְרָאִיתִי בֵּין הַכִּסֵּא וְאַרְבַּע הַחַיּוֹת וּבֵין הַזְּקֵנִים עוֹמֵד שֶׂה כְּמוֹ שָׁחוּט; שֶׁבַע קַרְנַיִם לוֹ, וְשֶׁבַע עֵינַיִם אֲשֶׁר הֵן שֶׁבַע רוּחוֹת הָאֱלֹהִים הַשְּׁלוּחוֹת אֶל כָּל הָאָרֶץ.", "7": "הוּא בָּא וְלָקַח אֶת הַסֵּפֶר מִימִין הַיּוֹשֵׁב עַל הַכִּסֵּא.", "8": "וְכַאֲשֶׁר לָקַח אוֹתוֹ נָפְלוּ אַרְבַּע הַחַיּוֹת וְעֶשְׂרִים וְאַרְבָּעָה הַזְּקֵנִים לִפְנֵי הַשֶּׂה, וּלְכָל אֶחָד נֵבֶל וְקַעֲרוֹת זָהָב מְלֵאוֹת קְטֺרֶת אֲשֶׁר הִיא תְּפִלּוֹת הַקְּדוֹשִׁים,", "9": "וְשָׁרוּ שִׁיר חָדָשׁ: <pb/><t>\"רָאוּי אַתָּה לָקַחַת אֶת הַסֵּפֶר וְלִפְתֺּחַ אֶת חוֹתָמָיו,</t> <t>כִּי אַתָּה נִשְׁחַטְתָּ וּבְדָמְךָ קָנִיתָ לֵאלֹהִים</t> <t>מִבְּנֵי כָּל שֵׁבֶט וְלָשׁוֹן, מִכָּל עַם וְאֻמָּה;</t>", "10": "<t>וְעָשִׂיתָ אוֹתָם מַמְלֶכֶת כֺּהֲנִים לֵאלֹהֵינוּ,</t> <t>וְיִמְלְכוּ עַל הָאָרֶץ.\"</t>", "11": "<pb/>רָאִיתִי וְשָׁמַעְתִּי קוֹל מַלְאָכִים רַבִּים סָבִיב לַכִּסֵּא וְלַחַיּוֹת וְלַזְּקֵנִים — מִסְפָּרָם רִבְבוֹת רְבָבוֹת וְאַלְפֵי אֲלָפִים —", "12": "וְהֵם אוֹמְרִים בְּקוֹל גָּדוֹל: <pb/><t>\"רָאוּי הַשֶּׂה שֶׁנִּשְׁחַט לְקַבֵּל גְּבוּרָה,</t> <t>עֺשֶׁר וְחָכְמָה וְכֺחַ וִיקָר וְכָבוֹד וּבְרָכָה.\"</t>", "13": "<pb/>וְכָל בְּרִיָּה אֲשֶׁר בַּשָּׁמַיִם וּבָאָרֶץ וּמִתַּחַת לָאָרֶץ וְעַל הַיָּם וְכָל־אֲשֶׁר־בָּם, שָׁמַעְתִּי אוֹמְרִים: <pb/><t>\"לַיּוֹשֵׁב עַל הַכִּסֵּא וְלַשֶּׂה הַבְּרָכָה</t> <t>וְהַיְקָר וְהַכָּבוֹד וְהָעֺז לְעוֹלְמֵי עוֹלָמִים.\"</t>", "14": "<pb/>וְאַרְבַּע הַחַיּוֹת אָמְרוּ: \"אָמֵן!\" וְהַזְּקֵנִים נָפְלוּ וְהִשְׁתַּחֲווּ."}