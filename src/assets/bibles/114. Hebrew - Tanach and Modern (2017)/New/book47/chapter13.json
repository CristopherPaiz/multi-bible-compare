{"1": "<pb/>זוֹ הַפַּעַם הַשְּׁלִישִׁית אָבוֹא אֲלֵיכֶם. \"<e>עַל־פִּי שְׁנֵי עֵדִים אוֹ עַל־פִּי שְׁלֹשָׁה־עֵדִים יָקוּם דָּבָר</e>.\"", "2": "בִּהְיוֹתִי אֶצְלְכֶם בַּפַּעַם הַשְּׁנִיָּה כְּבָר אָמַרְתִּי, וְעַתָּה, כְּשֶׁאֵינֶנִּי עִמָּכֶם, אֲנִי מַקְדִּים וְאוֹמֵר לְאוֹתָם אֲנָשִׁים אֲשֶׁר חָטְאוּ בֶּעָבָר, וּלְכָל הַשְּׁאָר — שֶׁאִם אָבוֹא שׁוּב, לֹא אָחוּס;", "3": "שֶׁכֵּן מְבַקְּשִׁים אַתֶּם לְהִוָּכַח אִם הַמָּשִׁיחַ מְדַבֵּר בִּי, הַמָּשִׁיחַ אֲשֶׁר אֵינוֹ חַלָּשׁ לִפְנֵיכֶם כִּי אִם חָזָק בְּקִרְבְּכֶם.", "4": "וְאַף כִּי נִצְלַב כְּשֶׁהָיָה חַלָּשׁ, הוּא חַי בִּגְבוּרַת אֱלֹהִים. אָמְנָם גַּם אֲנַחְנוּ חַלָּשִׁים בּוֹ, אַךְ נִחְיֶה אִתּוֹ בִּגְבוּרַת אֱלֹהִים הַמְכֻוֶּנֶת אֲלֵיכֶם.", "5": "<pb/>נַסּוּ אֶת עַצְמְכֶם אִם עוֹמְדִים אַתֶּם בָּאֱמוּנָה, בַּחֲנוּ אֶת עַצְמְכֶם; אוֹ שֶׁמָּא אַתֶּם עַצְמְכֶם אֵינְכֶם מַבְחִינִים שֶׁהָאָדוֹן יֵשׁוּעַ בְּקִרְבְּכֶם? — אִם אָמְנָם לֹא נִכְשַׁלְתֶּם אַתֶּם בַּמִּבְחָן.", "6": "אֲבָל מְקַוֶּה אֲנִי שֶׁתַּכִּירוּ כִּי אֲנַחְנוּ לֹא נִכְשַׁלְנוּ.", "7": "וַאֲנַחְנוּ מִתְפַּלְּלִים לֵאלֹהִים שֶׁלֹּא תַּעֲשׂוּ שׁוּם רַע, לֹא כְּדֵי שֶׁאֲנַחְנוּ נֵרָאֶה מְהֵימָנִים, אֶלָּא כְּדֵי שֶׁאַתֶּם תַּעֲשׂוּ אֶת הַטּוֹב וַאֲנַחְנוּ נִהְיֶה כְּבִלְתִּי מְהֵימָנִים.", "8": "הֲרֵי אֵין אָנוּ יְכוֹלִים לַעֲשׂוֹת מְאוּמָה נֶגֶד הָאֱמֶת, אֶלָּא בְּעַד הָאֱמֶת.", "9": "אָנוּ שְׂמֵחִים כַּאֲשֶׁר אֲנַחְנוּ חַלָּשִׁים וְאַתֶּם חֲזָקִים; וְזוֹהִי גַּם תְּפִלָּתֵנוּ — שֶׁתָּבוֹאוּ לִידֵי תִּקּוּן.", "10": "עַל כֵּן כָּתַבְתִּי אֶת הַדְּבָרִים הָאֵלֶּה בִּהְיוֹתִי רָחוֹק מִכֶּם, כְּדֵי שֶׁבִּהְיוֹתִי אֶצְלְכֶם לֹא אֶצְטָרֵךְ לִנְהֺג בְּחֻמְרָה עַל־פִּי הַסַּמְכוּת שֶׁנָּתַן לִי הָאָדוֹן — לִבְנוֹת וְלֹא לַהֲרֺס.", "11": "<pb/>סוֹף דָּבָר, אַחַי, שִׂמְחוּ. תַּקְּנוּ אֶת עַצְמְכֶם וְהִתְעוֹדְדוּ. הֱיוּ לֵב אֶחָד, חֲיוּ בְּשָׁלוֹם, וֵאלֹהֵי הָאַהֲבָה וְהַשָּׁלוֹם יִהְיֶה עִמָּכֶם.", "12": "בָּרְכוּ לְשָׁלוֹם אִישׁ אֶת רֵעֵהוּ בִּנְשִׁיקָה קְדוֹשָׁה.", "13": "<pb/>כָּל הַקְּדוֹשִׁים דּוֹרְשִׁים בִּשְׁלוֹמְכֶם.", "14": "חֶסֶד הָאָדוֹן יֵשׁוּעַ הַמָּשִׁיחַ וְאַהֲבַת הָאֱלֹהִים וְהִתְחַבְּרוּת בְּרוּחַ הַקֺּדֶשׁ עִם כֻּלְּכֶם!"}