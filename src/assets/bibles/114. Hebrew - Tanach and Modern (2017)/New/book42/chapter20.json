{"1": "<pb/>בְּאַחַד הַיָּמִים, כְּשֶׁהָיָה מְלַמֵּד אֶת הָעָם בְּבֵית הַמִּקְדָּשׁ וּמַטִּיף אֶת הַבְּשׂוֹרָה, נִגְּשׁוּ רָאשֵׁי הַכֺּהֲנִים וְהַסּוֹפְרִים עִם הַזְּקֵנִים", "2": "וְאָמְרוּ לוֹ: \"אֱמֺר נָא לָנוּ, בְּאֵיזוֹ סַמְכוּת אַתָּה עוֹשֶׂה דְּבָרִים אֵלֶּה, אוֹ מִיהוּ שֶׁנָּתַן לְךָ אֶת הַסַּמְכוּת הַזֺּאת?\"", "3": "<pb/>הֵשִׁיב לָהֶם: \"גַּם אֲנִי אֶשְׁאַל אֶתְכֶם דָּבָר וְהָשִׁיבוּ לִי.", "4": "טְבִילַת יוֹחָנָן, הַאִם מִשָּׁמַיִם הָיְתָה אוֹ מִבְּנֵי אָדָם?\"", "5": "<pb/>הִתְיָעֲצוּ זֶה עִם זֶה בְּאָמְרָם: \"אִם נֺאמַר 'מִן הַשָּׁמַיִם', יֺאמַר, 'מַדּוּעַ לֹא הֶאֱמַנְתֶּם לוֹ?'", "6": "וְאִם נֺאמַר 'מִבְּנֵי אָדָם', כָּל הָעָם יִסְקְלוּ אוֹתָנוּ, כִּי בְּטוּחִים הֵם שֶׁיּוֹחָנָן הָיָה נָבִיא.\"", "7": "הֵשִׁיבוּ וְאָמְרוּ שֶׁאֵינָם יוֹדְעִים מֵאַיִן.", "8": "<pb/>אָמַר לָהֶם יֵשׁוּעַ: \"גַּם אֲנִי לֹא אֺמַר לָכֶם בְּאֵיזוֹ סַמְכוּת אֲנִי עוֹשֶׂה אֶת אֵלֶּה.\"", "9": "<pb/>הוּא סִפֵּר לָעָם אֶת הַמָּשָׁל הַזֶּה: \"אִישׁ אֶחָד נָטַע כֶּרֶם וְהֶחְכִּירוֹ לְכוֹרְמִים. לְאַחַר מִכֵּן נָסַע לִתְקוּפָה אֲרֻכָּה.", "10": "בְּבוֹא הָעֵת שָׁלַח עֶבֶד אֶל הַכּוֹרְמִים כְּדֵי שֶׁיִּתְּנוּ לוֹ מִפְּרִי הַכֶּרֶם, אֶלָּא שֶׁהַכּוֹרְמִים הִכּוּהוּ וְשִׁלְּחוּ אוֹתוֹ רֵיקָם.", "11": "הוֹסִיף וְשָׁלַח עֶבֶד אַחֵר, אַךְ גַּם אוֹתוֹ הִכּוּ וּבִזּוּ וְשִׁלְּחוּהוּ רֵיקָם.", "12": "הוֹסִיף וְשָׁלַח שְׁלִישִׁי, וְאוּלָם גַּם אוֹתוֹ פָּצְעוּ וְהִשְׁלִיכוּהוּ הַחוּצָה.", "13": "אָמַר בַּעַל הַכֶּרֶם, 'מָה אֶעֱשֶׂה? אֶשְׁלַח אֶת בְּנִי אֲהוּבִי; אוּלַי אוֹתוֹ יְכַבְּדוּ'.", "14": "כְּשֶׁרָאוּ אוֹתוֹ הַכּוֹרְמִים נוֹעֲצוּ יַחְדָּיו לֵאמֺר, 'זֶהוּ הַיּוֹרֵשׁ; בּוֹאוּ וְנַהֲרֺג אוֹתוֹ וְהַיְרֻשָּׁה תִּהְיֶה לָנוּ'.", "15": "הֵם גֵּרְשׁוּהוּ אֶל מִחוּץ לַכֶּרֶם וַהֲרָגוּהוּ. וְעַתָּה מַה יַּעֲשֶׂה לָהֶם בַּעַל הַכֶּרֶם?", "16": "יָבוֹא וְיַשְׁמִיד אֶת הַכּוֹרְמִים הָהֵם, וְאֶת הַכֶּרֶם יִתֵּן לַאֲחֵרִים.\" <pb/>כְּשָׁמְעָם זֺאת אָמְרוּ: \"חַס וְחָלִילָה!\"", "17": "<pb/>הוּא נָעַץ בָּהֶם מַבָּטוֹ וְאָמַר: \"וּמַהוּ הַכָּתוּב הַזֶּה, '<e>אֶבֶן מָאֲסוּ הַבּוֹנִים הָיְתָה לְרֺאשׁ פִּנָּה</e>'?", "18": "כָּל הַנּוֹפֵל עַל אוֹתָהּ אֶבֶן יִשָּׁבֵר לִרְסִיסִים, וּמִי שֶׁהָאֶבֶן תִּפֺּל עָלָיו — תִּכְתֺּשׁ הִיא אוֹתוֹ.\"", "19": "אוֹתָהּ שָׁעָה בִּקְשׁוּ הַסּוֹפְרִים וְרָאשֵׁי הַכֺּהֲנִים לִשְׁלֹחַ אֶת יָדָם בּוֹ, כִּי הֵבִינוּ שֶׁעֲלֵיהֶם הִמְשִׁיל אֶת הַמָּשָׁל הַזֶּה, אֶלָּא שֶׁפָּחֲדוּ מִן הָעָם.", "20": "<pb/>הֵם הִתְחַקּוּ אַחֲרָיו וְשָׁלְחוּ מְרַגְּלִים שֶׁהֶעֱמִידוּ פְּנֵי צַדִּיקִים כְּדֵי לְהֵאָחֵז בְּדָבָר מִדְּבָרָיו, בְּמַטָּרָה לִמְסֺר אוֹתוֹ לְסַמְכוּת הַנָּצִיב וּלְשִׁפּוּטוֹ.", "21": "הַלָּלוּ פָּנוּ אֵלָיו בַּשְּׁאֵלָה: \"רַבִּי, אֲנַחְנוּ יוֹדְעִים שֶׁאַתָּה מְדַבֵּר וּמְלַמֵּד נְכוֹנָה וְאֵינְךָ נוֹשֵׂא פָּנִים אֶלָּא מוֹרֶה אֶת דֶּרֶךְ אֱלֹהִים עַל־פִּי הָאֱמֶת.", "22": "הַאִם מֻתָּר לָנוּ לָתֵת מַס לַקֵּיסָר אוֹ לֹא?\"", "23": "<pb/>הוֹאִיל וְרָאָה אֶת עָרְמָתָם אָמַר לָהֶם:", "24": "\"הַרְאוּ לִי דִּינָר. שֶׁל מִי הַדְּמוּת וְהַכְּתֺבֶת אֲשֶׁר עָלָיו?\" הֵשִׁיבוּ: \"שֶׁל הַקֵּיסָר.\"", "25": "<pb/>אָמַר לָהֶם: \"אִם כֵּן, תְּנוּ לַקֵּיסָר אֶת אֲשֶׁר לַקֵּיסָר וְלֵאלֹהִים אֶת אֲשֶׁר לֵאלֹהִים.\"", "26": "<pb/>הֵם לֹא יָכְלוּ לְהֵאָחֵז בְּדָבָר מִדְּבָרָיו בְּנוֹכְחוּת הָעָם, וּבִתְמִיהָתָם עַל תְּשׁוּבָתוֹ שָׁתְקוּ.", "27": "<pb/>נִגְּשׁוּ כַּמָּה מִן הַצְּדוֹקִים, הָאוֹמְרִים שֶׁאֵין תְּחִיַּת מֵתִים, וְשָׁאֲלוּ אוֹתוֹ:", "28": "\"רַבִּי, מֺשֶׁה כָּתַב לָנוּ שֶׁאִם יָמוּת אִישׁ שֶׁיֵּשׁ לוֹ אִשָּׁה וְאֵין לוֹ בָּנִים, יִקַּח אָחִיו אֶת אִשְׁתּוֹ וְיָקִים זֶרַע לְאָחִיו.", "29": "וּבְכֵן הָיוּ שִׁבְעָה אַחִים. הָרִאשׁוֹן נָשָׂא אִשָּׁה וּמֵת בְּלִי בָּנִים.", "30": "לָקַח אוֹתָהּ הַשֵּׁנִי", "31": "וְאַחֲרֵי כֵן הַשְּׁלִישִׁי; וְכָךְ כָּל הַשִּׁבְעָה לֹא הִנִּיחוּ בָּנִים וּמֵתוּ.", "32": "לְבַסּוֹף מֵתָה גַּם הָאִשָּׁה.", "33": "אִם כֵּן לְמִי מֵהֶם תִּהְיֶה לְאִשָּׁה בִּתְחִיַּת הַמֵּתִים, שֶׁהֲרֵי הָיְתָה אִשָּׁה לְכָל הַשִּׁבְעָה?\"", "34": "<pb/>הֵשִׁיב לָהֶם יֵשׁוּעַ: \"בְּנֵי הָעוֹלָם הַזֶּה מִתְחַתְּנִים,", "35": "אַךְ הַזַּכָּאִים לִנְחֺל אֶת הָעוֹלָם הַבָּא וְאֶת הַתְּחִיָּה מִן הַמֵּתִים אֵינָם מִתְחַתְּנִים,", "36": "כִּי גַּם אֵינָם יְכוֹלִים לָמוּת עוֹד, שֶׁהֲרֵי שָׁוִים הֵם לְמַלְאָכִים וּבְנֵי אֱלֹהִים הֵם בִּהְיוֹתָם בְּנֵי הַתְּחִיָּה.", "37": "וְשֶׁהַמֵּתִים קָמִים לִתְחִיָּה גַּם מֺשֶׁה רָמַז בְּפָרָשַׁת הַסְּנֶה שֶׁנֶּאֱמַר 'יהוה <e>אֱלֹהֵי אַבְרָהָם, אֱלֹהֵי יִצְחָק וֵאלֹהֵי יַעֲקֺב</e>'.", "38": "וְהָאֱלֹהִים לֹא אֱלֹהֵי הַמֵּתִים כִּי אִם אֱלֹהֵי הַחַיִּים, שֶׁהֲרֵי הַכֺּל חַיִּים לוֹ.\"", "39": "<pb/>כַּמָּה מִן הַסּוֹפְרִים אָמְרוּ בִּתְגוּבָה: \"רַבִּי, יָפֶה דִּבַּרְתָּ!\"", "40": "<pb/>וְלֹא הֵעֵזּוּ עוֹד לִשְׁאֺל אוֹתוֹ שׁוּם דָּבָר.", "41": "<pb/>שָׁאַל הוּא אוֹתָם: \"כֵּיצַד זֶה אוֹמְרִים עַל הַמָּשִׁיחַ שֶׁבֶּן דָּוִד הוּא?", "42": "הֵן דָּוִד עַצְמוֹ אוֹמֵר בְּסֵפֶר תְּהִלִּים, '<e>נְאֻם יהוה לַאדֺנִי, שֵׁב לִימִינִי</e>", "43": "<e>עַד־אָשִׁית אוֹיְבֶיךָ הֲדֺם לְרַגְלֶיךָ</e>'.", "44": "הִנֵּה דָּוִד קוֹרֵא לוֹ 'אָדוֹן', וְאֵיךְ הוּא בְּנוֹ?\"", "45": "<pb/>וּבְאָזְנֵי כָּל הָעָם אָמַר לְתַלְמִידָיו:", "46": "\"הִזָּהֲרוּ מִן הַסּוֹפְרִים הָאוֹהֲבִים לְהִתְהַלֵּךְ לְבוּשֵׁי גְּלִימוֹת וְאוֹהֲבִים בִּרְכוֹת שָׁלוֹם בַּשְּׁוָקִים וּמוֹשָׁבִים רִאשׁוֹנִים בְּבָתֵּי הַכְּנֶסֶת וּמְקוֹמוֹת נִכְבָּדִים בַּסְּעוּדוֹת;", "47": "הַבּוֹלְעִים אֶת בָּתֵּי הָאַלְמָנוֹת וּמַאֲרִיכִים לְהִתְפַּלֵּל לְמַרְאִית עַיִן. דִּינָם שֶׁל אֵלֶּה יִהְיֶה חָמוּר יוֹתֵר.\""}