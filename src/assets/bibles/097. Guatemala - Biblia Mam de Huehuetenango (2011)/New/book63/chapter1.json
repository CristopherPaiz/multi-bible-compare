{"1": "<pb/>Aqine anciano, in xi ntz'ib'ane teya erman xu'j, kyuk'ix qe tala sk'o'maj tu'n Dios; ax tok k'ujla'n qeye wu'ne, ex mya noq o'kx wu'ne, ax ikx kyu'n kykyaqil qeju ojtzqi'n ju yol axix tok kyu'n.", "2": "K'ujla'n qeye wu'ne tu'n tlaj ju yol axix tok at tuj qanmi ex ax ktel quk'il te jumajx.", "3": "Ktzajel q'o'n xtalb'il kyeye tu'n Qman Dios ex tu'n Jesucrist aju Tk'wa'l, ex ktzajel q'aq'an kyk'u'j kyi'je, ex tu'n tqe'xix kyk'u'je, tu'nju ma che ok lpe'ye ti'j ju yol axix tok ex at kyk'ujlalile.", "4": "<pb/>Nimxix ma chin tzalaje tu'nju ma wile junjun tala in che ok lpe' ti'j ju yol axix tok, ik tza'nx ju mandamyent tzaj tma'n Qman Dios qe.", "5": "Ja'lotzun chin kub'sale twitza erman xu'j, tu'n qk'ujlante qib' qxolx. Mya jun ak'aj mandamyent in xi ntz'ib'ane teya, noq o'kx aju mandamyent at quk'il atxix t-xe tnejel.", "6": "Qa k'ujla'n Dios qu'n, che japunel qe tmandamyent qu'n. Axtzun tmandamyent jlu ik tza'n o kyb'iye atxix t-xe tnejel, tu'n tten kyk'ujlalile.", "7": "<pb/>Porke nimku in che b'et tuj tkyaqil twitz tx'otx', in kyma'n qa mya ax tok xjal te Jesucrist tej tul tzalu twitz tx'otx'. Aqeju in che q'mante jlu sb'ul qe ex aj q'oj qe ti'j Crist.", "8": "Ten kykwente kyi'je tu'n mi'n tnaj twitz kyaq'unb'ene, noq o'kx tz'ok tililx kyu'ne tu'n kyk'monteye jun twi kyk'u'je tz'aqlxix.", "9": "<pb/>Qa at jun xjal nne'l txalpuj ex minti' in kyaj ten tuj t-xnaq'tzb'il Crist, minti' Dios tuk'il; atzun teju ma kyaj ten tuj t-xnaq'tzb'il Crist, atzunju at Qman Dios tuk'il ex at Tk'wa'l Dios tuk'il.", "10": "Qa at jun xjal ma pon kyuk'ile ex mya a xnaq'tzb'il lu in tma'n, mi'n tz'okx kyk'mo'ne tuj kyjaye ex mi'n txi kyq'olb'e'ne;", "11": "ex alkyeju ma txi q'olb'en te, at toklen ti'j ju tb'inchb'en xjal mya b'a'n lu.", "12": "<pb/>At nimku tu'n t-xi nma'ne kyeye, pero mi'n wajb'ile tu'n t-xi ntz'ib'ane tuj u'j ex tu'n tint; porke ximan wu'ne tu'n nxi'ye kyuk'ile ex tu'n nyoline kyuk'ile ex tu'n tok qke'yin qwitz, tu'ntzun qtzalaj nimxix.", "13": "<pb/>In xi q'olb'e'na kyu'n qe tal termaniya aju sk'o'maj tu'n Dios. Ikxwitju."}