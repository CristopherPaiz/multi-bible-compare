{"1": "<pb/>Tej titz'j Jesús tuj tnam Belén tuj tx'otx' Judea, tuj tq'ijlalil tej tten rey Herodes, at junjun xjal aj nab'l e tzaj tuj tjawitz q'ij e ul tuj Jerusalén.", "2": "Xi kyqanin: <pb/>—¿Jatum ta' ju rey kye xjal judiy, aju ma tz'itz'j? Porke ma qile tche'w tuj tjawitz q'ij, ex ma qo tzaje k'ulul twitz, che chi.", "3": "<pb/>Tej tb'inte rey Herodes jlu, b'i'x naj tnab'l kyuk'ix kykyaqil xjal aj Jerusalén.", "4": "Oktzun tchmo'n Herodes kykyaqil nejenel kye pal kyuk'ix qe xnaq'tzal ti'j ley kye tnam xjal, xi tqanin kye jatum tu'n titz'j ju Crist aju at toklen tu'n Dios.", "5": "Xitzun kyma'n te: <pb/>—Tuj tnam Belén tu'n titz'j, tuj tx'otx' Judea; porke iktzun tten tz'ib'an tu'n t-sanjel Dios. Chi t-sanjel Dios:", "6": "<pb/><t>Aya tnam Belén tuj tx'otx' Judá, mya mas ch'in toklena kyxol txqantl tnam tuj Judá; ex atzun ktzajel jun nejenel tuja, te kwentil kye xjal aj Israel, aqeju etzan wu'ne.</t>", "7": "<pb/>E tzajtzun ttxko'n Herodes qe xjal aj nab'l tuj ewaj, cheb'a xi t-xjelin kye jte'xi q'ij ttzajlen tyek'un tib' che'w.", "8": "Xitzun t-sama'n Herodes qe xjal aj nab'l tuj tnam Belén, ex xi tma'n kye: <pb/>—Kyxi'ye tuj Belén, cheb'a kyb'ime ti'j tal ne'; oktzun tknet kyu'ne, kytzaje q'malte weye tu'ntzun ikx weye tu'n nxi'ye k'ulul twitz, chi Herodes.", "9": "<pb/>Tejtzun kyb'inte qe xjal aj nab'l tyol rey e je'xtzun. Ex lu ju che'w nejni kywitz, aju otoq kyil tuj tjawitz q'ij. Tejtzun tkanun che'w jatum ta' tal ne', axtzun kub' ten.", "10": "Tejtzun kylonte qe xjal aj nab'l ju che'w, nimxix e jaw tzalaj.", "11": "E okxtzun tuja ex o kyil ju tal ne' tuk'ix Mariy aju ttxu'; e kub' ẍmeje' ex e k'ulun twitz ne'. Jatztzun kyi'n kyq'inumab'l, xi kyq'o'n oyaj te, ex atzun jlu: Q'an pwaq, tuk'ix storak, tuk'ix tq'olil tze' mirra tb'i.", "12": "Ex tzaj q'ma'n kye xjal aj nab'l tu'n Dios tuj witzik' tu'n mi'n kyaj meltz'aj tuk'il Herodes; e ajtzun tuj kytanmi knet juntl kyb'e.", "13": "<pb/>Kyajlenxitzun qe xjal aj nab'l, kub' tyek'un tib' jun t-anjel Qman twitz José tuj witzik'. Chi anjel: <pb/>—We'ktza ex q'inxa tal ne' tuk'ix ttxu', ex t-xi oqa tuj tx'otx' Egipto, axtzun tkyaj tena, maxitzun k'ajetza ok t-xi nma'ne teya; porke ktzajel Herodes jyolte ne' tu'n tkub' tb'yo'n.", "14": "<pb/>Tej tel twatl José, xi ti'n tal ne' tuk'ix ttxu' te qonik'an ex xi' tuj Egipto.", "15": "Axtzun kyaj ten tuj Egipto; maxitzun ajtz tej tkyim Herodes, tu'ntzun tjapun ju yol q'ma'maj tu'n Qman tzaj tma'n tu'n t-sanjel: Tuj Egipto etz ntxko'ne Nk'wa'le, chi t-sanjel Dios.", "16": "<pb/>Tejtzun tel tnik' Herodes ti'j otoq kub' sb'u'n kyu'n xjal aj nab'l, tzaj nimxix tq'oj; ex etz jun orden tu'n, tu'n kyb'yet kykyaqil tal q'a na'nx tjapun kab'e ab'q'i kyu'n ate' tuj Belén ex kyuj aldey ti'jele Belén; el tnik' ti'j tq'ijlalil tu'nju yol tzaj q'ma'n te kyu'n aj nab'l.", "17": "Japuntzun aju yol tz'ib'an tu'n Jeremías aju t-sanjel Dios. Chi Jeremías:", "18": "<pb/><t>O b'injtz tq'ajq'ajel kywi xjal tuj Ramá in che wuyin, in che oq' ex in che ayin; in oq' Raquel kyi'j qe tal, ex minti' o tajb'e tu'n tq'uqb'anjtz tk'u'j, tu'nju otoq che naj qe tal, chi Jeremías.</t>", "19": "<pb/>Ex tkyimlenxitzun Herodes, kub' tyek'un tib' jun t-anjel Qman twitz José tuj witzik' tuj tx'otx' Egipto ex tma anjel:", "20": "<pb/>—We'ktza, q'inxa tal ne' tuk'ix ttxu', ex txi'ya tuj kytx'otx' aj Israel, porke o che kyim qeju ok tilil kyu'n tu'n tkub' kyb'yo'n tal ne'.", "21": "<pb/>Jawtzun we' José, xi ti'n tal ne' tuk'ix ttxu', ex ul tuj kytx'otx' aj Israel.", "22": "Ex tej tb'inte José ate Arquelao in kawin tuj tx'otx' Judea te t-xel Herodes aju qtzan tman, tzaj t-xob'il José tu'n t-xi' tuj Judea; ex tzaj tma'n Dios te tuj witzik' tu'n t-xi' tuj tx'otx' Galilea.", "23": "Ultzun ex najan tuj tnam Nazaret, tu'ntzun tjapun aju yol q'ma'maj kyu'n t-sanjel Dios qa ate Jesús attoq tokel q'o'n tb'i aj Nazaret."}