{"1": "<pb/>Kyja'tzun atxku ju yol tzaj tma'n tu'n qkanun tuj ju ojlab'l in tq'o'n Dios, qkwentin ok qib', mya yajku at jun qe mi'n kanun tuj ojlab'l.", "2": "Porke ikx qe ma tzaj q'ma'n tqanil kolb'il qe, ik tza'n tzaj q'ma'n kye; pero aju yol kyb'i aj Israel minti' ajb'en kye porke minti' xi kyoksla'n tej kyb'inte.", "3": "Pero aqeqo' ma qoksla ex ma qo kanun tuj ojlab'l ik tza'nx o tma Dios: <pb/><t>Kyja'tzun tzaj nq'oje kyi'j, ex xi nma'ne jun nyole axix tok kye, tu'n mi'n kyokx tuj tx'otx' jatum tu'n kyojlan wu'ne, chi Dios.</t> <pb/>Tma Dios jlu maske otoq b'ant taq'un atxix tej tb'ant twitz tx'otx'.", "4": "Porke tuj Tu'jil at jatum in tma'n ti'j twuqin q'ij kyja': <pb/><t>Ex ojlan Dios tuj twuqin q'ij tej tb'aj b'ant tkyaqil taq'un.</t>", "5": "<pb/>Ex ma kyb'iye jatum in tma'n: <pb/><t>Mlay che okx tuj tx'otx' jatum tu'n kyojlan wu'ne, chi tuj Tu'jil.</t>", "6": "<pb/>Atx te yol tu'n kykanun junjun tuj ojlab'l in tq'o'n Dios, pero aqeju o q'manjtz tqanil kolb'il kye ojtxi, minti' e kanun tuj ojlab'l tu'n tlaj minti' xi kyniman tyol Dios.", "7": "Kyja'tzun tten in tzaj tq'o'n Dios juntl q'ij: Tuj q'ij ja'lo, chi tuj Tu'jil. Aju yol lu in tzaj tma'n Dios qe, otoq txi tma'n ojtxi, ex tb'ajlenxi nimku ab'q'i o tma juntl maj noq tu'n ju tyol David, ik tza'n ma kyb'iye in tma'n tuj Tu'jil: <pb/><t>Qa ma kyb'iye aju in tma'n Dios ja'lo, mi'n kub' kykyuwsa'ne kyanmiye.</t>", "8": "<pb/>Porke noqwit xi tq'o'n Josué ojlab'l kye aj Israel, miwtlo o yolin Dios ti'j juntl q'ij.", "9": "Kyja'tzun, atx jun ojlab'l kye qe xjal etzan tu'n Dios, ik tza'n te Dios tej tojlan tuj twuqin q'ij.", "10": "Porke aju ma kanun tuj ojlab'l in tq'o'n Dios, ax ikx ma tz'ojlan tu'n mi'n taq'nantl, ik tza'n te Dios o tz'ojlan tej tb'ant taq'un.", "11": "Qq'o'nktzun tilil tu'n qkanun tuj ju ojlab'l lu, tu'ntzun mi'n qkub' tz'aq ik tza'n kye, ex tu'n mi'n qok ik tza'n kye minti' xi kyniman ju yol.", "12": "<pb/>Porke aju tyol Dios itz'te ex at tipumal, ex mas at ttzi' twitz jun spad kab' pak' ttzi'; ex in pon xuyl max tujxi qanmi, ex ti'j qxew, ex ti'j tyaqamil qximlal, ex max tujxi qb'aqil, ex nne'l tnik' ti'j qximb'etz ex aju qaj tu'n qb'inchante.", "13": "Ex minti' jun tch'isb'en Dios miwt q'ancha'l twitz, ex minti' jun maqsi'n; tkyaqil q'ancha'l twitz Dios jatum tu'n qpon q'ol tajlal.", "14": "<pb/>At jun tnejel pal qe ma' toklen, ma tz'okx max tuj kya'j, ate Jesús aju Tk'wa'l Dios, kyja'tzun tten, qtzyumxix aju yol ma qoksla.", "15": "Tu'nju at jun tnejel pal qe b'a'n q'aq'an tk'u'j qi'j tu'n tlaj minti' qipun, porke tuj tkyaqil ok jlu tuj joyb'il ti'j ik tza'n qe, pero minti' b'inchan il.", "16": "Qo laq'extzun ttxlaj Dios ex qe'k qk'u'j ti'j tu'n qpon twitz tq'uqb'il jatum ta' t-xtalb'il, tu'ntzun ttzaj q'aq'an tk'u'j qi'j ex tu'n qk'monte jun xtalb'il tuj tq'ijlalil ok tul tajb'enxix qe."}