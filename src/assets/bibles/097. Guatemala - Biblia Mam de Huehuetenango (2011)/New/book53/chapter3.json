{"1": "<pb/>Kyja'tzun erman, che na'ne Dios qi'je tu'ntzun tel laq'e' mas tqanil tyol Qajaw ex tu'n tnimanjtz, ik tza'n kyeye ma txi kynimane.", "2": "Ax ikx che na'ne Dios qi'je tu'n qklete kywitz qe xjal mib'an che b'in ex mya b'a'n qe, porke mya kykyaqil xjal at kyokslab'l.", "3": "Ex ate Qajaw in japunxix tyol, ex b'a'n tu'n tqe' qk'u'j ti'j, ok che kyuwsanjtzele tu'n, ex che okel kwentine tu'n, tu'n mi'n tkub' kyi'je tu'n tajaw il.", "4": "Ex noq tu'n Qajaw ma qe' qk'u'je kyi'je, aju ma txi qma'ne kyeye in kyb'incha'ne ex kukx ok kyb'incha'ye.", "5": "Awt Qajaw ·∫çaqlun kyeye tu'n tel kynik'e ti'j tk'ujlalil Dios ex tu'n tten kypasense ik tza'n te Crist.", "6": "<pb/>Pero kxel qkyuwsa'ne kyeye erman tu'nju ato' tjaq' toklen Qajaw Jesucrist, kypa'mel kyib'e kyi'j qe erman in che b'et mya tuj tumel ex minti' in che b'et ik tza'n ju xnaq'tzb'il xkyk'ame qeye.", "7": "Ex ax qeye b'a'n kyu'ne tza'n tten tu'n tel kykano'ne qi'je; ex tej qtene kyxole minti' o qo b'ete mya tuj tumel,", "8": "ex minti' o qo wa'ne noq kukx tu'n juntl, noq o'kx nim o qo aq'nane q'ijl ex qonik'an ex nim o qo sikte tu'n mi'n tkub' qq'o'ne jun iqtz kyib'aje.", "9": "Maske at qoklene tu'n qwa'ne kyi'je, pero o qo aq'nane tu'n tknet qwaye, tu'n t-xi qq'o'ne jun yek'b'il kyeye tu'ntzun tel kykano'ne qi'je.", "10": "Ex tej qtene kyxole, xi qma'ne jlu kyeye: Qa at jun tk'i' tz'aq'nan, ax ikx mi'n wa'n.", "11": "Porke in qb'i'ne at junjun kyxole in che b'et mya tuj tumel, minti' in che aq'nan ch'in, noq kukx nne'x kyq'ij ttzi kyja xjal.", "12": "Kyetzun jlu in xi qma'ne ex in xi qq'o'ne kynab'l tu'n tyol Qajaw Jesucrist, tu'n kyaq'nan yalnix ti'j ex tu'n kywa'n kykwent-x kyib'.", "13": "<pb/>Erman, mi'n b'aj kyganiye tu'n kyb'inchanteye aju b'a'n.", "14": "Qa at jun kyxole minti' in xi tniman aju in xi qma'ne tuj u'j lu, tz'elx kynik'e ti'j, ex mi'n tz'ok kymojb'an kyib'e tuk'il, tu'ntzun ttzaj tch'ixwi.", "15": "Ex mi'n tz'ok kyq'o'ne ik tza'n jun aj q'oj kyi'je, noq o'kx tu'n t-xi kyq'o'ne tnab'l erman lu tu'nju okslal te.", "16": "<pb/>Ate Qajaw q'olte qmojb'ab'l qib'. Kukxwit tzaj tq'o'n kymojb'ab'l kyib'e tuj tkyaqil. Tenwt Qajaw kyuk'ile kykyaqile.", "17": "<pb/>Aju q'olb'eb'l lu tu'nx nq'ab'e ma txi ntz'ib'ane, aqine Pablo; atzun techal jlu ti'j tkyaqil u'j in xi ntz'ib'ane; kyja'tzun tten chin tz'ib'ane.", "18": "Aju t-xtalb'il Qajaw Jesucrist tenwt kyuk'ile kykyaqile. Ikxwitju."}