{"1": "<pb/>Na'nxtoq tul kanun aju ninq'ij Xjan Q'ij tb'i, b'a'ntoq tu'n Jesús otoq pon tq'ijlalil tu'n tik' tzalu twitz tx'otx' ex tu'n tpon tuk'il Tman; tu'nju at tk'ujlalil kyi'j qe t-xnaq'tzb'en ate' tzalu twitz tx'otx', kyja'tzun xi tyek'un tk'ujlalil nimxix kye.", "2": "<pb/>Otoq tma tajaw il tuj tanmi Judas Iscariote, aju tky'ajal Simón, tu'n t-xi q'o'n Jesús tuj kyq'ab' xjal tu'n, ex b'a'n tu'n Jesús tkyaqil otoq tzaj q'o'n tuj tq'ab' tu'n Tman, ex b'a'ntoq tu'n qa tuk'il Dios otoq tzaj ex tuk'il Dios tu'n tpon, kyja'tzun jaw we' ti'j mes matoq in che wa'n, el ti'n txowb'il ti'j ex tzaj ti'n jun xb'alun ok tk'alo'n tk'u'j.", "3": "", "4": "", "5": "Ku'x tqo'n ch'in a' tuj jun k'oẍ, ok ten tx'jolte kyqan qe t-xnaq'tzb'en, ex el t-su'n ti'j kyqan tu'nju xb'alun aju k'alo'ntoq tk'u'j.", "6": "<pb/>Pontzun Jesús twitz Simón Pedro; xitzun tma'n Pedro te: <pb/>—Tat, ¿maj aya k'elel tx'jonte nqane?", "7": "<pb/>Xi ttzaq'we'n Jesús: <pb/>—Aju in nb'incha'ne minti' nne'l tnik'a ti'j ja'lo, k'elel tnik'a ti'j mas yajxi.", "8": "<pb/>Xitzun tma'n Pedro te: <pb/>—Mlayx tz'el ttx'jo'na nqane. <pb/>Xitzun tma'n Jesús te: <pb/>—Qa minti' ma tz'el ntx'jo'ne tqana, minti' toklena wuk'ile.", "9": "<pb/>Xitzun tma'n Simón Pedro: <pb/>—Tat, mya noq o'kx nqane tu'n tel ttx'jo'na, ax ikx qe nq'ab'e tuk'ix nwi'ye.", "10": "<pb/>Ex xi tma'n Jesús te: <pb/>—Alkye ma b'aj tx'jo'n ti'j, mya il ti'j tu'n ttx'jet juntl maj, noq o'kx qe tqan tu'n kytx'jet, porke saq ti'j tkyaqil; atzun kyeye saq kyi'je, pero mya kykyaqile, chi Jesús.", "11": "<pb/>Porke b'a'n tu'n Jesús alkye tu'n t-xi q'onte te tuj kyq'ab' xjal; kyja'tzun o tma: Mya kykyaqile saq kyi'je.", "12": "<pb/>Tejtzun tb'aj tx'jet kyqan tu'n, ok tq'o'n juntl maj ju txowb'il ti'j, kub' qe' juntl maj ti'j mes, ex xi tma'n kye: <pb/>—¿Mape tz'el kynik'e ti'j ju ma nb'inchaye kyeye?", "13": "In kyma'ne qa aqine Xnaq'tzal kyeye ex Kyajawe; b'a'n in kyma'ne, ex ax tok Xnaq'tzal qine, ex aqine Kyajawe.", "14": "Ma tz'el ntx'jo'ne kyqane, ex aqine Xnaq'tzal kyeye ex Kyajawe, kyja'tzun ikx kyeye tu'n tel kytx'jo'ne kyqane kyxolxe.", "15": "Porke ma txi nyek'une kyeye, ik tza'n ma nb'inchaye kyeye, ikxtzun kyeye tu'n kyb'inchanteye.", "16": "Ax tok kxel nma'ne kyeye, aju majen mya mas at toklen twitz ju tpatrón, ex aju in xi sama'n mya mas at toklen twitz ju samal te.", "17": "Qa ma tz'el kynik'e ti'j jlu, at-xix tzalajb'il kyeye qa ma kyb'inchaye.", "18": "<pb/>Mya kyi'je kykyaqile in chin yoline; b'a'n wu'ne alkye qeju ma che jaw nsk'o'ne; ex il ti'j tu'n tjapun aju in tma'n tuj Tu'jil chi kyja': Aju ma wa'n wuk'ile, ma tz'ok te aj q'oj wi'je, chi tuj Tu'jil.", "19": "B'i'x kxel nma'ne kyeye ja'lo na'nxtoq tb'ant jlu, tu'ntzun t-xi kyoksla'ne qa Aqine ok tb'ant jlu.", "20": "Ax tok kxel nma'ne kyeye, alkye ma k'monte aju kxel nsama'ne, ax qine in chin tk'mo'n; ex aju ma k'monte weye, ax ikx in k'monjtz Nmane tu'n, aju tzaj samante weye, chi Jesús kye.", "21": "<pb/>Tej tb'aj tma'n Jesús jlu, tzaj ta'w tuj tanmi, ex clarxix tzaj tma'n kyja': <pb/>—Ax tok kxel nma'ne kyeye, ax jun kyeye kxel q'onte weye tuj kyq'ab' xjal.", "22": "<pb/>Atzun kye t-xnaq'tzb'en b'aj kyke'yin tuj kywitz, in che ximan ti'j alkye o yolin Jesús ti'j.", "23": "At jun t-xnaq'tzb'en Jesús, aju k'ujla'nxix tu'n, q'uqltoq ti'j mes ttxlaj Jesús.", "24": "Xitzun tyek'un Simón Pedro señ te tu'n tq'ab', tu'n t-xi tqanin te Jesús alkye o yolin Jesús ti'j.", "25": "Xitzun txale' twi' ttzi t-xu'k Jesús, ex xi tqanin te: <pb/>—Tat, ¿alkyetzun?", "26": "<pb/>Xitzun tma'n Jesús: <pb/>—Alkyeju ma txi nq'o'ne pan te, otoq ku'x nmu'ne tuj laq, atzunju, chi Jesús. <pb/>Ku'xtzun tmu'n Jesús pan tuj laq, ex xi tq'o'n te Judas Iscariote aju tky'ajal Simón.", "27": "Tej t-xi twa'n Judas pan, okx naj Satanás tuj tanmi. Xitzun tma'n Jesús te: <pb/>—Aju ok tb'incha'ya, b'incham naja.", "28": "<pb/>Ex mi jun kye qeju q'uqltoq ti'j mes el tnik' ti'j tiqu'n xi q'ma'n te ikju.", "29": "Tuj kynab'l junjun malo txi tma'n Jesús te Judas tu'n t-xi' laq'olte aju tu'n tajb'en tuj ninq'ij, ex qa tu'n t-xi q'ot ch'in kye meb'a; porke ate Judas q'il ch'u'ẍ tkub'il pwaq.", "30": "Tejtzun tb'aj twa'n Judas ju pan, jurat etz naj; ex otoq qo ok yupj.", "31": "<pb/>Tetzlenxitzun Judas tma Jesús: <pb/>—Ja'lo chin jawil nimsa'ne, aqine sk'o'maj qine tu'n Dios tu'n ntene kyuk'il xjal, ex kjawil nimsa'n Dios noq wu'ne.", "32": "Qa ma jaw nimsa'n Dios noq wu'ne, ax ikx tu'nx Dios chin jawil nimsa'ne, ex jurat naj chin jawil nimsa'ne tu'n.", "33": "Aqeye tal nk'wa'le, noq ch'intl chin tele kyuk'ile. Che jyole wi'je; ex ik tza'n xi nma'ne kye xjal judiy, ax ikx kxel nma'ne kyeye ja'lo: Mlay che'xe jatum chin xe'le.", "34": "Kxel nq'o'ne jun ak'aj mandamyent kyeye: Tu'n kyk'ujlante kyib'e kyxolxe ik tza'n weye ma che nk'ujlaye, ikxtzun kyeye tu'n kyk'ujlante kyib'e kyxolxe.", "35": "Qa ma kyk'ujla kyib'e kyxolxe, tu'ntzun jlu k'elel kynik' kykyaqil xjal kyi'je qa nxnaq'tzb'en qeye, chi Jesús kye.", "36": "<pb/>Xitzun tma'n Simón Pedro. <pb/>—Tat, ¿jatum kxe'la? <pb/>Xitzun ttzaq'we'n Jesús: <pb/>—Mlayx tz'ok lpe'ya wi'je ja'lo jatum chin xe'le; k'okel lpe'ya wi'je pero yajxi.", "37": "<pb/>Xitzun tma'n Pedro te: <pb/>—Tat, ¿tiqu'n mlayx chin ok lpe'ye ti'ja ja'lo? Jaku txi nq'on wib'e tu'n nkyime tu'n tlaja.", "38": "<pb/>Xi ttzaq'we'n Jesús: <pb/>—¿Maj jaku taq' tib'a tu'n tkyima tu'n nlaje? Ax tok kxel nma'ne teya, na'nxtoq ttzaj oq' tzek', kb'el tewana ox maj kywitz xjal qa minti' ojtzqi'n qine tu'na."}