{"1": "<pb/>Xitzun ttzaq'we'n Job ex tma:", "2": "<pb/><t>¿Apetzun tumlal in onina ex tu'n tklonteya aju xjal minti' tipun?</t>", "3": "<t>¿Tb'anilpetzun qe tconseja ex qe t-xnaq'tzb'ila in che'x tq'o'na teju xjal minti' ch'in b'a'n tu'n?</t>", "4": "<t>¿Alkye ma onin teya tu'nju ma tzaj tmana qe yol lu? ¿Alkye ma tzaj q'mante qe yol lu teya tu'nju ma yolina ikju?</t>", "5": "<t>Qe kyimni in che lu'lun tu'n kyxob'il kyuk'ix qeju najlqe max t-xe'pun mar.</t>", "6": "<t>Aju kynajb'il kyimni q'ancha'l twitz Dios ex minti' tmaqsil tkub'.</t>", "7": "<t>Tu'n Dios xi tlik'pu'n kya'j tib'aj ju minti'toq at ex jaw tyob'an tx'otx' tib'aj ju minti' at.</t>", "8": "<t>Tu'n Dios chmo'n a' tuj muj ex minti' in tzaj tz'aq muj tjaq' talil;</t>", "9": "<t>nno'k qlolj twitz xjaw tu'n, ok nno'k tq'o'n muj twitz;</t>", "10": "<t>ttxa'npun mar kub' tq'o'n jun tmojonil tu'n tten spik'un tuj jun plaj ex tu'n tten qlolj tuj juntl plaj.</t>", "11": "<t>Ok in kawin Dios, in che tzaj lu'lun qe nmaq witz tu'n kyxob'il, jatum q'ejl kub' ju kya'j.</t>", "12": "<t>Tu'n tipumal Dios mayet mar; ex tu'nju tnab'l kub' ti'j nintz txkup Rahab tb'i.</t>", "13": "<t>Tu'nju t-xew xi t-xupin, el spik'e' twitz kya'j; ex tu'n tq'ab' kub' b'yo'n aju lob'aj kyuwxix ojqelan.</t>", "14": "<t>Aju ma qb'i ti'j tb'inchb'en noq ch'in; aju ma qb'i ti'j tipumal, noq ch'in. ¿Alkye jun jaku tz'el tnik' ti'j tq'ajq'ajel tipumal in julin wen ik tza'n q'ankyoq?</t>"}