{"1": "<pb/>Tmatzun Job: <pb/><t>¿Jtojtzun txi kykoline tu'n kyyajlane wi'je ex tu'n nk'ixb'isanjtze tu'n kyyole?</t>", "2": "", "3": "<t>Ela' majxi chin ok kyik'le'ne; ¿minti'pe in tzaj kych'ixwiye tu'nju in kyb'incha'ne wi'je ikju?</t>", "4": "<t>Ex maske at wile, pero o'kx weye kb'el ncastiwoye tu'n tlaj.</t>", "5": "<t>Atzun kyeye nno'k kyq'on kyib'e mas b'a'n nwitze, ex nno'k kyma'ne tib'aj nwitze aju yajb'il weye.</t>", "6": "<t>Tz'elx kynik'e ti'j, ate Dios ma tzaj q'onte yajb'il wi'je, ex tu'n Dios ma chin okx q'o'ne tuj k'ob'il.</t>", "7": "<t>Maske in chin jaw sch'ine: At jun nno'k tzoqpaj wi'je, nchiye, pero mi a'l in tzaj tzaq'wente weye; in chin qanine onb'il ex mi a'l in xi b'inchante wi'je.</t>", "8": "<t>Ma b'aj maqo'n nb'eye tu'n Dios tu'n mi'n wexe; ex kyuj qe tq'ab' nb'eye puro qlolj ma tz'ok tu'n.</t>", "9": "<t>Ma tz'el ti'n tkyaqil nq'inumab'le, ex ma tz'el ti'n woklene.</t>", "10": "<t>B'i'x ma chin naje tu'n, ik tza'n jun ja in kub' xitj. Ik ma chin oke tu'n, ik tza'n jun tze' in jatz lakut tlok'; minti' jatum tu'n tok qe' nk'u'je.</t>", "11": "<t>Ma tzaj nim tq'oj wi'je ex ma chin ok q'o'ne tu'n ik tza'n jun aj q'oj.</t>", "12": "<t>Ma che tzaj tlajo'n kykyaqil t-soldad wi'je; ma che kub' ten ti'jele njaye ex ma b'ant kyten tu'n kyok tzoqpaj wi'je.</t>", "13": "<t>Tu'n Dios ma che el tlaq'b'a'n qe wermaniye ex qe wamiwoye wi'je, ex ma chin ok kyq'o'n ik tza'n minti' ojtzqi'n qine kyu'n.</t>", "14": "<t>Qe xjal at nxilene kyuk'il ma chin kyaj koline kyu'n, ex qe wamiwoye ma tzik' nna'njtze kyu'n.</t>", "15": "<t>Qeju najl tuj njaye kyuk'ix qe nmajene xu'j, mer ik tza'n minti' ojtzqi'n nwitze kyu'n, mer minti'tl nne'l kynik' wi'je.</t>", "16": "<t>Qa ma tzaj ntxko'ne jun nmajene xinaq, minti'tl in chin tzaj ttzaq'we'n maske ma chin kub'sane twitz.</t>", "17": "<t>In chin el ik'une tu'n nxu'jile tu'n tlaj nim t-xew nxewe tuj ntzi'ye; ex minti' in che ul laq'e' qe wermaniye ntxlaje tu'n tlaj nyab'ile.</t>", "18": "<t>Ax ikx qe tal q'a in chin el ik'une kyu'n; ex matoq in chin jaw we'ye, lu qe in che xmayin wi'je.</t>", "19": "<t>Qe xjal merxix wamiwoye ma chin el ik'une kyu'n; ex qeju k'ujla'nxix wu'ne ma jaw kyi'n kyib' wi'je.</t>", "20": "<t>Ma chin ok tzqije wen, minti' nchib'jale, o'kx nb'aqile at ex pen ma chin kyaj anq'ine.</t>", "21": "<t>Tzaj tz'e'y kyk'u'je wi'je, aqeye wamiw, porke tu'n Dios ma chin k'ixb'isanjtze.</t>", "22": "<t>¿Tiqu'n in che yajlane wi'je ik tza'n in tb'incha'n Dios? ¿B'ajxpetzun jatz kyganiye tu'n kyyajlane wi'je; baqa noq jun majxi jlu?</t>", "23": "<t>Noqwit at jun kub' tz'ib'ante nyole ex tu'n tkyaj tz'ib'et tuj jun libro.</t>", "24": "<t>Noqwit at jun kub' tz'ib'ante twitz plom ex qa twitz ab'j tu'n jun tal k'uxb'il tz'u'p twi', tu'n tkyaj ten te jumajx.</t>", "25": "<t>B'a'n wu'ne aju kolol wi'je itz'te, ex kkolil wi'je tzalu twitz tx'otx'.</t>", "26": "<t>Ex maske ma naj nchib'jale, pero akuwe qin chin ke'yil twitz Dios.</t>", "27": "<t>Aku qine chin ke'yilte kyu'n qe tb'aq' nwitze, ex mya junxitl. Nimxix waje tu'n tok nke'yine.</t>", "28": "<t>Ex qa ma kymaye: ¿Alkye tumel tu'n tkub' ti'j tnab'l qu'n? Tu'nx til Job ma tzaj ju yajb'il ti'j, qa che chiye.</t>", "29": "<t>Tu'ntzun jlu che xob'e twitz spad, porke aju spad lu atzun in ajb'en tu'n Dios tu'n tkub' tcastiw xjal mya b'a'n. Tz'elx kynik'e ti'j qa at jun jwes tu'n t-xi b'inchante wi'je.</t>"}