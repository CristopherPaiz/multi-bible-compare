{"1": "<pb/>Tmatl Job: <pb/><t>Aju xjal itz'jni ti'j xu'j ch'in tuj tanq'ib'l ex nimku yajb'il in tzaj ti'j.</t>", "2": "<t>Ik tten ik tza'n b'ech ok in poq'chaj, jurat naj in tzqij ex minti' in kyaj ten, ik tten ik tza'n jun xlekun in kub' naj.</t>", "3": "<t>多Maj tib'ajtzun xjal lu tkub' twitza, Nman Dios, ex maj tib'ajxtzun taja tu'n tkub' tq'o'na jun castiw?</t>", "4": "<t>多Baqa at jun jaku b'ant tu'n tu'n tok te saq qa mya saq ta' tanmi? Mi jun.</t>", "5": "<t>Tu'na echamaj jte' q'ij tu'n tten jun xjal twitz tx'otx'. B'i'x b'animaj tu'na tu'n mi tik' tib'aj.</t>", "6": "<t>Q'i'n el twitza ti'j ex q'on kyaja tuj tzalajb'il, q'on kyaja tu'n taq'nan ik tza'n jun aq'nal xjal ex tu'n ttzalaj ti'j taq'unb'en.</t>", "7": "<pb/><t>Ok tjaw tx'emit jun tze', atx tumlal tu'n ttzaj t-xul ex kukx jaku tzaj t-xul.</t>", "8": "<t>Maske otoq tijin tlok' ex otoq q'u'chix ttronkil tuj tx'otx',</t>", "9": "<t>pero ok tna'nte tchewil a', ktzajel t-xul, ex che jletel tq'ab' ik tza'n jun wi' tal awal ma in ch'iy;</t>", "10": "<t>atzunte xjal ok in kyim, b'i'x in naj te jumajx, ex ok tkyim, 多jatum kpol?</t>", "11": "<pb/><t>Ik tza'n a' tuj mar ex qe nima, jaku b'i'x che aj tzqij,</t>", "12": "<t>kyja'xtzun tten xjal, ax kyjel ten te jumajx tuj muqb'il ex mlay jaw we'tl; ik tza'nx kya'j kukx ktel te jumajx, ex mlayx tzul tnab'l xjal.</t>", "13": "<t>Noqwit jaku chinx tewana tuj kynajb'il kyimni, akux in b'aj tq'oja ex b'i'x tu'n ttzaj tma'na alkye jun q'ij tu'n wule ti'j tk'u'ja.</t>", "14": "<pb/><t>Qa ma kyim jun xjal, 多k'anq'ilpelo juntl maj? Jakulo chin ayone ti'j noq nik'punxi tyemp wajb'eb'le tu'n tul kanun ju tzoqpib'l weye.</t>", "15": "<t>Jakulo chin txkete tu'na ex jakulo txi ntzaq'we'ne, ex jakulo chin tzaj t-xtalina, porke taq'unb'enx tq'ab'a qine.</t>", "16": "<t>Qa tok tkwenta wi'je ja'lo tza'n in chin b'ete, te tib'ajxi mlay tz'ok tq'o'n tkwenta ti'j wile.</t>", "17": "<t>B'i'xlo jaku tzik' tna'l npaltile tu'na, ex jakulo kub' tnajsa'na nb'inchb'ene mya b'a'n.</t>", "18": "<pb/><t>Ikxpe qe witz kyja' kyb'aj xitj ex qe pik kyja' kyik' ch'expu'n tuj kylugar.</t>", "19": "<t>Ik tza'n a' in b'aj tjaqu'n ti'j ab'j ex aju jb'al in xi tiqan tquqil tx'otx', kyja'xtzun in b'aj naj tu'na aju in ayon xjal ti'j tu'n tjaw anq'in juntl maj.</t>", "20": "<t>In kub' ti'j tu'na te jumajx ex b'i'x in naj, ex ok tkyim otoq ch'expet tilb'ilal.</t>", "21": "<t>Qa ma tz'ok kyoklen qe tk'wa'l, mlay tb'i; ex qa ma tzaj jun mya b'a'n kyi'j, ax mlay tb'i.</t>", "22": "<t>O'kx in tna'n k'ixk'oj ti'j tex t-ximlal ex aju yajb'il in tzaj ti'jx.</t>"}