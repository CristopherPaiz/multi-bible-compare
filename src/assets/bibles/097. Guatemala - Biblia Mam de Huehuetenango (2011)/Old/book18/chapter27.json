{"1": "<pb/>Kukx yolin Job ex tma:", "2": "<pb/><t>Kxel nma'ne jun yol axix tok twitz Dios aju at tipumal tu'n tb'ant tkyaqil tu'n, aju tk'i' txi tb'incha'n wi'je ex ma tzaj tq'o'n nimxix b'is wi'je.</t>", "3": "<t>Akux in tzaj tq'o'n wipune tu'n wanq'in ch'intle,</t>", "4": "<t>mlay chin nik'ane yol ex mlay che'x nma'ne qe yol mya ax tok.</t>", "5": "<t>Akux itz'x qine, kukx kxel nma'ne minti' wile; mlay txi nnimane qa at ttxolil kyyole.</t>", "6": "<t>Mlay txi nkoline tu'n t-xi nma'ne qa tz'aqlxix qine, porke in tma'n wanmiye minti' wile.</t>", "7": "<pb/><t>Aju nno'k tq'on tib' te aj q'oj wi'je, tzajxwit tcastiw ik tza'n kycastiw xjal mya b'a'n ex mya tz'aql.</t>", "8": "<t>Aju xjal aj il minti' jatum tu'n tok qe' tk'u'j ok tel q'i'n tchwinqlal tu'n Dios.</t>", "9": "<t>Ok ttzaj xitb'il ti'j, mlay che'x tb'i'n Dios qe tkub'sb'il.</t>", "10": "<t>Porke mya ta' ttzalajb'il ti'j Dios aju at tipumal tu'n tb'ant tkyaqil tu'n, ex mi jun maj in kub'san twitz.</t>", "11": "<t>Kxel nyek'une kyeye aju nimxix tipumal Dios ex alkye qe t-ximb'etz Dios, aju at tipumal tu'n tb'ant tkyaqil tu'n.</t>", "12": "<t>Ex qatzun kykyaqile o kyile, ¿tiqu'ntzun in tzaj kyma'ne qe yol minti' kyajb'en?</t>", "13": "<pb/><t>Qe xjal jawni ex mya b'a'n, b'anin kycastiw tu'n Dios aju at tipumal tu'n tb'ant tkyaqil tu'n;</t>", "14": "<t>maske nimku kyb'aj kyk'wa'l, che kymel tuj q'oj ex mi'n knet kywa.</t>", "15": "<t>Qeju che kyjel anq'in che kymel tu'n tx'u'j yab'il ex mlay che oq' kyxu'jil kyi'j.</t>", "16": "<t>Aju xjal mya b'a'n, maske b'aj tchmo'n nimxix saq pwaq ik tza'n tx'otx', ex maske ten nimxix t-xb'alun,</t>", "17": "<t>pero jun xjal b'a'n tmod k'okel xb'aluminte kye qe xb'alun lu, ex ju saq pwaq lu k'ajb'el tu'n jun xjal b'a'n tmod.</t>", "18": "<t>Aju tja ju xjal mya b'a'n jaku kub' xitj, mer ik tza'n tq'u' jun chyu'j ex mer ik tza'n tpach jun xjal kwentil awal.</t>", "19": "<t>At tq'inumab'l ok tkub' koẍe' mankb'il maj, pero ok tel twatl minti'tl at te.</t>", "20": "<t>Ktzajel nimxix t-xob'il ti'j, ik tza'n t-xob'il ok in ch'iy a', atzun te qonik'an kxel q'i'n tu'n nintz kyq'iq'.</t>", "21": "<t>K'eletz jawo'n tuj tja tu'n nintz kyq'iq' in tzaj tuj tjawitz q'ij;</t>", "22": "<t>K'okel jub'an tu'n nintz kyq'iq' ex mlay tzaj q'aq'an tk'u'j Dios ti'j, maske jyon tumel tu'n ttzoqpaj.</t>", "23": "<t>Che tzalajel xjal tu'nju otoq tzaj mya b'a'n ti'j, che okel ten xjal xmayil ti'j ok tetz oq tuj tja.</t>"}