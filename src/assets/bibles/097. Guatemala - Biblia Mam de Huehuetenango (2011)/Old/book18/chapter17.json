{"1": "<pb/><t>Ch'ix tjaw b'aj nxewe; ch'ix tpon b'ajsb'il te nchwinqlale; in ayon muqb'il wi'je tu'n npone tuj.</t>", "2": "<t>Ntxlaje o'kx qe xjal xmayil ate'; in che ok tzoqpaj wi'je tuk'il kytx'u'jil.</t>", "3": "<t>Pero aya Nman yolina wi'je; ¿alkyetzun juntl qa mya aya jaku b'inchante?</t>", "4": "<t>Aya o tz'el tzpet-sante kynab'l, mi'n taq'a amb'il tu'n tkub' wi'je kyu'n.</t>", "5": "<t>Qe xjal noq tu'n pwaq in xi kyk'ayin qe kyamiw, tzul yajb'il kyi'j kyk'wa'l tu'n jlu.</t>", "6": "<t>Ma tb'inchaya tu'n kyxmayin xjal wi'je, ex tu'n tok kytzub'an tuj nwitze.</t>", "7": "<t>Nib'an tok muj kyi'j tb'aq' nwitze tu'n ta'w; jumajx ma tz'ok wi'je.</t>", "8": "<t>Qe xjal tz'aqlxix in che jaw lab'in wi'je ok wok ke'yine kyu'n; in tzaj kyq'oj ex in chin ok kyq'o'n te jun aj il.</t>", "9": "<t>In kyma'n qa tz'aqlxix qe ex minti' kyb'inchb'en mya b'a'n.</t>", "10": "<t>Pero kytzaje kykyaqile ex mlay knet jun xjal wu'ne kyxole atwit tnab'l.</t>", "11": "<pb/><t>Ch'ix tjapun b'aj tuj nq'ije, aju in kub' nximane ex aju wajb'ile tu'n tb'ant minti' in japun.</t>", "12": "<t>Atzun kye nno'k kyq'o'n qonik'an ik tza'n q'ijl; maske at qlolj ex in kyma'n ch'ix tul spik'un.</t>", "13": "<t>Aju weye in chin ayon ti'j, o'kx tu'n npone tuj kynajb'il kyimni ex tu'n nkub' pale'ye tuj qxopin.</t>", "14": "<t>Aju muqb'il mer ik tza'n nmane k'okel, atzun qe ẍuq' mer ik tza'n ntxu'ye ex wanb'e.</t>", "15": "<t>¿Jatum b'a'n tok qe' nk'u'je? ¿Jatum b'a'n tknet q'uqb'ab'l nk'u'je?</t>", "16": "<t>¿Okpe kb'elex q'uqb'ab'l nk'u'je junx wuk'ile tuj kynajb'il kyimni, tu'ntzun wojlane junx tuk'il tuj quq?</t>"}