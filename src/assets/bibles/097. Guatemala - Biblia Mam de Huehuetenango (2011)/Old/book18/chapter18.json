{"1": "<pb/>Xitzun ttzaq'we'n Bildad aju aj Súa, ex tma:", "2": "<pb/><t>¿Jtoj b'a'n t-xi tkolin xjal lu tu'n tyolin? Noqwit at tumel tyol jakulo qo yolin tuk'il.</t>", "3": "<t>¿Tiqu'n in qo ok tq'o'n ik tza'n jun txkup ex in qo ok tq'o'n minti' qnab'l?</t>", "4": "<t>¿Chipetzuna qa tu'nju in b'aj tk'ixb'isan tib'a tu'n ttx'u'jila, kyjel ten twitz tx'otx' minti' xjal tuj ex qa che ik'el qe pik tuj kylugar?</t>", "5": "<t>Kb'el yupj spik'un at tuk'il xjal mya b'a'n ex kb'el yupj q'aq' at tuj tja,</t>", "6": "<t>aju tkandil kb'el yupj; minti'tl spik'un ktel tuj tja.</t>", "7": "<t>Maske at tipun tu'n tb'et ex kb'el numj, ex aju mya b'a'n in kub' t-ximan ti'j juntl, te tex k'ajb'el.</t>", "8": "<t>Kb'el ten jun k'ob'il tuj tb'e, ex kb'el tz'aq tuj k'ob'il lu.</t>", "9": "<t>Kb'el ten jun saqb'aq jatum kb'el tqan, ok tik'x ax k'okel tb'alq'i'n tib' saqb'aq ti'j tqul tqan.</t>", "10": "<t>Minti' q'ancha'l k'ob'il tkub' tuj b'e tu'ntzun ttzyet tuj ok tik' b'et.</t>", "11": "<t>Tuj tkyaqil part in tzaj t-xob'il ti'j; ok in b'et mer ik tza'n at jun lajolte tna'n.</t>", "12": "<t>In b'aj tipun tu'n we'yaj; aju mya b'a'n b'anin tten tu'n ttzaj ti'j.</t>", "13": "<t>In b'aj wa'n ttz'umal tu'n yab'il, ex cheb'a in xi chyo'n t-ximlal tu'n yab'il kyuwxix.</t>", "14": "<t>K'eletz q'i'n tuj tja jatum ta'toq tuj txub'txaj, ex kxel jawo'n tu'n tpon twitz tajwil kamik.</t>", "15": "<t>K'okel q'o'n tq'aq'al tja ex kxel chitun azufre tib'aj tetzb'il tu'n tnaj.</t>", "16": "<t>Ik tten ik tza'n jun tze' tzqij tlok' ex tzqij qe tq'ab'.</t>", "17": "<t>K'ik'el tna'njtz kyu'n xjal, ex mlay tzaj na'n tb'i juntl maj.</t>", "18": "<t>K'elex q'i'n tuj spik'un tu'n tpon tuj qlolj; ex k'elex lajo'n tzalu twitz tx'otx'.</t>", "19": "<t>Minti' jun tk'wa'l ex mi tiyjil kyjel ten tuj ttanmi; minti' jun kye qeju ate' tuj tja che kyjel anq'in.</t>", "20": "<t>Oktzun tb'injtz tuj tkyaqil lugar aju otoq b'aj ti'j, ok che sek'pajtel xjal ex ktzajel t-xob'il kyi'j.</t>", "21": "<t>Atzun kb'ajel ti'j xjal mya b'a'n ex minti' ojtzqi'n Dios tu'n, chi Bildad.</t>"}