{"1": "<pb/>Ok ten Job yolil juntl maj ex tma:", "2": "<pb/><t>Noqwit b'a'n npone ik tza'n ntene ojtxi, tej kwentintoq qine tu'n Dios,</t>", "3": "<t>tej in tzaj tq'o'ntoq spik'un tuj nb'eye, ex tu'n jlu in chin b'ettoqe segurxix tuj qlolj;</t>", "4": "<t>tej matoq q'i'n wipune ex kwentin njaye tu'n Dios;</t>", "5": "<t>tej attoq Dios wuk'ile, aju at tipumal tu'n tb'ant tkyaqil tu'n, ex ate' qe nk'wa'le ntxlaje;</t>", "6": "<t>tej in kyq'o'ntoq qe ttxu nwakẍe nim lech, ex tej attoq nim chib'j aseyt nne'l kyi'j tze' awa'n kyxol ab'j,</t>", "7": "<t>tej in kub' qe'ye ttzi tlamel tnam junx kyuk'il qe aj sanjelal.</t>", "8": "<t>Ok in chin ilwaje kyu'n qe ku'xun, in che el laq'e', atzun qe tij xjal in che jaw we' tu'n kyniman weye,</t>", "9": "<t>ikxpe qe xjal at kyoklen, in che kub'toq txule' ex nno'k kyyek'un tal kyq'ab' kytzi' tu'n mi'n kyq'ajt;</t>", "10": "<t>xi kykolin qe kawil tu'n kyyolin ex mer b'i'x nno'kx lak'e' kyaq' tuj kyk'o'n.</t>", "11": "<pb/><t>Ok in chin ilwaje kyu'n xjal ex qa ok kyb'inte nyole, in chin tzaj q'olb'e'ne kyu'n ex in che yolin b'a'n wi'je,</t>", "12": "<t>porke in chin kolintoqe kyi'j xjal minti' kyman ex kytxu' ex kyi'j xjal meb'a, aqeju mi a'ltoq jun in onin kyi'j.</t>", "13": "<t>Ok in chin onine kyi'j qeju ch'ixtoq kynaj, in tzaj kyq'o'n chjonte weye ex ok in chin onine kyi'j qe meb'a xu'j, nimxix in che tzalaj.</t>", "14": "<t>Tkyaqilju in b'ant wu'ne tz'aqlxix ex tuj tumelxix ex ik tten jlu te weye ik tza'n nxb'alune tok wi'je tkyaqil q'ij.</t>", "15": "<t>Mer ik tza'n tb'aq' witzb'aj qine kye qe moẍ ex mer ik tza'n qamb'aj qine kye qe kox,</t>", "16": "<t>mer ik tza'n mamb'aj qine kye qeju minti' at kye, ex kolol qine kyi'j qe xjal minti' ojtzqi'n kywitz wu'ne.</t>", "17": "<t>E naj wu'ne qe xjal mya b'a'n, ex el wi'ne kye aju otoq tzyet kyu'n.</t>", "18": "<pb/><t>Tuj nximb'etze qa nimtoq tuj nq'ije tu'n tten ik tza'n tajlal ttxa tza'n, ex tu'n nkyime otoq chin tijine ex ax tuj njaye.</t>", "19": "<t>Iktoq ntene ik tza'n jun wi' tze' awa'n ttzi a', in che ak' tq'ab' tu'n tq'ab' che'w qonik'an.</t>", "20": "<t>Kukxtoq in chin jaw nimsa'ne kyu'n xjal ex minti'toq in b'aj wipune.</t>", "21": "<t>Kykyaqil xjal xi kyb'i'n qe nyole ex e kub' txule' tu'n t-xi kyb'i'n qe nconseje.</t>", "22": "<t>Nb'ajlenxi yoline mi a'l jun o q'ajt. B'a'nxix e ela qe nyole te kye,</t>", "23": "<t>in che ayontoq ti'j nyole ik tza'n in che ayon xjal ti'j jb'al tuj tq'ijlalil ta'w kyaq.</t>", "24": "<t>Ok in chin jaw tze'ne kyuk'il, minti' in xi kyniman ex minti' nne'l kyi'n kywitz wi'je tu'nju in chin tzalaje.</t>", "25": "<t>In kawine kyib'aj ex kub' nximane alkye tu'n tb'ant kyu'n, ik tza'n jun rey in kub' nej kywitz qe t-soldad. Tej in che b'isuntoq, xi nq'uqb'a'ne kyk'u'j.</t>"}