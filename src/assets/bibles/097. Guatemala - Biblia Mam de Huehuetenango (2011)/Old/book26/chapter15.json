{"1": "<pb/>Tzaj yolin Qman wuk'ile ex tma kyja':", "2": "<pb/><t>¿Maspe tb'anil jun wi' uva twitz junxitl tze' at tuj chk'ul?</t>", "3": "<t>Aju tqan minti' ch'in tajb'en, ex mi jun ẍok jaku tz'el ti'j tu'n tok yob'it jun ti'xti ti'j.</t>", "4": "<t>Minti' mas tajb'en, noq o'kx tu'n tok te si'. Oktzun kyb'aj tz'e'y qe ttxa'n ex atzun tuj tmij otoq tz'ok te xq'a'l, ¿titzun jaku tz'ajb'en?</t>", "5": "<t>Tej na'nxtoq tokx tuj q'aq', minti'toq tajb'en, pyortzunlo ja'lo ma b'aj tz'e'y ¿jakupelo tz'ajb'en? Mlay.</t>", "6": "<t>Kyja'tzun aqine Dios in xi nma'ne jlu: Ik tza'n jun wi' uva nno'kx q'o'n tuj q'aq' tu'n tk'ant, kyja'xtzun che okex nq'o'ne tuj q'aq' qe xjal najl tuj tnam Jerusalén.</t>", "7": "<t>Chin okele aj q'oj kyi'j. Che tzoqpajel tuj jun q'aq', ex tuj juntl q'aq' che b'ajel tz'e'y. Ok woke aj q'oj kyi'j, k'eleltzun kynik' ti'j, aqine Dios.</t>", "8": "<t>K'okel kytanmi wu'ne te jun tx'otx' minti' xjal najl tuj, tu'n tlaj el kypa'n kyib' wi'je. Aqine Dios in chin q'mante jlu.</t>"}