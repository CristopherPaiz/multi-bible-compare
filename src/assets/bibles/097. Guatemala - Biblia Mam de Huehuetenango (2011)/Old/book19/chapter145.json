{"1": "<pb/><e>B'itz tu'n David te nimsab'l tb'i Dios</e> <pb/><t>Nman Dios ex Nreye, kjawil nnimsa'ne tb'iya tu'nju ma' toklena, ex kxel nq'o'ne chjonte teya te jumajx.</t>", "2": "<t>Tkyaqil q'ij kxel nq'o'ne chjonte teya ex kjawil nnimsa'ne tb'iya te jumajx.</t>", "3": "<t>B'a'n tu'n tjaw qnimsa'n tb'i Qman tu'nju ma' toklen. Mlay tz'el b'aj qnik' ti'j toklen ma'xix.</t>", "4": "<pb/><t>Kxel kytx'olb'a'n qe mamb'aj kye kyk'wa'l kyi'j qe tb'inchb'ena nim kyipumal, ex kxel kyq'o'n chjonte teya ti'j taq'unb'ena.</t>", "5": "<t>Che yolil ti'j tajwalila ex ti'j toklena ma'xix, atzun weye chin yolile ti'j tb'inchb'ena ma' t-xilen.</t>", "6": "<t>Che yolil ti'j tb'inchb'ena ma' tipumal ex xob'ajilxix, atzun weye chin yolile ti'j toklena ma'xix.</t>", "7": "<t>Che yolil ti'j t-xtalb'ila ma'xix, ex che b'itzal tu'n kymante qa aya tz'aqlxix.</t>", "8": "<pb/><t>In q'aq'an tk'u'j Qman qi'j ex in tz'e'y tk'u'j qi'j; yaj in tzaj tq'oj ex nim tk'ujlalil qi'j.</t>", "9": "<t>B'a'nte Qman kyuk'il kykyaqil, ex k'ujla'n kykyaqil tch'isb'en tu'n.</t>", "10": "<pb/><t>Nman, kykyaqil tch'isb'ena b'a'n tu'n t-xi kyq'o'n chjonte teya, ex qe okslal ti'ja b'a'n tu'n t-xi kyq'o'n chjonte teya.</t>", "11": "<t>B'a'n tu'n kyyolin ti'j tajwalila tuj tkawb'ila, ex b'a'n tu'n kyyolin kyi'j qe tb'inchb'ena ma'xix kyipumal.</t>", "12": "<t>B'a'n tu'n kyyolin qe xjal ti'j tipumala ex ti'j tajwalila tuj tkawb'ila.</t>", "13": "<t>Minti' b'ajsb'il te tkawb'ila, ex kkawila tuj tkyaqil tab'q'iyil te jumajx.</t>", "14": "<pb/><t>Ate Qman onil kye qeju in che jaw tolj ex in che jaw twab'an qeju kyja' kyik' tz'aq.</t>", "15": "<t>Kykyaqil in che ke'yin ti'ja ex in che ayon tu'n kyxi tk'a'chana ok tpon tajb'en kye.</t>", "16": "<t>Tkyaqil in xi tq'o'na kye ax tu'n t-xtalb'ila, ex in che noj kykyaqil qe tch'isb'ena.</t>", "17": "<t>Tz'aqlxix te Qman tuj tkyaqilju in tb'incha'n, ex at tk'ujlalil kyi'j kykyaqil.</t>", "18": "<t>Niqayin ta' Qman kyi'j qeju in che kub'san twitz, aqeju axix tok kyu'n.</t>", "19": "<t>In xi tq'o'n aju in kyqanin qeju in che niman te, ex ok t-xi kyqanin onb'il te in che tzaj tb'i'n ex in che klet tu'n.</t>", "20": "<t>Ate Qman klol kye qeju in che k'ujlan te, atzun qe xjal mya b'a'n in che naj tu'n.</t>", "21": "<pb/><t>Kjawil nnimsa'ne tb'i Qman, ex b'a'n tu'n tjaw nimsa'n tb'i xjan kyu'n kykyaqil xjal, te ja'lo ex te jumajx.</t>"}