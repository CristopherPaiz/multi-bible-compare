{"1": "<pb/><e>Aju b'itz lu o tz'ib'anjtz tu'n tajb'en te kye tiyjil Coré</e> <pb/><t>A Dios o b'inchante tnam Sión kyxol qe witz xjan.</t>", "2": "<t>Mas nim in tk'ujla'n Qman aju tnam Sión kywitz kykyaqil kynajb'il tiyjil Jacob.</t>", "3": "<t>Aya tnam jatum in kawin Dios, tb'anilxix yol in kyma'n xjal ti'ja.</t>", "4": "<t>Kyxol qe tnam ojtzqi'n qine kyu'n, b'a'n tku'x kyb'i qe jlu: Egipto ex Babilonia, tuk'ix Filistea ex Tiro ex Etiopía; kykyaqil jlu ti'ja e je'l poq'l.</t>", "5": "<pb/><t>Ti'j tnam Sión ok kq'manjtzel ju yol lu: Aju xjal lu tuk'ix juntl lu, ax e itz'j tuj tnam lu. Ex ax te Qman Ma'xix Toklen ma kyuwsante te.</t>", "6": "<t>In ku'x ttz'ib'an Qman tuj u'j jatum tz'ib'an kyb'i qe tnam: Aju tnam lu atzun se'l poq'l ti'j tnam Sión.</t>", "7": "<pb/><t>Qeju in che b'itzan ex qeju in che b'ixan in kyma'n: Aju nchwinqlale ex ntzalajb'ile ax in knet tuk'ila.</t>"}