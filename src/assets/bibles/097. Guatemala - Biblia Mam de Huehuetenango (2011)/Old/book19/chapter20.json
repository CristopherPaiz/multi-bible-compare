{"1": "<pb/><e>B'itz tu'n David</e> <pb/><t>Awt Qman txi b'inte teya ok ttena tuj yajb'il; awt Tdios Jacob kolin ti'ja.</t>", "2": "<t>Maxwit tuj tja tuj tnam Si√≥n tzaj t-sama'n onb'il teya.</t>", "3": "<t>B'a'nwt ttzaj tna'n kykyaqil qe toyaja ex tu'n t-xi tk'mo'n tuk'il tzalajb'il qe oyaj in che kub' tpatuna tib'aj altar.</t>", "4": "<t>B'a'nwt tzaj tq'o'n tkyaqilju tajb'ila ex b'ant-xwit tkyaqilju kb'el t-ximana.</t>", "5": "<t>Jaku qo tzalaje wen ok tkamb'ana, ex kjawil qyob'ine bandera twitz kya'j tuj tb'i Qdios. Tzajwit tq'o'n Qman tkyaqilju tqanb'etza.</t>", "6": "<pb/><t>Ma tz'el nnik'e ti'j, tu'nte Qman ok kamb'al aju rey o jaw t-sk'o'n; max tuj kya'j aju lugar xjan ktzajel ttzaq'we'n, ktzajel tq'o'n tipun tu'n tkamb'an.</t>", "7": "<t>At junjun k'loj xjal atzun nno'k qe' kyk'u'j kyi'j qe kycarwaj in che ajb'en tuj q'oj, ex at junjuntl atzun nno'k qe' kyk'u'j kyi'j qe kychej; atzun qe, atzun nno'k qe' qk'u'j ti'j Qman aju Qdios.</t>", "8": "<t>Qe xjal lu k'elel b'aqj kyqan ex che b'el tz'aq. Atzun qe kukx qo tel wa'lxix.</t>", "9": "<pb/><t>Nman, q'onxa amb'il tu'n tkamb'an ju rey. Qo ttzaq'wentza ok qtxokone ti'ja.</t>"}