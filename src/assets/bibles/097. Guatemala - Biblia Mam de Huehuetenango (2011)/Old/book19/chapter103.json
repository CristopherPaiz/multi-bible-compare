{"1": "<pb/><e>B'itz tu'n David</e> <pb/><t>Kxel nq'o'ne chjonte te Qman Dios tu'n tkyaqil wanmiye; kxel nq'o'ne chjonte te tu'n tkyaqil nk'u'je, tu'nju xjan tb'i.</t>", "2": "<t>Kxel nq'o'ne chjonte te Qman tu'n tkyaqil wanmiye; mlay tzik' tna'l wu'ne tkyaqilju t-xtalb'il in tzaj tq'o'n weye.</t>", "3": "<t>Ate Qman in kub' najsante tkyaqil wile, in chin b'anixe tu'n tuj tkyaqil nyab'ile.</t>", "4": "<t>Ate Qman in klonte weye te kamik ex txolin wi'je tu'n tk'ujlalil ex tu'n tq'aq'b'il tk'u'j.</t>", "5": "<t>In tzaj tq'o'n nimku b'a'n weye tu'n toktl wipune, ik tza'n tipun jun ku'xun, ex ik tza'n tipun jun t'iw.</t>", "6": "<pb/><t>In tb'incha'n Qman aju tz'aqlxix, ex tuj tumelxix in xi tb'incha'n kyi'j qeju in che yajlanjtz.</t>", "7": "<t>Xi tchik'b'a'n te Mois√©s alkye t-ximb'etz tu'n tb'ant tu'n, ex xi tyek'un kye aj Israel qe tb'inchb'en nim kyipumal.</t>", "8": "<t>In q'aq'an tk'u'j Qman qi'j ex in tz'e'y tk'u'j qi'j; nim tpasens qi'j ex nim tk'ujlalil.</t>", "9": "<t>Mya kukx in qo ok tik'le'n, ex minti' in ten tq'oj te jumajx.</t>", "10": "<t>Minti' in kub' tq'o'n qcastiw ik tza'n kyajlal qil ex qe qb'inchb'en mya b'a'n.</t>", "11": "<t>Ik tza'n te kya'j leq'ch tjaw tib'aj tx'otx', ax ikx te Dios nim tk'ujlalil kyi'j qeju in che niman te.</t>", "12": "<t>Ik tza'n tjawitz q'ij ex telex q'ij najchaq kyxol, ax ikxtzun qe qil najchaq ma tz'el tlaq'b'a'n Dios qi'j.</t>", "13": "<t>Ik tza'n jun mamb'aj in tzaj tz'e'y tk'u'j kyi'j tk'wa'l, ax ikx te Qman in tzaj tz'e'y tk'u'j kyi'j qeju in che niman te.</t>", "14": "<t>Porke ojtzqi'n tu'n alkye b'anin qo' ti'j: b'a'n tu'n tquqil tx'otx' qo'.</t>", "15": "<pb/><t>Aju tanq'ib'l xjal ik tten ik tza'n k'ul noq ch'in in ten; ex ik tza'n jun b'ech tuj kojb'il jurat in tzaj poq'l;</t>", "16": "<t>ok nnik' kyq'iq' tib'aj, b'i'x in naj tu'n ex mlay kyil xjal juntl maj.</t>", "17": "<t>Atzunte Qman tk'ujlalil kukx tten te jumajx kyi'j qe xjal in che niman te, ex kukx tb'inchante aju tz'aqlxix kye kykyaqil k'loj xjal ojtxi ex qeju che ul itz'j te tib'ajxi,</t>", "18": "<t>kye qeju in japun tyol kyu'n, aju kyaj b'ant ti'j tu'n kyuk'il kyxe'chel, ex minti' nnik' tna'l kyu'n tu'n t-xi kyniman qe tmandamyent.</t>", "19": "<t>Ma kub' tq'o'n Qman tq'uqb'il te tkawb'il tuj kya'j, ex in kawin tib'aj tkyaqil.</t>", "20": "<pb/><t>Kyq'onxe chjonte te Qman aqeye anjel at nim kyipune ex in kyb'incha'ne aju in tzaj q'ma'n kyeye, ex tokxix kywi'ye ti'j tyol tu'n t-xi kynimane.</t>", "21": "<t>Kyq'onxe chjonte te Qman aqeye ate'ye tuj kya'j nim kyajlale ex in che ajb'ene te, ex in b'ant aju tajb'il kyu'ne.</t>", "22": "<t>Kyq'onxe chjonte te Qman kykyaqile b'incha'n qeye tu'n, ate'ye tuj tkyaqil lugar te tkawb'il. <pb/>Kxel nq'o'ne chjonte te Qman tu'n tkyaqil wanmiye.</t>"}