{"1": "<pb/><t>¿Tiqu'n in che jaw tilj qe xjal kyuj txqantl nasyon? ¿Tiqu'n in kub' kyximan qe xjal jun kyximb'etz noqx gan?</t>", "2": "<t>Qe rey ex qe kawil twitz tx'otx' mi'n kyaj tu'n kyniman Dios, ex junx in che yolin tu'n kyq'ojin ti'j Qman ex ti'j ju rey sk'o'maj tu'n.</t>", "3": "<t>In kyma'n kyja': Qko'pin el qib' tuj kycaden. Qko'pin el aju k'alb'il qe kyu'n, che chi.</t>", "4": "<pb/><t>Ate Qman aju in kawin tuj kya'j in jaw tze'n kyi'j;</t>", "5": "<t>in che ok t-xob'tza'n ok in tzaj tq'oj, ex in tma'n kye tuk'il ttx'u'jil:</t>", "6": "<t>Atzunju rey lu sk'o'maj wu'ne. Ma tz'ok nq'o'ne toklen tuj Sión aju witz ma tz'el npa'ne tu'n tajb'en weye.</t>", "7": "<pb/><t>Kxel nma'ne aju o tma Qman tu'n tb'ant. O tma weye: Aya nky'ajal, ma chin oke te tmana ja'lo.</t>", "8": "<t>Qanintza qe nasyon weye tu'n kyok te tetzb'ila ex jaku txi nq'o'ne tkyaqil twitz tx'otx' teya.</t>", "9": "<t>Kkawila kyib'aj qe nasyon tuk'il var k'uxb'il; che najel tu'na ik tza'n jun k'il in b'aj b'uchj.</t>", "10": "<t>Ja'lo, aqeye rey ex aqeye in che kawin kyi'j xjal twitz tx'otx', tenx kynab'le ex tz'elx kynik'e ti'j xnaq'tzb'il lu.</t>", "11": "<t>Che ajb'ene te Qman tuk'il tzalajb'il ex nimb'il,</t>", "12": "<t>che mok'ekuye twitz tuk'il tchiylal, porke mya yajku tzaj tq'oj ex jaku che b'aj kyime tu'n ax tuj b'e, porke jurat naj in tzaj tq'oj. <pb/>At tzalajb'il kye qeju nno'k qe' kyk'u'j ti'j tu'n kyklet.</t>"}