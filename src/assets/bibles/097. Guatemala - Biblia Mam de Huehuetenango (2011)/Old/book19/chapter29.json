{"1": "<pb/><e>B'itz tu'n David</e> <pb/><t>Aqeye anjel, kynimsan jawe Qman; kynimsan jawe tu'nju tipumal ex tu'nju tajwalil,</t>", "2": "<t>Kynimsan jawe aju tb'i Qman tb'anilxix, ex che k'ulune te tuj lugar xjan, aju tb'anilxix.</t>", "3": "<pb/><t>Aju tq'ajq'ajel twi' Qman in q'ajt tib'aj mar; aju Dios ma'xix tajwalil in tininin wen; ate Qman tkub'sa'n tib'aj nintz mar.</t>", "4": "<t>Aju tq'ajq'ajel twi' Qman kyuwte; aju tq'ajq'ajel twi' Qman nimxix tipumal;</t>", "5": "<t>tu'n tq'ajq'ajel twi' Qman in che b'aj jachj qe tze' wi'ten. Tu'n Qman in che b'aj tjachin qe tze' wi'ten twi witz Líbano.</t>", "6": "<t>In che tzaj lu'lun qe witz Líbano ex Sirión tu'n; ex in b'ant kyt'ikpaj tu'n, ik tza'n qe tor ex qe tal tor.</t>", "7": "<t>Tuj tq'ajq'ajel twi' Qman nne'tz tqan q'aq';</t>", "8": "<t>tu'nju tq'ajq'ajel twi' Qman in jaw lu'lun aju lugar minti' kynajb'il xjal tuj; tu'n Qman in jaw lu'lun aju lugar minti' kynajb'il xjal tuj, aju tkub' tuj Cades.</t>", "9": "<t>Tu'n tq'ajq'ajel twi' Qman in che b'aj qutz'j qe tze' k'ol ex in che kyaj ten qe chk'ul minti' jun wi' tze' kyuj. Tuj tja Dios kykyaqil in xi kyq'o'n nimb'il te.</t>", "10": "<pb/><t>Ate jb'al tkyaj tjaq' tkawb'il Qman, ex ate Qman tok te rey tu'n tkawin te jumajx.</t>", "11": "<t>In xi tq'o'n Qman kyipun qe xjal etzan tu'n, ex in che kub' tky'iwla'n tu'n kyten tuj tzalajb'il.</t>"}