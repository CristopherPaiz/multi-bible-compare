{"1": "<pb/><e>B'itz tu'n Asaf</e> <pb/><t>Aya Pastor kye aj Israel qo tb'intza, aya ẍaqlul kye tiyjil José ik tza'n txqan ẍne'l, ex tkub'sa'n tq'uqb'ila kyib'aj qe querubín, ke'yintza qe tiyjil Efraín tu'n tzalajb'il,</t>", "2": "<t>ax ikx qe tiyjil Benjamín ex qe tiyjil Manasés. We'ktza ex qo tkloma tu'n tipumala.</t>", "3": "<pb/><t>Nman Dios, q'i'n ajtza ti'j qanmiye tu'n qajb'ene juntl maj teya. Qo tke'yintza tu'n tzalajb'il tu'ntzun qklete.</t>", "4": "<pb/><t>Nman Dios aya Tajaw Tkyaqil, ¿jtoj txi tkolina tu'n tq'ojina qi'je? ¿Jtoj tzaj tb'i'na qna'j Diose, aqo'ye etzan tu'na?</t>", "5": "<t>Noq oq'el ma tzaj tq'o'na mer ik tza'n qwaye; ex mer ik tza'n qk'a'ye ma tzaj tq'o'na nim oq'el.</t>", "6": "<t>Ma txi tq'o'na amb'il tu'n qok xmayine kyu'n qe nasyon qvesin qib'e kyuk'il, ex in che tze'n qe aj q'oj qi'je.</t>", "7": "<pb/><t>Nman Dios Tajaw Tkyaqil, q'i'n ajtza ti'j qanmiye tu'n qajb'ene juntl maj teya, qo tke'yintza tuk'il tzalajb'il tu'ntzun qklete.</t>", "8": "<pb/><t>Tuj tx'otx' Egipto e je'tz ti'na qe xjal etzan tu'na, mer ik tza'n jun wi' tqan uva, ex ma che ik' tlajo'na qe txqantl nasyon tuj kytx'otx' ex ma ku'x tawa'na tqan uva lu.</t>", "9": "<t>Ma b'aj taq'nana tx'otx', ex aju tqan uva ma txi' tlok' ex ma noj tuj tx'otx' lu tu'n.</t>", "10": "<t>Ma che kyaj ten qe witz tjaq' t-xlekumal, ex qe nmaq tze' b'i'x ma che kyaj b'aj tjaq' t-xlekumal tq'ab'.</t>", "11": "<t>Max ma pon ch'iy tq'ab' ttzi nima Éufrates.</t>", "12": "<t>¿Tiqu'n ma b'aj t-xituna tpe'n ex ma taq'a amb'il kye xjal in che ik' tuj b'e tu'n tel kyxilin twitz?</t>", "13": "<t>Ma b'aj naj kyu'n b'och te tjaq' k'ul, ex ma b'aj kywa'n qe txkup tuj k'ul.</t>", "14": "<pb/><t>Nman Dios Tajaw Tkyaqil, tajtza quk'ile; qo tke'yintza max tuj kya'j ex ximana ti'j tqan uva lu,</t>", "15": "<t>aju axa ku'x awante te, ex tu'nxa ma ch'iy t-xul.</t>", "16": "<t>E kynaj tu'n tq'oja qeju in che b'aj tx'eminte ex nno'kx kyq'o'n tuj q'aq';</t>", "17": "<t>ex onintza aju xjal ma jaw t-sk'o'na ex aju tk'wa'l tu'nxa ma ch'iy.</t>", "18": "<t>Mlay tz'el qpa'n qib'e ti'ja juntl maj; q'ontza qchwinqlale ex o'kx teya qo kub'sale.</t>", "19": "<pb/><t>Nman Dios aya Tajaw Tkyaqil, q'i'n ajtza ti'j qanmiye tu'n qajb'ene juntl maj teya, qo tke'yintza tuk'il tzalajb'il tu'ntzun qklete.</t>"}