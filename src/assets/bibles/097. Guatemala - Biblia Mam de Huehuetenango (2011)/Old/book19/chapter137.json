{"1": "<pb/><t>Tej qkub' qe'ye ttzi nima tuj Babilonia, o ok tene oq'el tej ttzaj qna'ne aju qtanmiye Sión,</t>", "2": "<t>jaw qyob'ane qe kitar kywi' qe tze' chjaj ate' tuj tnam Babilonia.</t>", "3": "<t>Qeju e je'x q'inte qeye ex otoq che yajlan qeye, tzaj kyma'n tu'n qok tene b'itzal ex tu'n t-xi qb'itzane jun b'itz te tzalajb'il: kyb'itzanxe jun kyb'itz aj Sión, che chi qeye.</t>", "4": "<pb/><t>¿Baqa jaku b'ant tu'n qb'itzane ti'j jun b'itz te Qman tuj kytanmi txqantl xjal mya qxjalile?</t>", "5": "<t>Qa ma tzik' tna'la wu'ne aya tnam Jerusalén, b'a'n tu'n tok tzqij nb'anq'ab'e.</t>", "6": "<t>Qa mi ma tzula ti'j nk'u'je ex qa mya mas nim ma chin tzalaje ti'ja kywitz txqantl ti'xti in chin tzalaje ti'j, b'a'n tu'n tok tlak'on tib' waq'e twitz nk'o'ne.</t>", "7": "<pb/><t>Qman Dios, na'ntza aju o kyb'incha aj Edom tej tkub' ti'j tnam Jerusalén kyu'n aj q'oj, kyma: E tkub' xitj, e tkub' xitj tkyaqil tuk'ix t-simyentil, che chi aj Edom.</t>", "8": "<pb/><t>Aya tnam Babilonia jumajx knajela. At tzalajb'il teju xjal kq'olte t-xel teya ti'j ju mya b'a'n ma tb'inchaya qi'je.</t>", "9": "<t>At tzalajb'il teju xjal ktzajel tzyunte qe tal k'wa'l ate' tuja tu'n kyok t-xo'n ti'j ab'j ex tu'n kyb'aj puch'j.</t>"}