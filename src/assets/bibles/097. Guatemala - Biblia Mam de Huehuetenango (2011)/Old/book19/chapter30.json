{"1": "<pb/><e>B'itz tu'n David</e> <pb/><t>Nman, kjawil nnimsa'ne tu'nju ma chin klete tu'na, ex tu'nju minti' taq'a amb'il tu'n kyxmayin qe aj q'oj wi'je.</t>", "2": "<t>Nman Dios, xi nqanine onb'il teya ex o chin b'anixe tu'na;</t>", "3": "<t>Nman, ma chin klete tu'na tuj kamik; ma tzul nnab'le tu'na, ma chin klete tu'na tu'n mi'n nkyime.</t>", "4": "<pb/><t>Aqeye in che niman te Qman, che b'itzane b'itz te, kynimsan jawe tb'i xjan.</t>", "5": "<t>Porke noq ch'in tuj in ten tq'oj, atzunju t-xtalb'il kukx in ten tuj tkyaqil qanq'ib'l. Qa ma qo oq' te qonik'an, atzun ok qsqix qo tzalajel.</t>", "6": "<pb/><t>Tuj nwitze qa segur atine, ex kub' nximane kyja': Minti' jun jaku chin kub' tz'aqe tu'n.</t>", "7": "<t>Nman, tu'nju t-xtalb'ila ma chin kub' twab'ana tuj jun lugar segurxix, ex te tib'ajxi ma tz'el tewan twitza wi'je. Ma naj nnab'le tu'n xob'ajil.</t>", "8": "<pb/><t>Ti'ja in jaw tq'ajq'ajel nwi'ye Nman, ex teya in chin kub'sane.</t>", "9": "<t>Â¿Ti ktkamb'a'ya ti'j qa ma chin kyime ex qa ma chinx q'i'ne tuj muqb'il? Ok tok nximlale te tx'otx' mlay jaw nnimsa'na, ex mlay chin yoline ti'j ju ttena tz'aqlxix.</t>", "10": "<t>Nman, chin tb'intza ex q'aq'antz tk'u'ja wi'je; chin tonintza Nman.</t>", "11": "<pb/><t>Ma tz'el ti'na b'is wi'je ex ma tzaj tq'o'na tzalajb'il te t-xel; aju nxb'alune tok te techal b'is, ma tz'el ti'na, ex ma tz'ok tq'o'na jun nxb'alune te tzalajb'il.</t>", "12": "<t>Kyja'tzun Nman Dios, mlay chin kub' tene tu'n mi nq'ajte; che xel nb'itzane qe b'itz te nimb'il teya ex kukx kxel nq'o'ne chjonte teya.</t>"}