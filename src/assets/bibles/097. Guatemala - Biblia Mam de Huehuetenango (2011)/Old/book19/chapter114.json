{"1": "<pb/><t>Tej kyetz aj Israel tuj Egipto, tej kyetz qe tiyjil Jacob tuj tnam myatoq kytanmi,</t>", "2": "<t>jaw t-sk'o'n Qman aju tx'otx' Judá tu'n tok te tnajb'il xjan; ex aju kytx'otx' aj Israel ok te tetzb'il.</t>", "3": "<pb/><t>Tej ttil mar qe aj Israel el oq kywitz, ex aju nima Jordán b'i'x we', minti'tl b'et.</t>", "4": "<t>Qe nmaq witz e jaw t'ikpaj ik tza'n qe tman ẍne'l ex qe tal witz e jaw t'ikpaj ik tza'n qe tal ẍne'l.</t>", "5": "<pb/><t>¿Ti b'aj ti'ja mar tu'nju el oqa? ¿Ti b'aj ti'ja nima Jordán tu'nju b'i'x we'ya ex minti'tl b'eta?</t>", "6": "<t>¿Ti b'aj kyi'je nmaq witz tu'nju e jaw t'ikpaje ik tza'n qe ẍne'l, ex ti b'aj kyi'je tal witz tu'nju e jaw t'ikpaje ik tza'n qe tal ẍne'l?</t>", "7": "<pb/><t>Tjaw lu'luna tx'otx' twitz Qman aju Tdios Jacob.</t>", "8": "<t>Tu'n e ok qe pik te laguna. Tu'n e ok qe pik te kywi a'.</t>"}