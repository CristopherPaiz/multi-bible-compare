{"1": "<pb/><t>Nimanxwit tb'i Qman. <pb/>Kjawil nnimsa'ne Qman tu'n tkyaqil nk'u'je.</t>", "2": "<t>Kjawil nnimsa'ne Qman akux itz'x qine; kxel nb'itzane b'itz te Ndiose akux atinxe twitz tx'otx'.</t>", "3": "<t>Mi'n tz'ok qe' kyk'u'je kyi'j qe xjal ma' kyoklen, ex ax xjal qe, ex minti' kolb'il kyuk'il,</t>", "4": "<t>ok kykyim ok che okel te quq juntl maj, ex axtzun q'ij lu kb'ajel aju otoq kub' kyximan tu'n tb'ant.</t>", "5": "<pb/><t>At tzalajb'il teju xjal in tk'mo'n onb'il tu'n Tdios Jacob ex nno'k qe' tk'u'j ti'j Qman, aju Tdios.</t>", "6": "<t>Tu'n o b'ant kya'j tuk'ix tx'otx' ex mar ex tuk'ix tkyaqilju at kyuj. Kukx in japun tu'n Dios aju yol in tzaj ttziyan.</t>", "7": "<t>In xi tb'incha'n kyi'j qeju in che b'aj yajla'n ex in xi tq'o'n kywa qeju nne'l kyk'u'j. <pb/>In che etz ttzoqpi'n Qman qe pres;</t>", "8": "<t>In jaqet kywitz qe moẍ tu'n, in che jaw twab'an qeju o che kub' tz'aq; in tk'ujla'n qe xjal tz'aqlxix;</t>", "9": "<t>in kolin Qman kyi'j qe stranjer xjal ex in che ok tkwentin qe k'wa'l minti' kyman ex kytxu' ex kyuk'ix qe meb'a xu'j; atzun kye xjal mya b'a'n in che el tzpet ti'j kyb'e tu'n.</t>", "10": "<pb/><t>Aya tnam Sión, kukx kkawil Qman; aju Tdiosa kukx kkawil tuj tkyaqil tab'q'iyil. <pb/>Nimanxwit tb'i Qman.</t>"}