{"1": "<pb/><e>B'itz tu'n David</e> <pb/><t>Te Qman Dios tkyaqil twitz tx'otx', tuk'ix tkyaqilju at twitz ex kykyaqil qeju najl twitz.</t>", "2": "<t>Porke tu'n Qman kub' tq'o'n t-simyentil tx'otx' ex kub' tq'o'n mar ex qe nima.</t>", "3": "<pb/><t>多Alkye jaku jax twi witz etzan tu'n Qman? 多Alkye jaku ten tuj tja xjan?</t>", "4": "<t>O'kx aju xjal minti' tpaltil ex saq tuj tanmi, minti' in k'ulun kywitz qe tilb'ilal ex in japun tu'n tkyaqil yol in xi ttziyan.</t>", "5": "<t>Ate Qman kb'el ky'iwlante xjal lu ex k'okel tq'o'n te tz'aqlxix, tu'nju axte Dios klol te.</t>", "6": "<t>Atzun in b'ant kyu'n qe xjal in che niman te Qman ex kyajb'il tu'n kyten ttxlaj Tdios Jacob.</t>", "7": "<pb/><t>Aqeye tlamel tnam ojtxi b'anin, kyjaqom kyib'e. Kyjaqom kyib'e wen tu'n tokx ju Rey nim tajwalil.</t>", "8": "<t>多Alkyetzun ju Rey lu nim tajwalil? Ate Qman aju nim tipumal ex kyuw tk'u'j. Ate Qman aju in kub' ti'j tkyaqil tu'n tuj q'oj.</t>", "9": "<pb/><t>Aqeye tlamel tnam ojtxi b'anin, kyjaqom kyib'e. Kyjaqom kyib'e wen tu'n tokx ju Rey nim tajwalil.</t>", "10": "<t>多Alkyetzun ju Rey lu nim tajwalil? Ate Qman aju Tajaw Tkyaqil. Ate Qman aju Rey nim tajwalil.</t>"}