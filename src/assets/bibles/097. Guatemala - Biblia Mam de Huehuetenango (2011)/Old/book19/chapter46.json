{"1": "<pb/><e>B'itz kyu'n qe tiyjil Cor√©</e> <pb/><t>A Dios kolol qi'j ex q'ol qipumal; a onil qe tuj q'ij ok ttzaj yajb'il qi'j.</t>", "2": "<t>Kyja'tzun mlay qo xob' maske b'aj yukch tx'otx', ex maske kyja' kyxi' b'aj qe witz tuj mar tu'n kyku'pun max t-xe',</t>", "3": "<t>maske julin mar wen ex maske pulin wen, ex maske che lu'lun qe witz tu'n kytx'u'jil.</t>", "4": "<pb/><t>At jun nima in ttzalajsa'n qe xjal ate' tuj tnam kub' tb'incha'n Dios, aju tnam lu mas xjanxix ex tok te tnajb'il Dios, aju Dios Tajaw Tkyaqil.</t>", "5": "<t>Tuj tnam lu atzun ta' Dios, kyja'tzun mlay yukch; ex ax Dios onil te ok tkub' spik'e'.</t>", "6": "<t>In che tzanun qe nasyon ex in che lu'lun qe kawb'il, ex in kub' ulj tx'otx' ok ttzaj q'ajt Dios.</t>", "7": "<pb/><t>Ate Qman aju Tajaw Tkyaqil at quk'il. Ate Dios kolol qi'j, aju Tdios Jacob.</t>", "8": "<t>Kytzaje ex kyke'yinxe aju xob'ajilxix ma tb'incha Qman twitz tx'otx'.</t>", "9": "<t>Ma we' tkyaqil q'oj tu'n tuj tkyaqil twitz tx'otx', ma che kub' ttoqan qe xob'l plech kyuk'ix qe lans, ex ma tz'ok tq'o'n kyq'aq'al qe carwaj in che ajb'en tuj q'oj.</t>", "10": "<t>Chi Dios: Kykolinxe tu'n kyq'ojine, tz'elx kynik'e wi'je qa aqine Dios. Aqine nejenel kyib'aj kykyaqil nasyon. Ex aqine nejenel kyib'aj kykyaqil xjal ate' twitz tx'otx'.</t>", "11": "<pb/><t>Ate Qman aju Tajaw Tkyaqil at quk'il. A Dios kolol qi'j, aju Tdios Jacob.</t>"}