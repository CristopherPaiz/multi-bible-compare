{"1": "<pb/><e>B'itz tu'n David</e> <pb/><t>B'anin tten wanmiye Nman Dios, b'anin tten tu'n t-xi tb'itzan qe b'itz te teya. Q'i'mel twatla, wanmiye.</t>", "2": "<t>Kyi'mel kywatle aqeye chnab' arpa ex kitar; ok chin jawil we'ye na'nxtoq ttzaj t-xe kya'j.</t>", "3": "<t>Nman, ok kjawil nnimsa'na tuk'il b'itz, kyxol qe tnam ex qe nasyon.</t>", "4": "<t>Porke ma'xix tk'ujlalila ik tza'n ju kya'j. Ex aju tyola axix tok max in japun kanun twitz kya'j.</t>", "5": "<t>Nman Dios tkub'a tib'aj kya'j; nojni twitz tx'otx' tu'n tajwalila.</t>", "6": "<t>Qo ttzaq'wentza; qo tkloma tu'n tipumala, tu'ntzun kytzoqpet qeju k'ujla'n tu'na.</t>", "7": "<pb/><t>Max tzaj yolin Dios tuj tja xjan ex tma: Tuk'il tzalajb'il kb'ajel npa'ne tuj piẍin aju tx'otx' Siquem ex kb'ajel npa'ne ju chq'ajlaj Sucot.</t>", "8": "<t>Aju tx'otx' Galaad ex tx'otx' Manasés weye qe; aju tx'otx' Efraín ik tten te weye ik tza'n jun pasb'il k'uxb'il tjax tuj nwi'ye te maqb'il; aju tx'otx' Judá ik tten te weye ik tza'n nvare tu'n nkawine;</t>", "9": "<t>aju tx'otx' Moab ik tten te weye ik tza'n jun palangan jatum tu'n tel ntx'jo'ne qe nqane; ex tib'aj tx'otx' Edom kxel nxo'ne nxajb'iye te jun techal qa otoq tz'ok te weye; ok chin jawil sch'ine tu'nju otoq chin kamb'ane kyi'j aj Filisteo.</t>", "10": "<pb/><t>¿Alkye kxel q'inte weye tuj tnam tok muro ti'j? ¿Alkye kxel ẍaqlunte weye tu'n npone max tuj Edom?</t>", "11": "<t>Nman Dios, ma qo el tik'una, minti'tl nne'tza kyuk'il qe qsoldadiye.</t>", "12": "<t>Qo tonintza tu'n tkub' kyi'j aj q'oj qi'je, ex minti'x tajb'en aju onb'il kyu'n xjal.</t>", "13": "<t>Noq tu'nju onb'il tu'n Dios ok qo kamb'ale; ex tu'n kb'el kyi'j aj q'oj qu'ne.</t>"}