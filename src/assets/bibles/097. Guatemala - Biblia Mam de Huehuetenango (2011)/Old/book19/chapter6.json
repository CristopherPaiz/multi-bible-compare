{"1": "<pb/><e>B'itz tu'n David</e> <pb/><t>Aya Nman, mi'n chin kub' tkawina tuk'il tq'oja, mi'n kub' tq'o'na ncastiwoye tuk'il ttx'u'jila.</t>", "2": "<t>Aya Nman, q'aq'antz tk'u'ja wi'je tu'nju nna'ne minti' wipune. Aya Nman, chin tq'anan oka porke in lu'lun nximlale.</t>", "3": "<t>In chin lu'lune tu'n nxob'ile. Yajtzun teya Nman, ¿jtojtzun chin tzaj tonina?</t>", "4": "<pb/><t>Ttzaja Nman, chin tkloma, chin tkloma tu'n tk'ujlalila.</t>", "5": "<t>Mi jun xjal otoq kyim jaku tzaj na'nte teya; ¿alkye jun kyimni jaku jaw nimsante teya tuj muqb'il?</t>", "6": "<t>Ma chin sikte tu'n oq'el. Tkyaqil qonik'an in chin oq'e nim, ma tz'ak' nq'axwi'ye tu'n ta'l nwitze.</t>", "7": "<t>Ma tz'ok muj ti'j tb'aq' nwitze tu'n k'ixk'oj; ma tz'ok muj ti'j nwitze noq tu'n kylaj qe aj q'oj wi'je.</t>", "8": "<pb/><t>Kypa'nmil kyib'e wi'je aqeye b'inchal mya b'a'n, porke ma tb'i Qman tq'ajq'ajel nwi'ye in chin oq'e.</t>", "9": "<t>Ma txi tb'i'n Qman aju nkub'sb'ile, ma k'met nna'j Diose tu'n.</t>", "10": "<t>Qe aj q'oj wi'je ktzajel kych'ixwi ex ktzajel b'aj kyk'u'j, ex minab'en che elel oq tu'n kych'ixwi.</t>"}