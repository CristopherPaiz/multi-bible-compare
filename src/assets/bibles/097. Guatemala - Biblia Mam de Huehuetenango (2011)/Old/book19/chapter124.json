{"1": "<pb/><e>B'itz tu'n David tu'n kyb'itzan aj Israel ok in che jax tuj Jerusalén</e> <pb/><t>B'a'n tu'n kymante aj Israel kyja': Noqwit mya a o ten Qman quk'il,</t>", "2": "<t>noqwit mya a o ten Qman quk'il tej kyok tzoqpaj qe xjal qi'j,</t>", "3": "<t>itz'xwitlo qo' tej qxi kyb'alq'u'n tej ttzaj nim kytx'u'jil qi'j.</t>", "4": "<t>Mawtlo qo'x iqan tu'n a' ex mawtlo qo kyaj tjaq'.</t>", "5": "<t>Mawtlo qo kyaj tjaq' jun nintz a' in julin wen.</t>", "6": "<pb/><t>Nimanxwit tb'i Qman tu'nju minti' ma taq' amb'il tu'n qb'aj luẍin tu'n twitz kye' ik tza'n tu'n jun txkup.</t>", "7": "<t>Ma qo kolpaj te k'ob'il ik tza'n in kolpaj jun chyu'j twitz jun b'yol chyu'j; xkub' laqj k'ob'il ex kyja'tzun xqo kolpaj.</t>", "8": "<t>A Qman onil qe, aju b'inchal kya'j ex tx'otx'.</t>"}