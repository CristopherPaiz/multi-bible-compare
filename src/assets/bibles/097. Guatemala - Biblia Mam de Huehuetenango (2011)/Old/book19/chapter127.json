{"1": "<pb/><e>B'itz tu'n Salomón tu'n kyb'itzan aj Israel ok in che jax tuj Jerusalén</e> <pb/><t>Qa mya tu'n Qman ma jaw b'inchet jun ja, noqxlo gan che aq'nal qe b'inchal ja; qa mi ma tz'ok tkwentin Qman jun tnam, noqxlo gan che xq'uqil qe kwentil tnam.</t>", "2": "<t>Noqx gan qa ma che jaw we'ye atx qwitz tu'n kyexe aq'nal ex qa otoq txi' aq'b'il ok kyxi'ye tal, ex in knet kywaye tuk'il nim siktle'n, porke a Dios q'olte aju at tajb'en kye qeju k'ujla'n tu'n akux in che tan.</t>", "3": "<pb/><t>Qe qk'wa'l jun qetzb'il in tzaj tq'o'n Qman. Qe qk'wa'l in che ul itz'j, jun oyaj jlu te qe tu'n Qman.</t>", "4": "<t>Qe qk'wa'l in che ul itz'j tej matoq q'i'n qipun, ik kyten ik tza'n txqan plech q'i'n kyu'n soldad.</t>", "5": "<t>At tzalajb'il teju xjal at nim tk'wa'l ik tza'n qe plech lu, mlay kub' ti'j kyu'n qe aj q'oj ok tpon xtisil kywitz jwes.</t>"}