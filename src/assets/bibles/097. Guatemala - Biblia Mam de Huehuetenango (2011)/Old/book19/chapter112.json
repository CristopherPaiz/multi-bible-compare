{"1": "<pb/><t>Nimanxwit tb'i Qman. <pb/>At tzalajb'il teju xjal in niman te Qman ex in tzalaj kyi'j qe tmandamyent.</t>", "2": "<t>Qe tiyjil ju xjal tz'aqlxix che b'el ky'iwla'n ex ktel kyipumal twitz tx'otx'.</t>", "3": "<t>Ktel nim tq'inumab'l tuj tja, ex aju tten tz'aqlxix kukx ktel te jumajx.</t>", "4": "<t>Ik tten ik tza'n jun spik'un tuj qlolj in qoptz'aj kye qe xjal tz'aqlxix. At tq'aq'b'il tk'u'j, at-xix tk'ujlalil ex tz'aqlxix.</t>", "5": "<t>B'a'n nne'la teju xjal in b'inchan xtalb'il ex in xi tq'o'n kych'ex xjal, ex tuj tumelxix in tb'incha'n tkyaqil;</t>", "6": "<t>kyja'tzun mlay kub' tz'aq. Aju xjal tz'aqlxix kukx ktzajel na'n.</t>", "7": "<t>Mlay xob' ok tb'inte tqanil mya b'a'n, tu'nju q'uql tk'u'j ti'j Qman, kyja'tzun kyuw tten.</t>", "8": "<t>Q'uql tk'u'j ti'j Dios, kyja'tzun minti' in xob', k'okel tke'yin ok tkub' kyi'j qe aj q'oj ti'j.</t>", "9": "<t>Xi t-sipan kykotz qe meb'a; aju tten tz'aqlxix kukx ktel te jumajx, kykyaqil xjal kjawil nimsante te.</t>", "10": "<t>Atzunte xjal mya b'a'n ktzajel ttx'u'jil ok tke'yinte jlu; ok kqitx'itx'il t-xe te' xjal; cheb'a kb'ajel tipun okxi tnaj. In pon kyk'u'j xjal mya b'a'n ti'j nimku, ex mlay kykamb'a.</t>"}