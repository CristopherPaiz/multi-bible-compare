{"1": "<pb/><e>B'itz tu'n David</e> <pb/><t>Qe xjal minti' kynab'l in kyma'n: Minti' Dios at. Kykyaqil ma che el tzpet; jumajx mya b'a'n in kyb'incha'n; misikyer jun in b'inchan b'a'n.</t>", "2": "<t>Max tuj kya'j in che tzaj tke'yin Dios qe xjal tu'ntzun tke'yinte qa at jun at tnab'l ex qa at jun in ximan ti'j Dios.</t>", "3": "<t>Kykyaqil ma che el tzpet, junx ma che el kykyaqil ex minti' kyajb'en. Mi a'l jun in b'inchan b'a'n, misikyer jun.</t>", "4": "<pb/><t>Minti'x kynab'l qe b'inchal mya b'a'n. Aqeju in che yajlan kyi'j qe xjal etzan wu'ne, tuj kywitz qa mya il jlu, ex minti' in tzaj kyna'n nb'iye, chi Dios.</t>", "5": "<t>Maske mi a'l jun xob'tzal kye, pero che jawil lu'lun tu'n kyxob'il, tu'nju kb'ajel t-sputun Dios kyb'aqil qe aj q'oj. Ok che okel tuj xmayb'il porke ik'un qe tu'n Dios.</t>", "6": "<pb/><t>Kuchiwt tzaj kolb'il kye aj Israel twi witz Si√≥n. Ok kyajtz meltz'aj qe xjal etzan tu'n Qman, aqeju otoq che'x q'i'n pres najchaq, ok che tzalajel qe tiyjil Jacob, kykyaqil qe aj Israel.</t>"}