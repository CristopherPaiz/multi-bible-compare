{"1": "<pb/><e>B'itz tu'n David tej tel oq twitz Absalón aju tky'ajal</e> <pb/><t>Nman Dios, ma che chmet-xix qe aj q'oj wi'je, nimxix qe xjal in jaw kyi'n kyib' wi'je,</t>", "2": "<t>nimku xjal in che yolin wi'je ex in kyma'n: Mlay klet jlu tu'n Dios, che chi.</t>", "3": "<t>Atzun teya Nman, aya kolol wi'je, aya in jaw nimsante weye ex aya in tzaj kyuwsante nk'u'je.</t>", "4": "<pb/><t>Tu'n tq'ajq'ajel nwi'ye kyuw in xi nqanine onb'il te Qman, ex in chin tzaj tzaq'we'ne tu'n max twi witz xjan aju etzan tu'n.</t>", "5": "<t>In chin kub' koẍe'ye ex in tzaj nwatle ex nne'l nwatle, noq tu'nju ate Qman tzyulte weye.</t>", "6": "<t>Mlay chin xob'e kywitz noq jte' mil xjal kytxolin kyib' wi'jele b'anin kyten tu'n kyok tzoqpaj wi'je.</t>", "7": "<pb/><t>We'ktza Nman. Chin tkloma Nman Dios. Porke aya kb'ajel k'ixb'isante kyq'o'tx kykyaqil aj q'oj wi'je; kb'ajel tb'uchina twitz kye' qe xjal mya b'a'n.</t>", "8": "<t>Tu'na at kolb'il Nman, ky'iwlama aju tnam etzan tu'na.</t>"}