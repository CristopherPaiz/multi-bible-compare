{"1": "<pb/><e>A jlu tu'n t-xi b'itzet tuj q'ij te ojlab'l</e> <pb/><t>Ma'xix toklena Nman, b'a'n tu'n t-xi q'ot chjonte teya ex tu'n kyxi b'itzet qe b'itz te nimb'il teya.</t>", "2": "<t>Tu'n t-xi q'met te prim ex te qonik'an aju tk'ujlalila ma'xix ex aju ttena tz'aqlxix,</t>", "3": "<t>tuk'il tq'ajq'ajel kywi chnab' arpa ex kitar.</t>", "4": "<pb/><t>Nman Dios, in chin tzalaje kyu'n qe tb'inchb'ena. Kyu'n qe taq'unb'ena ma chin noje tu'n tzalajb'il.</t>", "5": "<t>Nman Dios, ma'xix qe taq'unb'ena, ex qe t-ximb'etza jalo poninb'aj.</t>", "6": "<t>O'kx qeju minti' kynab'l mlay tz'el kynik' ti'j.</t>", "7": "<t>Qe xjal mya b'a'n, maske che ch'iy ik tza'n k'ul, ex maske che ok q'inun, pero a jlu o'kx k'ajb'el tu'n kynaj te jumajx.</t>", "8": "<t>Atzun teya Nman, kukx ktela ma'xix toklena.</t>", "9": "<t>Ax tok Nman, ok che najel qe aj q'oj ti'ja; ex kykyaqil qe b'inchal mya b'a'n ok che b'ajel sputj.</t>", "10": "<pb/><t>Tu'na nno'k mastl wipune ik tza'n tipun jun tor, ex in jax tq'o'na perjum tuj nwi'ye.</t>", "11": "<t>Ok wila'ye ok kynaj qe aj q'oj wi'je; ex ok nb'i'ye ok tkub' kycastiw qe xjal mya b'a'n, aqeju ma jaw kyi'n kyib' wi'je.</t>", "12": "<pb/><t>Qe xjal tz'aqlxix che tel tuj txub'txaj, ik che okel ik tza'n qe palma tb'anilxix, ex che ch'iyil ik tza'n qe wi'ten twi witz LÃ­bano.</t>", "13": "<t>Ik kyten ik tza'n qe tze' awa'n qe jatum ta' tja Qman. Nno'k kyxmakal ttxa'n pe'n twitz tja Dios.</t>", "14": "<t>Ex kukx nno'k kywitz maske otoq che tijin; kukx ktel kyipun ex puro cha'x qe;</t>", "15": "<t>ex ok kxel kyma'n kyja': Tz'aqlxixte Qman aju klol weye, ex minti' jun mya b'a'n tuk'il.</t>"}