{"1": "<pb/><t>Nimanxwit tb'i Qman. Aqeye tmajen Qman, kynimsa'n jawe tb'i.</t>", "2": "<pb/><t>Nimanxwit tb'i Qman ja'lo ex te jumajx.</t>", "3": "<t>Nimanxwit tb'i Qman kyu'n qeju najlqe tuj tjawitz q'ij ex max tuj telex q'ij.</t>", "4": "<t>Ma'xix toklen Qman kyib'aj qe nasyon; tkub' tajwalil tib'aj kya'j.</t>", "5": "<pb/><t>Mi a'l jun jaku pon ik tza'n te Qman Dios; in kawin max tib'aj kya'j,</t>", "6": "<t>ex maske ikju pero in tzaj mok'e' tu'n tku'tz tke'yin kya'j ex tx'otx'.</t>", "7": "<t>In jaw twab'an Qman aju meb'a tkub' twitz tx'otx', ex aju xjal minti' at te nne'tz ti'n tuj yajb'il te,</t>", "8": "<t>tu'ntzun tkub' tq'uqb'a'n kyxol qe xjal ma' kyoklen, kyxol qe xjal ma' kyoklen tuj ttanmi.</t>", "9": "<t>Aju xu'j minti' tal, ktzalajel tu'n Qman tu'nju otoq tz'ok te txuyb'aj, ex ktel tuj tex tja. <pb/>Nimanxwit tb'i Qman.</t>"}