{"1": "<pb/><e>B'itz tu'n David</e> <pb/><t>Nman, in tzalaj rey tu'nju ma txi tq'o'na tipumal; nim in tzalaj ex tu'na ma kamb'an.</t>", "2": "<t>Ma tzaj tq'o'na qe tajb'il; minti' ma kub' txk'a'yina qe tqanb'etz.</t>", "3": "<t>Ma tk'ama tuk'il nimku ky'iwb'il, ex ma jax tq'o'na jun coron q'an pwaq tuj twi'.</t>", "4": "<t>Xi tqanin tchwinqlal teya, ex tzaj tq'o'na ma' tuj tchwinqlal ex te jumajx.</t>", "5": "<t>Noq tu'nju onb'il tu'na, ma'xix ma tz'ok tipumal, ma txi tq'o'na nimb'il te ex toklen ma'xix.</t>", "6": "<t>Ma kub' tky'iwla'na te jumajx; ma noj tu'n tzalajb'il tu'nju aya at tuk'il.</t>", "7": "<pb/><t>Aya rey, mlayx kub' tz'aqa tu'nju q'uql tk'u'ja ti'j Qman; q'uql tk'u'ja ti'j tk'ujlalil Dios aju ma'xix toklen.</t>", "8": "<t>Tu'n tipumala kb'el kyi'j kykyaqil aj q'oj ti'ja; ex tu'n tb'anq'ab'a kb'el kyi'j qeju in che ik'un teya;</t>", "9": "<t>b'i'x che okex tq'o'na qe tuj jun jorni in k'ant tu'n q'aq' ok tula tu'n tkub' kysentens tu'na. Tu'n tq'oj Qman che b'el tz'e'y tu'n q'aq'.</t>", "10": "<t>Che najel qe kyk'wa'l ex qe kyiyjil tu'na, mi a'l jun kyjel anq'in kyxol xjal.</t>", "11": "<t>Maske kyaj tu'n kyb'inchante jun mya b'a'n ti'ja ex qa tu'n tb'aj kyximan jun ti'xti ti'ja, ex mlay b'ant kyu'n.</t>", "12": "<t>Tu'na che k'elel oq ok t-xi tumla'na plech kyi'j.</t>", "13": "<pb/><t>Kjawil qnimsane tb'iya Qman, tu'nju nim tipumala. Qo b'itzale ex kxel qq'o'ne chjonte teya tu'n tipumala ma'xix.</t>"}