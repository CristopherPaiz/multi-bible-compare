{"1": "<pb/><e>B'itz tu'n David</e> <pb/><t>Ti'j kya'j in tyek'un tib' tajwalil Dios, ex ti'j twitz kya'j in yek'unjtz taq'unb'en tq'ab'.</t>", "2": "<t>Aju yol in tma'n jun q'ij, ax in yolin juntl q'ij ti'j; ex aju yol in tma'n jun qonik'an, ax in yolin juntl qonik'an ti'j, in che yolin ti'j tnab'l Dios.</t>", "3": "<t>Maske minti' q'ajq'aj qe yol ex minti' in b'injtz jun tq'ajq'ajel wib'aj,</t>", "4": "<t>pero aju tqanil in xi' tuj tkyaqil twitz tx'otx' ex max in pon b'aj kyyol ttxa'npun tx'otx', max jatum ta' tnajb'il q'ij.</t>", "5": "<t>Ik tten q'ij ik tza'n jun ku'xun at tipun tu'n tqelan, ex ik tza'n jun chmilb'aj nne'tz tuj tja k'itzqe toklen moje'.</t>", "6": "<t>Nne'tz q'ij tuj jun pak' t-xe kya'j ex in pon b'aj tuj juntl pak', mi a'l jun jaku tz'el oq twitz tkyaqal.</t>", "7": "<pb/><t>Aju tley Qman Dios tz'aqlxixte porke in tq'o'n ak'aj qipumal; qe tmandamyent axix tok qe ex aju xjal minti' ch'in b'a'n tu'n nno'k tnab'l kyu'n.</t>", "8": "<t>Qe t-xnaq'tzb'il Qman Dios tz'aqlxix qe ex in kytzalajsa'n qanmi. Qe tmandamyent mya smo'n kyten ex in kyspik'b'a'n tuj qwitz.</t>", "9": "<t>Aju tu'n qxob' twitz Qman Dios ex tu'n qniman te, minti' tpaltil ex kukx ktel te jumajx. Qe tmandamyent axix tok qe, ex kykyaqil tz'aqlxix.</t>", "10": "<t>Mas tb'anilxix qe twitz q'an pwaq ex mas chi' qe twitz ta'l kab'.</t>", "11": "<t>In kyq'o'n nnab'le, aqine tmajena; qa ma che japun wu'ne, nim b'a'n in kyb'incha'n weye.</t>", "12": "<pb/><t>Â¿Alkye jun jaku tz'el tnik' ti'j tpaltil? Nman, najsama aju npaltile minti' nne'l nnik'e ti'j.</t>", "13": "<t>Chin tkwentin oka tu'n mi tjaw nniman wib'e, mi'n taq'a amb'il tu'n tkub' wi'je tu'n nnimb'il wib'e. Kyja'tzun chin okele te tz'aqlxix ex mlay chin ik'e tib'aj tleya.</t>", "14": "<pb/><t>B'a'nwt tz'ela nyole ex nximb'etze tuj twitza, aya Nman klol weye ex tzoqpil weye.</t>"}