{"1": "<pb/><t>Nman, ti'ja in chin txokone: jurat ttzaj naja, chin tb'intza ok nkub'sane twitza.</t>", "2": "<t>Ikwit tz'e'la nna'j Diose ik tza'n storak in kub' patit twitza, ex ok kyjaw nyek'une qe nq'ab'e twitz kya'j tu'n nna'ne Dios, ikwit tz'e'la ik tza'n jun oyaj in xi q'o'n teya te qale.</t>", "3": "<pb/><t>Nman, q'onka jun xq'uqil te ntzi'ye tu'ntzun mi'n tetz jun yol mya b'a'n tuj ntzi'ye.</t>", "4": "<t>Mi'n taq'a amb'il tu'n nximane ti'j mya b'a'n, mi tu'n nb'inchanteye mya b'a'n junx kyuk'il qe b'inchal mya b'a'n, ex tu'n mi'n ntene tuj nin wa'n in b'ant kyu'n.</t>", "5": "<pb/><t>Qa ma kub' tq'o'n xjal tz'aqlxix ncastiwoye jun xtalb'il ok tb'incha' weye, ex mer ik tza'n perjum te weye qa ma chin ok tmayo'n. Mlay tz'el wik'une jlu; tu'n kylaj qeju yajb'il lu kukx ok chin na'le Dios.</t>", "6": "<t>Qe nejenel kye qe xjal mya b'a'n che elex xo'n ttxa'n xaq, ex k'elel kynik' ti'j axix tok nyole.</t>", "7": "<t>Kb'ajel sputj kyb'aqil tuj kynajb'il kyimni, ik tza'n in b'aj ch'okit tx'otx'.</t>", "8": "<pb/><t>Nman Dios, o'kx ti'ja q'uql nk'u'je. Ti'ja nno'k nklon wib'e; mi'n chin kyaj tkolina.</t>", "9": "<t>Chin tkloma tuj k'ob'il ma kub' kyq'o'n wi'je; chin tkloma tuj k'ob'il kyu'n qe xjal b'inchal mya b'a'n.</t>", "10": "<t>E kykub' tz'aq qe xjal mya b'a'n tuj kyex kyk'ob'il, atzun weye tu'n nklete.</t>"}