{"1": "<pb/><e>A jlu o tz'ib'anjtz tu'n David tej kypon aj Zif q'malte tqanil te Sa√∫l kyja': Lu David in ewan tuj qtx'otx'e, che chi.</e> <pb/><t>Nman Dios, chin tkloma tu'n tipumala. Colina wi'je tu'n tipumala.</t>", "2": "<t>Nman Dios, b'intza aju nna'j Diose; q'ontz twi'ya kyi'j qe nyole.</t>", "3": "<t>Qe xjal in jaw kyniman kyib' ex qeju jawni kywitz tu'n kyq'ojin ma che jaw we' wi'je ex kyaj tu'n nkub' kyb'yo'n. Minti' kyaj ti'ja Dios.</t>", "4": "<t>Maske ikju pero aya in onin weye; tu'na kukx itz'x qine.</t>", "5": "<t>Ex tu'na nna'j tq'o'na t-xel mya b'a'n in kyb'incha'n qe aj q'oj wi'je, xitun kub'a qe Nman, tu'nju tz'aqlxixa.</t>", "6": "<pb/><t>Kxel nq'o'ne chojb'il teya tu'n wexe ngan, kjawil nnimsa'ne tb'iya tu'nju puro b'a'na,</t>", "7": "<t>porke o chin klete tu'na tuj tkyaqil yajb'il weye, ex o wile o kub' kyi'j qe aj q'oj wi'je.</t>"}