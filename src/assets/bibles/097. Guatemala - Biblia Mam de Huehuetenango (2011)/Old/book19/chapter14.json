{"1": "<pb/><e>B'itz tu'n David</e> <pb/><t>Qe xjal minti' kynab'l in kyma'n: Minti' Dios at. Kykyaqil ma che el tzpet; jumajx mya b'a'n in kyb'incha'n; minti' jun in b'inchan b'a'n.</t>", "2": "<t>Max tuj kya'j in che tzaj tke'yin Qman qe xjal, qa at jun at tnab'l ex qa at jun in ximan ti'j Dios.</t>", "3": "<t>Kykyaqil ma che el tzpet ex in che b'et tuj b'e mya b'a'n; junx ma che el ex minti' kyajb'en. Mi a'l jun in b'inchan b'a'n, misikyer jun.</t>", "4": "<pb/><t>Minti'x kynab'l qeju b'inchal mya b'a'n, aqeju in che yajlan kyi'j qe xjal etzan wu'ne; tuj kywitz qa mya il jlu, ex minti' in tzaj kyna'n nb'iye, chi Dios.</t>", "5": "<t>Che tzajel lu'lun tu'n kyxob'il, tu'nju at Dios kyuk'il qeju b'a'n che niman te.</t>", "6": "<t>In che ok ten tzaksalte kyximb'etz qeju mans, ex ate Qman klolte kye.</t>", "7": "<pb/><t>Kuchiwt tzaj kolb'il kye aj Israel twi witz Si√≥n. Ok kyajtz meltz'aj qe xjal etzan tu'n Qman, aqeju otoq che'x q'i'n pres najchaq, ok che tzalajel tiyjil Jacob ex kykyaqil aj Israel.</t>"}