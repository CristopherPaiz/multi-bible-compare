{"1": "<pb/><e>B'itz tu'n David</e> <pb/><t>Nman Dios: ¿Alkye jaku najan tuj tjaya? ¿Alkye jaku najan twi witz xjan aju etzan tu'na?</t>", "2": "<t>O'kx aju xjal in b'et tuj tumelxix ex in tb'incha'n aju tz'aqlxix, aju in tma'n jun yol axix tok tu'n tkyaqil tanmi;</t>", "3": "<t>aju minti' in yolin mya b'a'n ti'j juntl; aju minti' in tb'incha'n mya b'a'n ti'j tamiw, ex minti' in xo'n yol ti'j tvesin;</t>", "4": "<t>aju ik'un tu'n aju xjal ik'un tu'n Dios, ex in che jaw tnimsa'n qeju in che niman te Qman, aju in japun tu'n aju trat otoq txi ttziyan maske mya b'a'n ma tz'ela;</t>", "5": "<t>aju in xi tq'o'n tpwaq te kych'ex xjal ex minti' in tqanin ta'l, ex aju minti' in tk'mo'n pwaq in tzaj oyin te tu'n tkub' t-sentens jun xjal minti' til. Aju xjal in b'ant tkyaqil jlu tu'n tuj tumel, mlayx kub' tz'aq.</t>"}