{"1": "<pb/><e>Aju b'itz lu kub' ttz'ib'an David tej tq'ojin tuk'il Aram-naharaim ex tuk'il Aram te tnam Soba, ex ajtz meltz'aj Joab ex e kub' tb'yo'n kab'laj mil xjal te tnam Edom tuj chq'ajlaj Atz'an tb'i.</e> <pb/><t>Nman Dios, tu'n tq'oja ma qo kyaj tkolina, ma kub' qi'je tu'na; q'ontza qipune juntl maj.</t>", "2": "<t>O tzaj lu'lun tx'otx' tu'na ex o tz'el k'ab'chaj; jpun oka juntl maj qe tpa'xil, porke nib'an tb'aj xitj.</t>", "3": "<t>Aju tnam etzan tu'na ma tz'ok tq'o'na tuj malb'il kyuwxix, mer ik tza'n vin ma tzaj tq'o'na qeye ex ma qo pich'jeye tu'n;</t>", "4": "<t>ja'lo q'onxa jun techal kye qeju in che niman teya, tu'ntzun kykolpaj kye qe plech in che tzaj xo'n.</t>", "5": "<t>Qo ttzaq'wentza, ex qo tkloma tu'n tipumala. Kolina kyi'j qeju in che tk'ujla'na.</t>", "6": "<pb/><t>O tzaj tma'n Dios tuj tja xjan kyja': Tuk'il tzalajb'il kb'ajel npa'ne tuj piẍun aju tx'otx' Siquem, ex kb'ajel npa'ne ju chq'ajlaj Sucot.</t>", "7": "<t>Aju tx'otx' Galaad ex ju tx'otx' Manasés weye qe; ate Efraín ik tten te weye ik tza'n jun pasb'il k'uxb'il tjax tuj nwi'ye; ate Judá ik tten te weye ik tza'n nvare tu'n nkawine;</t>", "8": "<t>ate Moab ik tten te weye ik tza'n jun palangan jatum tu'n tel ntx'jo'ne nq'ab'e; ex tib'aj ju tx'otx' Edom kxel nxo'ne nxajb'iye te jun techal qa otoq tz'ok te weye; chin jawil sch'ine tu'nju otoq chin kamb'ane kyi'j aj Filisteo.</t>", "9": "<pb/><t>¿Alkye kxel q'inte weye tuj tnam tok muro ti'j? ¿Alkye kxel ẍaqlunte weye tu'n npone max tuj Edom?</t>", "10": "<t>Nman Dios, ma qo el tik'una; minti'tl nne'tza kyuk'il qe qsoldadiye.</t>", "11": "<t>Qo tonintza tu'n tkub' kyi'j qe aj q'oj qi'je, ex minti'x tajb'en aju onb'il kyu'n xjal.</t>", "12": "<t>Noq tu'nju onb'il tu'n Dios ok qo kamb'al; ex tu'n kb'el kyi'j qe aj q'oj qu'n.</t>"}