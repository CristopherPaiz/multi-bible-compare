{"1": "<pb/><e>Kyb'itz aj Israel ok in che jax tuj Jerusalén</e> <pb/><t>At tzalajb'il kye qe xjal in che xob' twitz Qman ex b'a'n che niman te.</t>", "2": "<t>Ok kwa'la ti'j taq'unb'ena, ktzalajela, ex b'a'n k'elel teya.</t>", "3": "<t>Ik k'okel t-xu'jila tuj tjaya, ik tza'n tqan uva nim twitz tok, ex qe tk'wa'la che okel txole' ti'j tmesa, ik kyten ik tza'n qe tal tze' olivo.</t>", "4": "<t>Kyja'tzun tten kb'el tky'iwla'n Qman aju xjal b'a'n niman te.</t>", "5": "<pb/><t>Awt Qman tzaj ky'iwlante teya max twi witz Sión. Tuj tkyaqil q'ij te tanq'ib'la kuchiwt tu'n ttila aju b'a'n ktzajel tib'aj Jerusalén.</t>", "6": "<t>Nimxwit tuj tq'ija tu'ntzun ttila qe tal tchmana. <pb/>Che tenxwit aj Israel tuj txub'txaj.</t>"}