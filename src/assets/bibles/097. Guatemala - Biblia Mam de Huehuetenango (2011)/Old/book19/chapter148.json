{"1": "<pb/><t>Nimanxwit tb'i Qman. <pb/>Nimanxwit tb'i Qman max tuj kya'j. Aqeye najl tuj kya'j, kynimsa'n jawe tb'i Qman.</t>", "2": "<t>Aqeye t-anjel Qman, kynimsa'n jawe tb'i kykyaqile. Aqeye nimxix kyajlale ate'ye tuj kya'j, kynimsa'n jawe tb'i kykyaqile.</t>", "3": "<t>Aya q'ij ex aya xjaw, kynimsa'n jawe tb'i. Aqeye che'w in che qoptz'aj, kynimsa'n jawe tb'i.</t>", "4": "<t>Aya kya'j ma' tjaw, nimsa'n jawa tb'i, aya a' at twitz kya'j, nimsa'n jawa tb'i.</t>", "5": "<pb/><t>E tjaw nimset tb'i Qman porke a o q'mante tu'n kyb'ant kykyaqil jlu;</t>", "6": "<t>e kub' tq'o'n tu'n kyten tuj kylugar te jumajx, kub' tq'o'n jun tley kyib'aj ex mlay che ik' tib'aj.</t>", "7": "<pb/><t>Ax ikx kyeye aqeye ate' tuj tkyaqil twitz tx'otx', kynimsa'n jawe tb'i Qman: Aqeye nmaq txkup ate' tuj mar ex aya mar ma' t-xe',</t>", "8": "<t>ax ikx teya tqan q'ankyoq ex saqb'aqun, aya ttxa che'w ex muj, ex aya kyq'iq' nim tipuna ex in japun tu'na aju in tzaj q'ma'n teya;</t>", "9": "<t>aqeye nmaq witz ex qe tal witz, aqeye tze' wi'ten ex qe tze' b'a'n tlo'njtz kywitz,</t>", "10": "<t>aqeye alumaj ex qe txkup tuj k'ul, qe chyu'j, ex qe jil in xi kyjaqu'n kyk'u'j twitz tx'otx';</t>", "11": "<t>aqeye rey twitz tx'otx' ex kykyaqil tnam; kykyaqil qe nejenel ex qe kawil twitz tx'otx',</t>", "12": "<t>qe ku'xun ex qe q'apoj; qe tij xjal ex qe k'wa'l.</t>", "13": "<t>Kykyaqile kynimsa'n jawe tb'i Qman, porke o'kx te ma' t-xilen. Mas ma' tajwalil twitz tajwalil kya'j ex tajwalil tx'otx'.</t>", "14": "<t>Ma txi tq'o'n kyipumal qe xjal etzan tu'n. <pb/>E tjaw nimsa'n tb'i kyu'n qe okslal ti'j, aqeju aj Israel niqayin ate' ttxlaj ex etzan qe tu'n. <pb/>Nimanxwit tb'i Qman.</t>"}