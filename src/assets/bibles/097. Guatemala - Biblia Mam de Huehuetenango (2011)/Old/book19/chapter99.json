{"1": "<pb/><t>Ate Qman in kawin, tkub'sa'n tq'uqb'il kyib'aj qe querubín. In che jaw lu'lun qe nasyon tuk'ix enter tx'otx'.</t>", "2": "<t>Ma'xix toklen Qman tuj tnam Sión; ma'xix toklen kyib'aj kykyaqil tnam.</t>", "3": "<t>Nimanxwit tb'i, ma'xix toklen ex xob'ajilxix; <pb/>Ate Dios xjante.</t>", "4": "<pb/><t>Aya jun rey ma'xix tipumal in tzalaja tu'n tb'ant aju tz'aqlxix; tu'na kub' tq'o'na jun ley tuj tumelxix, o tb'inchaya aju tz'aqlxix ex aju tjiqumal ti'j kyi'j aj Israel.</t>", "5": "<t>Kynimsa'n jawe Qman aju Qdios, ex che ẍmeje'kuye twitz tq'uqb'il. <pb/>Ate Dios xjante.</t>", "6": "<pb/><t>Ate Moisés tuk'ix Aarón at kyoklen ik tza'nx qe pal; atzunte Samuel at kyxol qeju in jaw kynimsa'n tb'i Qman. Tej t-xi kyqanin onb'il te Qman, e tzaj tzaq'we'n tu'n.</t>", "7": "<t>O yolin Dios kyuk'il max tuj jun muj otoq kub' ten kyib'aj, ex o che japun qe tmandamyent kyu'n tuk'ix ju ley xi tq'o'n kye.</t>", "8": "<pb/><t>Aya Qman Dios e je'x ttzaq'we'na qe. Kub' tnajsa'na kyil, ax ikx kub' tq'o'na kycastiw ti'j kyb'inchb'en mya b'a'n.</t>", "9": "<t>Kynimsan jawe Qman Dios, che ẍmeje'kuye twitz twi witz xjan aju etzan tu'n. <pb/>Porke ate Qman Dios xjante.</t>"}