{"1": "<pb/><e>B'itz tu'n David</e> <pb/><t>Xi tma'n Qman te Wajawe: Qekuya tuj nb'anq'ab'e akutzun in kub' kyi'j aj q'oj ti'ja wu'ne.</t>", "2": "<pb/><t>Max twi witz Si√≥n tzul tq'o'n Qman aju tvara te jun techal tipumala, ex b'a'n tu'n tkub' kyi'j qe aj q'oj tu'na.</t>", "3": "<t>Ok tkub' kyi'j qe aj q'oj tu'na, qe xjal etzan tu'na kyu'nx kxel kyq'on kyib' tuj tkwenta. Tkyaqil q'ij k'okel tipuna ik tza'n jun ku'xun, ex ik tza'n ttxa che'w in kub' twi witz xjan ok tkub' spik'e'.</t>", "4": "<pb/><t>At jun yol axix tok tzaj ttziyan Qman ex mlay ch'expet tu'n: Aya k'okel te pal te jumajx, ax toklena k'okel ik tza'n te Melquisedec.</t>", "5": "<pb/><t>Atzun tkub' Qman tuj tb'anq'ab'a; ex ok ttzaj tq'oj, che najel qe rey tu'n.</t>", "6": "<t>Kb'el kysentens qe nasyon tu'n; ex nim kyximlal kyimni kb'el ten tu'n twitz tx'otx' ok kykub' tb'yo'n, ex kb'el tpa'n kywi' qe nejenel tuj tkyaqil twitz tx'otx'.</t>", "7": "<t>Kk'al a' tuj tq'ab' xaq tuj b'e, ex k'okel mas tipun tu'n a' lu.</t>"}