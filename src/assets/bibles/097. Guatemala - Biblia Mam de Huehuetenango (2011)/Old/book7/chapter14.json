{"1": "<pb/>Pon jun q'ij ku'x Sansón tuj tnam Timnat ex ok tke'yin jun q'apoj aj Filisteo.", "2": "Tejtzun tul meltz'aj tja, xi tma'n kye tma'n: <pb/>—Ma wile jun q'apoj aj Filisteo tuj tnam Timnat, kyxi'ye qanilte tu'ntzun nmoje'ye tuk'il.", "3": "<pb/>Atzun kye tman xi kytzaq'we'n: <pb/>—Baqa minti' xu'j kyxol xjal at qxilen kyuk'il, ex qa kyxol kykyaqil aj Israel. ¿Ti tganara ti'j tu'nju alix txi'ya jyolte t-xu'jila kyxol aj Filisteo, aqeju mya okslal ti'j Dios? <pb/>Atzunte Sansón xi ttzaq'we'n: <pb/>—Aju q'apoj lu at nganiye ti'j, ex atzunju waje tu'n ttzaj kyi'ne te nxu'jile.", "4": "<pb/>Minti'toq b'a'n kyu'n tman Sansón qa tu'n Qman b'ant ikju, porke in jyontoq Qman tumel tza'n tten tu'n tok tzoqpaj kyi'j aj Filisteo, aqeju in che kawintoq kyib'aj aj Israel tuj tyemp lu.", "5": "Kyja'tzun tten xi' Sansón tuj tnam Timnat tuk'ix tman ex ttxu'. Tej tpon Sansón t-xol tqan uva, niqayin ttxlaj tnam, ok tzoqpaj jun tal tman b'alun ti'j, in tzanuntoq wen.", "6": "Tzaj q'o'n naj tipumal Sansón tu'n T-xew Dios, cabal o kub' tman b'alun tu'n, ex b'i'x b'aj ttzaqun tu'n tq'ab' mer ik tza'n in b'aj tzaqat jun tal chip, ex misikyer xi tma'n kye tman aju otoq b'aj.", "7": "Pontzun ex o yolin tuk'il q'apoj ex o t-xo' tgan ti'j.", "8": "<pb/>Tb'ajlenxitzun junjun q'ij, xi' Sansón juntl maj tu'n tmoje' tuk'il q'apoj, ex ik'x ttxlaj b'e tu'n t-xi' ke'yilte tal tman b'alun otoq kub' tb'yo'n, ex tej tpon o til txqan ttxu colmen, tuk'ix txqan ta'l kab' tuj t-ximlal b'alun kyimni.", "9": "Eltzun tloch'in Sansón ttxk'omil kab' tu'n tq'ab' tu'n tetz ta'l kab' tu'n, ex ik'tzun in lo'n kab'. Tej kypon knet qe tman tu'n, xi tq'o'n ta'l kab' te kylo', ex minti' xi tma'n kye qa tuj tk'u'j kyimni b'alun otoq tz'etz ti'n ta'l kab'.", "10": "<pb/>Xitzun tman Sansón ma tja q'apoj, ex ok jun ninq'ij tu'n Sansón ik tza'nx in b'ant kyu'n ku'xun.", "11": "Tej kylonte aj Filisteo otoq pon Sansón, tzaj kyi'n 30 ku'xun tu'n kyten tuk'il.", "12": "Xi tma'n Sansón kye qeju 30 ku'xun: <pb/>—Kxel nma'ne jun yol kyeye tu'n kyna'ne ti'j. Qatzun otoq che na'ne ti'j ex otoq tzaq'wet kyu'ne tuj tumelxix tuj wuq q'ij ninq'ij lu, kxel nq'o'ne jun xb'alun tb'anilxix b'inchamaj ti'j noq' lino te teyle junjun kyeye, ex jun txkaj xb'alun aju in ajb'en te ninq'ijb'il.", "13": "Qatzun minti' ẍe na'ne ti'j, teyletzun junjun kyeye ktzajel tq'o'n jun xb'alun puro tb'anilxix weye, b'inchamaj ti'j noq' lino, tuk'ix jun txkaj xb'alun aju in ajb'en te ninq'ijb'il. <pb/>Atzun kye tzaj kytzaq'we'n: <pb/>—Q'mantza qeye alkye yol tu'n qna'ne ti'j. Lu qo'ye lu qo b'ile ti'j.", "14": "<pb/>Xitzun tma'n Sansón aju yol tu'n kyna'n ti'j ex chi kyja': <pb/><t>Ti'j ju b'a'n chyo'n, ma tz'etz ju b'a'n tlo'njtz; ex aju attoq nim tipun, puro chi' ma tz'etz tuj.</t> <pb/>Tejtzun tel ox q'ij, na'nxtoq kyna'n qe xjal ti'j ju yol.", "15": "Tuj tkyajin q'ij xi kyma'n te t-xu'jil Sansón: <pb/>—Q'o'nka tilil tu'n ttzaj tma'n tchmila aju yol minti' in qo na'ne ti'j, ex qa mi'n, kb'el qpatuna kyuk'ix qeju ate' tuj tja tmana. Aju txokb'il qeye kyu'ne, mer ik tza'n noq tu'n tel kyi'ne aju at qeye.", "16": "<pb/>Oktzun ten t-xu'jil Sansón oq'el ex xi tma'n te: <pb/>—Minti' tganiya wi'je. Ik'un qine tu'na. Ma txi tma'na jun yol kye nxjalile tu'n kyna'n ti'j, ex na'nx ttzaj tma'na weye alkye tzaq'web'l ti'j yol. <pb/>Atzunte Sansón xi ttzaq'we'n: <pb/>—Na'nxpe t-xi nma'ne te nmane ex te ntxu'ye, ex ¿tza'ntzun tten tu'n t-xi nma'ne teya?", "17": "<pb/>Atzunte xu'j kukxtoq t-oq' ttxlaj Sansón tuj wuq q'ij ninq'ij, ex tu'nju kukx twulin xu'j, kyja'tzun tuj twuqin q'ij xi tma'n Sansón aju tzaq'web'l ti'j yol. Xi'tzun xu'j q'malte tzaq'web'l ti'j yol kye t-xjalil.", "18": "Tujtzun twuqin q'ij, tej na'nxtoq tex q'ij, e je'xtzun aj Filisteo q'malte tzaq'web'l te Sansón. Che chi kyja': <pb/><t>Minti' juntl mas chi' twitz ta'l kab', ex minti' juntl at nim tipun ik tza'n te b'alun.</t> <pb/>Atzunte Sansón xi ttzaq'we'n: <pb/><t>Noqwit minti' xi kyqanine te nxu'jile aju t-xilen yol, minti'wtlo ẍe na'ne ti'j.</t>", "19": "<pb/>Te tib'ajxi jlu tzaj q'o'n tipumal Sansón tu'n T-xew Dios, xi' tuj tnam Ascalón, e kub' tb'yo'n 30 xjal tuj tnam lu, el ti'n kyxb'alun kyi'j, ex aju xb'alun lu ajb'en tu'n te chojb'il kye xjal otoq tzaj kyma'n tzaq'web'l ti'j yol. Tzaj nim tq'oj Sansón ex ajtzun tja tman.", "20": "Atzunju t-xu'jil Sansón xi q'o'n te jun tuk'il otoq ten tuj mejeb'le'n."}