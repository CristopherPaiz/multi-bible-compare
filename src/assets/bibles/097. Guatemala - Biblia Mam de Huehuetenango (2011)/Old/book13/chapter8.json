{"1": "<pb/>Qe tky'ajal Benjamín, atzun qe jlu: Bela tb'i tnejel, Asbel tb'i tkab'in, Ahara tb'i toxin,", "2": "Noha tb'i tkyajin, ex Rafa tb'i tjwe'yin.", "3": "Qe tky'ajal Bela, atzun qe jlu: Adar, Gera, Abiud,", "4": "Abisúa, Naamán, Ahoa,", "5": "Gera, Sefufán ex Hiram.", "6": "<pb/>Qe tky'ajal Aod, aqeju nejenel kye junjun k'loj kyiyjil najlqetoq tuj tnam Geba e je'x q'i'n tu'n kypon tuj tnam Manahat, atzun qe jlu:", "7": "Naamán, Ahías ex Gera. Ate Gera xi q'inte kye, ex ax Gera tman Uza ex Ahiud.", "8": "<pb/>Ate Saharaim o tzaj txqantl tky'ajal tuj tx'otx' kye aj Moab, tkub'lenxi tpa'n tib' kyuk'il qe t-xu'jil Husim ex Baara kyb'i.", "9": "Qe tky'ajal e tzaj ti'j Hodes, aju juntl t-xu'jil o knet, atzun qe jlu: Jobab, Sibia, Mesa, Malcam,", "10": "Jeúz, Saquías ex Mirma. Atzun qe tky'ajal jlu, nejenel qe kye junjun k'loj kyiyjil.", "11": "<pb/>Ex qe tky'ajal otoq che tzaj ti'j t-xu'jilb'en Husim tb'i, atzun qe jlu: Abitob ex Elpaal.", "12": "Qe tky'ajal Elpaal, atzun qe jlu: Heber, Misam, ex Semed. Ate Semed jaw b'inchante qe tnam Ono ex Lod kyuk'ix qe ky-aldey.", "13": "Ax ikx Bería ex Sema tky'ajal Elpaal qe, nejenel qe kye qe kyiyjil najlqe tuj tnam Ajalón. Atzun qe e b'je'x lajonte kye qe xjal najlqetoq tuj tnam Gat.", "14": "Qe tky'ajal Bería, atzun qe jlu: Ahío, Sasac, Jeremot,", "15": "Zebadías, Arad, Ader,", "16": "Micael, Ispa ex Joha.", "17": "Qe tky'ajal Elpaal, atzun qe jlu: Zebadías, Mesulam, Hizqui, Heber,", "18": "Ismerai, Jezlías ex Jobab.", "19": "Qe tky'ajal Simei, atzun qe jlu: Jaquim, Zicri, Zabdi,", "20": "Elienai, Ziletai, Eliel,", "21": "Adaías, Beraías ex Simrat.", "22": "Qe tky'ajal Sasac, atzun qe jlu: Ispán, Heber, Eliel,", "23": "Abdón, Zicri, Hanán,", "24": "Hananías, Elam, Anatotías,", "25": "Ifdaías ex Peniel.", "26": "Qe tky'ajal Jeroham, atzun qe jlu: Samserai, Seharías, Atalías,", "27": "Jaresías, Elías, ex Zicri.", "28": "Atzun qe jlu nejenel qe, mas ma' kyoklen kyxol junjun k'loj kyiyjil ik tza'nx kyb'i tz'ib'an, ex atzun qe jlu e najan tuj Jerusalén.", "29": "<pb/>Tuj tnam Gabaón najltoq Jehiel, aju nejenel tuj Gabaón. Aju t-xu'jil Jehiel, Maaca tb'i.", "30": "Ex atzun kyb'i qe tky'ajal jlu: Abdón tb'i tnejel, tuk'ix Zur, Cis, Baal, Ner, Nadab,", "31": "Gedor, Ahío, Zequer", "32": "ex Miclot aju tman Simea. Ax ikx qe jlu e najan niqayin kytxlaj kyerman tuj Jerusalén.", "33": "Ate Ner tman Cis, atzunte Cis tman Saúl, ex ate Saúl kyman Jonatán, Malquisúa, Abinadab ex Es-baal.", "34": "Ate Jonatán tman Merib-baal, atzunte Merib-baal tman Micaía.", "35": "Qe tky'ajal Micaía, atzun qe jlu: Pitón, Melec, Tarea, ex Acaz.", "36": "Ate Acaz tman Joada, ex atzunte Joada kyman Alemet, Azmavet ex Zimri; ate Zimri tman Mosa,", "37": "atzunte Mosa tman Bina, atzunte Bina tman Rafa, atzunte Rafa tman Elasa, atzunte Elasa tman Azel.", "38": "<pb/>Qe tky'ajal Azel qaq kyb'aj, ex atzun qe jlu: Azricam, Bocru, Ismael, Searías, Obadías ex Hanán. Atzun qe jlu tky'ajal Azel.", "39": "<pb/>Qe tky'ajal Esec aju terman Azel, atzun qe jlu: Ulam tb'i tnejel, Jeús tb'i tkab'in ex Elifelet tb'i toxin.", "40": "<pb/>Qe tky'ajal Ulam, atzun qe soldad kyuw kyk'u'j tuj q'oj, mejor che xo'n tu'n xob'l plech. Nimxix kyky'ajal e ten ax ikx qe tal kychman, jun syent tuk'il 50 kyb'et tu'n tkyaqilx. Kykyaqil qe jlu tiyjil Benjamín qe."}