{"1": "<pb/><t>¿Jatumtzun ma txi' aju xinaq k'ujla'nxix tu'na, aya tb'anilxix ke'yin kywitz txqantl xu'j? ¿Tza'n ma txi'? Qo xe'le tuk'ila jyolte te.</t>", "2": "<t>Aju xinaq k'ujla'nxix wu'ne ma txi' tuj tqan tawal, tuj tqan bálsamo k'ok'jxix, ma txi' pastoril kye t-ẍne'l ex q'ilte b'ech.</t>", "3": "<pb/><t>Weye aju xinaq k'ujla'nxix wu'ne ex aqine te te. In pastorin kyi'j qe t-ẍne'l kyxol tqan b'ech.</t>", "4": "<t>Aya xu'j at-xix nk'ujlalile ti'ja, tb'anilxix ke'yina ex achb'ajilxixa ik tza'n qe nintz tnam Tirsa ex Jerusalén; xob'ajilxixa ik tza'n jun k'loj soldad kyja' kyxi' tuj q'oj.</t>", "5": "<t>Mi'n kukx tzaj tke'yina wi'je, porke ma kub' wi'je kyu'n qe tb'aq' twitza.</t> <t>Aju ttzmal twi'ya ik ke'yin ik tza'n qe tal chip in che t'ikpaj kywi witz tuj Galaad.</t>", "6": "<t>Kykyaqil twitz te'ya tz'aqlxix ate', mer ik tza'n txqan ẍne'l matoq tb'ajlen tx'jo'n kyi'j, teyle junjun yo'ẍ tal ex minti' jun mib'an alin.</t>", "7": "<t>Qe tq'o'txa ik che ke'yin ik tza'n kab'e piẍ karnad ẍoq' kyewan kyib' tujxi ju txayb'il twitza.</t>", "8": "<pb/><t>Sesenta kyb'et qe xu'j rey, aqeju t-xu'jil rey, 80 kyb'et qeju tok kyoklen te tkab'in t-xu'jil rey, ex nimku kyajlal qe q'apoj,</t>", "9": "<t>ex aju weye nxu'jil ik tten ik tza'n jun tal paloma minti' tpaltil; o'kxku jun at, minti' juntl ik tza'n te, o'kxku te k'ujla'n tu'nju xu'j tzaj alinte te. Ok tok ke'yin kyu'n q'apoj, in kyma'n tuj tzalajb'il ta'; ex in jaw nimsa'n kyu'n qe xu'j rey, aqeju t-xu'jil rey, ex kyu'n qeju tok kyoklen te tkab'in t-xu'jil rey.</t>", "10": "<t>¿Alkyeju xu'j in laq'e' ttzaj ik tza'n in tzaj spik'e' t-xe kya'j? Tb'anilxix ke'yin ik tza'n ke'yin xjaw, in qoptz'aj ik tza'n tqan q'ij, xob'ajilxix ik tza'n jun k'loj soldad kyja' kyxi' tuj q'oj.</t>", "11": "<pb/><t>In ku'xe jatum ta' tqan tze' nogal tu'n t-xi nke'yine cha'x k'ul ttzi tq'ab' xaq, tu'n tok nke'yine qa otoq tzaj kyxul tqan uva, ex qa otoq tz'ok kyxmakal karnad ẍoq'.</t>", "12": "<t>Te tib'ajxi ya minti' o nb'iye ti o b'aj, noq o'kx tej nna'nteye ya otoq chin jaxe tuj tcarwaj aju nejenel at tuj ntanmiye.</t>", "13": "<pb/><t>Tajtz meltz'aja aya xu'j aj Sulamita, tajtz meltz'aja. Tajtz meltz'aja, qajb'ile tu'n tok qke'yine twitza. <pb/>¿Alkyetzun kyajb'ile tu'n tok kyke'yine ti'j ju xu'j aj Sulamita? <pb/>Jun b'ixb'il, ik tza'n ju b'ixb'il nno'k kyuj qe campament.</t>"}