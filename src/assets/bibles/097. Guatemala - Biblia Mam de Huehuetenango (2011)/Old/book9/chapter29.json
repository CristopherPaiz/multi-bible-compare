{"1": "<pb/>Oktzun kychmo'n aj Filisteo kykyaqil qe kysoldad tuj lugar Afec, atzun qe aj Israel e kub' ten ttxlaj jun twi a' at tuj lugar Jezreel.", "2": "Nejni qe aj Filisteo tuj k'lojin te jun syentchaq ex te jun milchaq kyb'et, ex teyle junjun k'loj atlex nejenel kye; atzunte David kyuk'ix qe xinaq ate' tuk'il ex tuk'ix Aquis lepch qe kyi'j.", "3": "Xitzun kyqanin qe nejenel kye aj Filisteo te Aquis: <pb/>—¿Ti nb'aj kye aj Hebreo tzalu? <pb/>Atzunte Aquis xi ttzaq'we'n: <pb/>—A David jlu aju o ten ttxlaj Saúl aju rey kye aj Israel. Ex ma b'ant-xi ela' q'ij ax ta' wuk'ile, ex atxix tuj q'ij tej tpon wuk'ile ax ikx ja'lo minti' jun tb'inchb'en mya b'a'n o wile, chi Aquis.", "4": "<pb/>Tzajtzun kyq'oj qe nejenel kye aj Filisteo ti'j Aquis ex xi kyma'n te: <pb/>—Q'manxa te tu'n taj meltz'aj tuj lugar o txi tq'o'na te ex tu'n mi'n ttzaj quk'il tuj q'oj, ex jaku b'ant ax tz'ok te aj q'oj qi'j ok qq'ojin, ex qa ma che kub' tb'yo'n qe qsoldad, jakulo moje' juntl maj tyol tuk'il Saúl.", "5": "Baqa mya a David jlu, aju in che b'itzantoq xjal ti'j ex in che b'ixantoq ti'j ex in kyma'ntoq: Jun mil xinaq ma che kub' tu'n Saúl, atzunte David laj mil, che chi qe nejenel.", "6": "Tzajtzun txko'n David tu'n Aquis ex xi tma'n te: <pb/>—Kxel nma'ne jun yol teya axix tok twitz Qman, aya jun xinaq tz'aqlxix ex nim in chin tzalaje ti'j tb'inchb'ena kyxol qe soldad. Mi jun tb'inchb'ena mya b'a'n o wile atxix tej tpona wuk'ile. Ex minti' in che tzalaj qe nejenel kye aj Filisteo ti'ja,", "7": "kyja'tzun taj meltz'aja ex mi'n b'isuna, tu'ntzun mi'n tb'inchanteya aju minti' in che tzalaj aj Filisteo ti'j, chi Aquis.", "8": "<pb/>Atzunte David xi ttzaq'we'n: <pb/>—Ex, ¿ti ma nb'inchaye? ¿Alkye mya b'a'n o nb'inchaye twitza tat rey atxix tej npone tuk'ila, tu'nju mi'n taja tu'n nxi'ye q'ojlel kyi'j aj q'oj ti'ja?", "9": "<pb/>Xitzun tma'n Aquis te: <pb/>—B'a'n wu'ne ik ttena ik tza'n jun t-anjel Dios tu'nju b'a'n tb'inchb'ena, ex qe nejenel kye aj Filisteo ma kyma tu'n mi'n t-xi'ya q'ojlel quk'ile.", "10": "Kyja'tzun, primx we'ktza nchi'j kyuk'ix qe xinaq ma che tzaj tuk'ila, tu'n kyaj meltz'aje, chi Aquis.", "11": "<pb/>Te juntl q'ij primx jaw we' David kyuk'ix qe xinaq ate' tuk'il ex e aj meltz'aj tuj kytx'otx' aj Filisteo; atzun qe aj Filisteo xi kylajo'n kyb'e tu'n kypon max tuj lugar Jezreel."}