{"1": "<pb/>Qe tyol Lemuel aju rey te tnam Masa, aqeju yol tzaj xnaq'tza'n te tu'n ttxu', chi kyja':", "2": "<pb/><t>Wal, wu'ne ul wa'line ex xi ntziyane te Dios tu'n tajb'ena te, ¿ti txqantl kxel nma'ne teya?</t>", "3": "<t>Mi'n b'aj tyajana tipuna kyuk'il qe xu'j, porke tu'n kylaj qe xu'j in che el tzpet qe rey.</t>", "4": "<t>Lemuel, mya b'a'n tu'n t-xi kyk'a'n qe rey ex qe kawil aju vin ex q'e'n,</t>", "5": "<t>porke mya yajku tzik' tna'l ley kyu'n ex mlay txi kyb'incha'n kyi'j qe xjal meb'a ex ate' tuj b'is.</t>", "6": "<pb/><t>Q'onxa q'e'n kye qe xjal ch'ix kykyim ex q'onxa vin kye qeju in che b'isun;</t>", "7": "<t>e t-xi kyk'a'n tu'ntzun mi'n ttzaj kyna'n aju kymeb'yil ex aju k'ixk'oj nnik'x kyu'n.</t>", "8": "<pb/><t>Yolina ti'j ju xjal mib'an yolin tu'ntzun tklet; ex kolina ti'j ju xjal mi a'l jun kolil ti'j.</t>", "9": "<t>Yolina, b'inchanxa kyi'j tuj tumelxix; b'inchanxa kyi'j qe xjal meb'a ex qeju minti' ch'in at kye.</t>", "10": "<pb/><t>Aju xu'j puro b'a'n tmod kyuw tu'n tknet, ex mas ma' t-xilen kywitz qe tal ab'j tb'anilxix.</t>", "11": "<t>Aju tchmil nno'k qe'xix tk'u'j ti'j, ex minti' jun ti'xti atx taj te.</t>", "12": "<t>In tb'incha'n b'a'n te tchmil tkyaqil q'ij tuj tanq'ib'l ex minti' in tb'incha'n mya b'a'n ti'j.</t>", "13": "<t>In xi' jyol lan ex noq' lino, ex tuk'il tzalajb'il nno'k ten chmol ti'j.</t>", "14": "<t>Aju xu'j lu najchaq in tzaj ti'n twa, ik tten ik tza'n qe comersyant in che'x q'il kyk'a'ẍ tuj barc najchaq.</t>", "15": "<t>Na'nxtoq tkub' q'ij, in jaw we' ex in ok ten k'a'chal kye tal ex qe tmajen xu'j.</t>", "16": "<t>Qa ma tz'ok tke'yin jun piẍ tx'otx', in kyaj tlaq'o'n; ex tu'nju tpwaq in tkamb'a'n ti'j taq'unb'en, in ku'x tawa'n tqan uva.</t>", "17": "<t>Nno'k mastl tipun, ex tu'n tkyaqil tk'u'j in ok ten aq'nal.</t>", "18": "<t>Tok tkwent ti'j tza'n tten tu'n tch'iy tk'a'ẍ, ex te qonik'an yaj in xi tkolin taq'un.</t>", "19": "<t>Tu'nx in b'aj tchqo'n noq' ex in ku'tz tchmo'n.</t>", "20": "<t>In onin kyi'j qe meb'a ex kyi'j qeju atx taj kye.</t>", "21": "<t>Minti' in b'isun kyi'j qeju ate' tuj tja tu'n tlaj ttxa che'w, porke kykyaqil qe tok kyxb'alun pim wen.</t>", "22": "<t>Tu'nx ju xu'j in che b'ant qe ttxo'w, ex puro tb'anil t-xb'alun tok.</t>", "23": "<t>Aju tchmil ojtzqi'nxix kyu'n xjal ok tkub' qe' ttzi tlamel tnam kyxol qe xjal ma' kyoklen.</t>", "24": "<t>In b'ant xb'alun ex k'itzb'aj tu'n, ex in xi tk'ayin kye qe comersyant.</t>", "25": "<t>At tipun ex niman kyu'n xjal, ex minti' in b'aj tk'u'j ti'j ju tzul tuj q'ij nchi'j.</t>", "26": "<t>At tnab'l tu'n tyolin, ex in tq'o'n xnaq'tzb'il tuk'il tk'ujlalil.</t>", "27": "<t>Tok tkwent ti'j tza'n tten tu'n kyten b'a'n qeju ate' tuj tja, ex in aq'nan wen tu'n twa'n.</t>", "28": "<t>Qe tal in che yolin ti'j: Puro b'a'n qtxu'ye, che chi. Ax ikx tchmil in tzalaj ti'j ex in xi tma'n te:</t>", "29": "<t>At nimku xu'j puro b'a'n, ex aya mas b'a'n kywitz kykyaqil, chi tchmil te.</t>", "30": "<t>Mlay qe' qk'u'j ti'j qa b'a'n jun xu'j noq tu'nju tb'anil ke'yin, porke a jlu noq te kab' q'ij in ten; atzunju xu'j b'a'n niman te Qman, atzunju b'a'n tu'n qyolin b'a'n ti'j.</t>", "31": "<t>Che yoline b'a'n ti'j kywitz kykyaqil tnam xjal; ex che yoline ti'j tkyaqil tb'inchb'en b'a'n.</t>"}