{"1": "<pb/><t>In b'aj t-ximan xjal alkye tu'n tb'ant tu'n, pero a Dios in q'mante alkye tu'n tb'ant.</t>", "2": "<pb/><t>Tuj twitz xjal qa b'a'n tkyaqilju in tb'incha'n, ex ate Qman in b'aj malonte t-ximb'etz xjal qa b'a'n ex qa mi'n.</t>", "3": "<pb/><t>Q'onxa tuj tq'ab' Qman tkyaqil aju in b'ant tu'na, ex b'a'ntzun k'elel aju ma kub' t-ximana tu'n tb'ant.</t>", "4": "<pb/><t>Tkyaqil o tb'incha Qman tu'n tjapun b'aj, aju ximamajtl tu'n; ax ikxpe qe xjal b'inchal mya b'a'n tu'n kyten tuj q'ij te k'ixb'isab'l.</t>", "5": "<pb/><t>Ik'un tu'n Qman qe xjal in jaw kyniman kyib'; ax tok mlay tzik'x ti'j tu'n mi'n tkub' kycastiw.</t>", "6": "<pb/><t>Qa at tk'ujlalil xjal ex qa in yolin axix tok, jaku najset til; qa in niman xjal te Qman, nne'l tpa'n tib' ti'j ju mya b'a'n.</t>", "7": "<pb/><t>Qa in tzalaj Qman ti'j tb'inchb'en jun xjal, kyuk'ixpe qe aj q'oj ti'j in b'ant kyten tuk'il.</t>", "8": "<pb/><t>Mas b'a'n noq ch'in at qe, ex tuj tumelxix otoq knet qu'n, twitzju nimku at qe, ex mya tuj tumel otoq knet.</t>", "9": "<pb/><t>In b'aj t-ximan xjal alkye tu'n tb'ant tu'n, atzunte Qman ·∫çaqlul te.</t>", "10": "<pb/><t>Mlay kub' tq'o'n rey kysentens xjal mya tuj tumel, porke a Dios in q'onte tnab'l.</t>", "11": "<pb/><t>Atzun taj Dios tu'n tb'aj malet tkyaqil tuj balans cabalxix, ex tu'n o che b'inchet qe mark in che ajb'en te malb'il.</t>", "12": "<pb/><t>Ik'un kyu'n rey qe xjal b'inchal mya b'a'n, porke aju kykawb'il rey in kyuwsanjtz tu'nju kyb'inchb'en tuj tumelxix in b'ant.</t>", "13": "<pb/><t>Qe xjal in che yolin tuj tumelxix, k'ujla'n qe tu'n rey, ax ikx in tzalaj kyi'j qeju axix tok kyyol.</t>", "14": "<pb/><t>Qa ma tzaj tq'oj rey, tqanil kamik jlu, atzunju xjal at tnab'l, nno'k tilil tu'n tu'n tchewix tq'oj rey.</t>", "15": "<pb/><t>Qa in tzalaj twitz rey ti'j ju xjal in pon twitz, at tchwinqlal xjal tu'n jlu, ex aju xtalb'il in tq'o'n ik tten ik tza'n muj in tzaj jb'al tu'n.</t>", "16": "<pb/><t>Aju tu'n tok qnab'l, mas ma' t-xilen jlu twitz q'an pwaq; ex aju tu'n tten qojtzqib'l, mas ma' t-xilen jlu twitz saq pwaq.</t>", "17": "<pb/><t>Aju kyb'e qe xjal tz'aqlxix tpa'n tib' ti'j ju mya b'a'n; ex qa tok tkwent xjal ti'j tb'inchb'en, in kub' tkwentin tib'.</t>", "18": "<pb/><t>Tu'nju in jaw tniman tib' xjal in tzaj xitb'il ti'j; ex tu'nju jawni twitz in kub' tz'aq.</t>", "19": "<pb/><t>Mas b'a'n tu'n tkub' qmansin qib' kyxol qe xjal meb'a twitzju tu'n qok te q'inun kyuk'il qe xjal in jaw kyniman kyib'.</t>", "20": "<pb/><t>Qa ma txi tniman xjal aju xnaq'tzb'il in xi q'o'n te, b'a'n nne'la te te; ex aju xjal q'uql tk'u'j ti'j Qman, at tzalajb'il te.</t>", "21": "<pb/><t>Aju xjal at tnab'l nne'l tqanil ti'j qa at tnab'l; kyu'n qe yol b'a'n tb'inx in kub' ti'j kynab'l xjal tu'n.</t>", "22": "<pb/><t>Aju xjal at tnab'l, jun chwinqlal jlu te te; atzunju xjal minti' tnab'l, in tzaj tcastiw tu'n jlu.</t>", "23": "<pb/><t>Aju xjal at tnab'l, tok tkwent ti'j tyol, ex in kub' ti'j kynab'l xjal tu'n tyol.</t>", "24": "<pb/><t>Aju yol b'a'n tb'inx ik tten ik tza'n ta'l kab' puro chi' wen: chi'xix in pon ti'j tk'u'j xjal tu'n, ex in tq'o'n ak'aj tipumal.</t>", "25": "<pb/><t>At b'e jiqun ti'j tuj twitz xjal, ex aju b'ajsb'il te in pon tuj kamik.</t>", "26": "<pb/><t>Tu'nju in tzaj el tk'u'j xjal, kyja'tzun in aq'nan; ex ok tna'nte xjal we'yaj in jaw we' tu'n taq'nan;</t>", "27": "<pb/><t>Aju b'inchal mya b'a'n, o'kx in ximan ti'j tu'n tb'inchante mya b'a'n ti'j juntl, ex qe tyol ik kyten ik tza'n tqan q'aq'.</t>", "28": "<pb/><t>Aju xjal tq'on tib' jumajx tuj mya b'a'n, noq q'oj in jyon ti'j; ex aju xjal si'mil yol, noq ik'b'il in tq'o'n kyxol xjal kyamiwxix kyib'.</t>", "29": "<pb/><t>Aju xjal mya b'a'n in kub' t-sb'u'n tuk'il ex in xi ti'n tuj b'e mya b'a'n;</t>", "30": "<t>in kub' t-xmutz'in ttzi twitz ok in kub' ten ximal tu'n tb'inchante mya b'a'n; ex in che kub' tb'etz'an qe ttxo'w ttzi' kyu'n qe twitz te' ok tb'inchante mya b'a'n.</t>", "31": "<pb/><t>Ok t-saqix twi' jun xjal, nno'k ik tza'n jun coron te nimb'il te, ma tkamb'a jlu tu'nju b'a'n tb'inchb'en.</t>", "32": "<pb/><t>Mas b'a'n qa mya jurat in qo jaw q'ojl twitzju tu'n qok kyuw qk'u'j; mas b'a'n qa ma qjak'unte qib' qu'nx qib' twitzju tu'n tkub' ti'j jun tnam qu'n.</t>", "33": "<pb/><t>In jaw ti'n xjal swert ti'j tu'n tlonte alkye tu'n tb'ant tu'n; ex ate Qman in tzaj yek'unte te alkye tu'n tb'ant tu'n.</t>"}