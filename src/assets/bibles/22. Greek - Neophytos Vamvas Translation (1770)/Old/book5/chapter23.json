{
  "1": "Ὁ ἔχων τὰ κρύφια αὑτοῦ τεθλασμένα ἤ ἀποκεκομμένα δὲν θέλει εἰσέλθει εἰς τὴν συναγωγήν τοῦ Κυρίου.",
  "2": "Ὁ νόθος δὲν θέλει εἰσέλθει εἰς τὴν συναγωγήν τοῦ Κυρίου· ἕως δεκάτης γενεᾶς αὑτοῦ δὲν θέλει εἰσέλθει εἰς τὴν συναγωγήν τοῦ Κυρίου.",
  "3": "Ἀμμωνίτης καὶ Μωαβίτης δὲν θέλει εἰσέλθει εἰς τὴν συναγωγήν τοῦ Κυρίου· ἕως δεκάτης γενεᾶς αὑτῶν οὐδέποτε θέλουσιν εἰσέλθει εἰς τὴν συναγωγήν τοῦ Κυρίου.",
  "4": "Διότι δὲν σᾶς προϋπήντησαν μὲ ἄρτον καὶ ὕδωρ ἐν τῇ ὁδῷ, ὅτε ἐξήρχεσθε ἐξ Αἰγύπτου· καὶ διότι ἐμίσθωσαν κατὰ σοῦ τὸν Βαλαὰμ τὸν υἱὸν τοῦ Βεὼρ ἐκ Φεθορὰ τῆς Μεσοποταμίας, διὰ νὰ σὲ καταρασθῇ.",
  "5": "Ἀλλὰ Κύριος ὁ Θεὸς σου δὲν ἠθέλησε νὰ εἰσακούσῃ τοῦ Βαλαάμ· ἀλλὰ Κύριος ὁ Θεὸς σου μετέβαλε τὴν κατάραν εἰς εὐλογίαν πρὸς σέ, διότι Κύριος ὁ Θεὸς σου σὲ ἠγάπησε.",
  "6": "Δὲν θέλεις ζητήσει τὴν εἰρήνην αὐτῶν οὐδὲ τὴν εὐτυχίαν αὐτῶν πάσας τὰς ἡμέρας σου εἰς τὸν αἰῶνα.",
  "7": "Δὲν θέλεις βδελύττεσθαι τὸν Ἰδουμαῖον, διότι εἶναι ἀδελφὸς σου· δὲν θέλεις βδελύττεσθαι τὸν Αἰγύπτιον, διότι ἐστάθης ξένος ἐν τῇ γῇ αὐτοῦ.",
  "8": "Τὰ παιδία, ὅσα γεννηθῶσιν ἐξ αὐτῶν, θέλουσιν εἰσέλθει εἰς τὴν συναγωγήν τοῦ Κυρίου ἐν τῇ τρίτῃ γενεᾷ αὑτῶν.",
  "9": "Ὅταν ἐκστρατεύῃς ἐπὶ τοὺς ἐχθροὺς σου, φυλάττου ἀπὸ παντὸς κακοῦ πράγματος.",
  "10": "Ἐὰν ἦναι ἐν μέσῳ σου ἄνθρωπος, ὅστις δὲν εἶναι καθαρός, ἐκ τινος συμβάντος εἰς αὐτὸν τὴν νύκτα, θέλει ἐξέλθει ἔξω τοῦ στρατοπέδου, δὲν θέλει εἰσέλθει ἐντὸς τοῦ στρατοπέδου·",
  "11": "καὶ πρὸς τὴν ἑσπέραν θέλει λουσθῆ ἐν ὕδατι καὶ δύνοντος τοῦ ἡλίου θέλει εἰσέλθει ἐντὸς τοῦ στρατοπέδου.",
  "12": "Καὶ θέλεις ἔχει τόπον ἔξω τοῦ στρατοπέδου καὶ θέλεις ἐξέλθει ἐκεῖ ἔξω·",
  "13": "καὶ θέλεις ἔχει πτυάριον μικρὸν μεταξὺ τῶν ὅπλων σου· καὶ ὅταν κάθησαι ἔξω, θέλεις σκάπτει δι᾿ αὐτοῦ, καὶ θέλεις στρέψει καὶ σκεπάσει τὸ ἐξερχόμενον ἀπὸ σοῦ.",
  "14": "Διότι Κύριος ὁ Θεὸς σου περιπατεῖ ἐν μέσῳ τοῦ στρατοπέδου σου, διὰ νὰ σὲ ἐλευθερώσῃ καὶ διὰ νὰ παραδώσῃ τοὺς ἐχθροὺς σου ἔμπροσθέν σου· διὰ τοῦτο θέλει εἶσθαι ἅγιον τὸ στρατόπεδόν σου· διὰ νὰ μή βλέπῃ ἀκαθαρσίαν τινὰ ἐν σοί, καὶ ἀποστρέψῃ ἀπὸ σοῦ.",
  "15": "Δὲν θέλεις παραδώσει δοῦλον εἰς τὸν κύριον αὐτοῦ, ὅστις κατέφυγεν ἀπὸ τοῦ κυρίου αὑτοῦ πρὸς σέ·",
  "16": "μετὰ σοῦ θέλει κατοικεῖ, ἐν μέσῳ σου, εἰς ὅντινα τόπον ἐκλέξῃ, ἐν μιᾷ τῶν πυλῶν σου ὅπου ἀρέσκῃ εἰς αὐτόν· δὲν θέλεις καταδυναστεύσει αὐτόν.",
  "17": "Πόρνη δὲν θέλει ὑπάρχει ἐκ τῶν θυγατέρων Ἰσραήλ, οὐδὲ θέλει εἶσθαι κίναιδος ἐκ τῶν υἱῶν Ἰσραήλ.",
  "18": "Δὲν θέλεις φέρει πληρωμήν πόρνης οὐδὲ μίσθωμα κυνός, εἰς τὸν οἶκον Κυρίου τοῦ Θεοῦ σου, δι᾿ οὐδεμίαν εὐχήν· διότι ἀμφότερα ταῦτα εἶναι βδέλυγμα εἰς Κύριον τὸν Θεὸν σου.",
  "19": "Δὲν θέλεις δανείζει εἰς τὸν ἀδελφὸν σου χρήματα ἐπὶ τόκῳ, τροφὰς ἐπὶ τόκῳ, οὐδὲν πρᾶγμα δανειζόμενον ἐπὶ τόκῳ.",
  "20": "Εἰς τὸν ξένον δύνασαι νὰ τοκίζῃς· εἰς τὸν ἀδελφὸν σου ὅμως δὲν θέλεις τοκίσει διὰ νὰ σὲ εὐλογῇ Κύριος ὁ Θεὸς σου εἰς πάσας τὰς ἐπιχειρήσεις σου, ἐπὶ τῆς γῆς, εἰς τὴν ὁποίαν ὑπάγεις διὰ νὰ κληρονομήσῃς αὐτήν.",
  "21": "Ὅταν εὐχηθῇς εὐχήν πρὸς Κύριον τὸν Θεὸν σου, δὲν θέλεις βραδύνει νὰ ἀποδώσῃς αὐτήν· διότι Κύριος ὁ Θεὸς σου θέλει ἐξάπαντος ἐκζητήσει αὐτήν παρὰ σοῦ, καὶ θέλει εἶσθαι ἁμαρτία εἰς σέ.",
  "22": "Ἐὰν ὅμως δὲν θέλῃς νὰ εὐχηθῇς, δὲν θέλει εἶσθαι ἁμαρτία εἰς σέ.",
  "23": "Ὅ, τι ἐξέλθῃ ἐκ τῶν χειλέων σου θέλεις φυλάξει, καὶ θέλεις ἐκτελέσει καθ᾿ ὅν τρόπον εὐχήθης εἰς Κύριον τὸν Θεὸν σου τὴν αὐτοπροαίρετον προσφοράν, τὴν ὁποίαν ὑπεσχέθης διὰ στόματός σου.",
  "24": "Ὅταν εἰσέρχησαι εἰς τὸν ἀμπελῶνα τοῦ πλησίον σου, δύνασαι νὰ τρώγῃς σταφύλια κατὰ τὴν ὄρεξίν σου, ἑωσοῦ χορτασθῇς· εἰς τὸ ἀγγεῖόν σου ὅμως δὲν θέλεις βάλει.",
  "25": "Ὅταν εἰσέρχησαι εἰς τὰ σπαρτὰ τοῦ πλησίον σου, δύνασαι νὰ ἀποσπᾷς διὰ τῆς χειρὸς σου ἀστάχυα· δρέπανον ὅμως δὲν δύνασαι νὰ βάλῃς εἰς τὰ σπαρτὰ τοῦ πλησίον σου."
}