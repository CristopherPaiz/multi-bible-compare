{
  "1": "Οὕτω πᾶς ὁ Ἰσραήλ ἀπηριθμήθη κατὰ γενεαλογίας· καὶ ἰδού, εἶναι καταγεγραμμένοι ἐν τῷ βιβλίῳ τῶν βασιλέων τοῦ Ἰσραήλ καὶ Ἰούδα. Μετῳκίσθησαν δὲ εἰς τὴν Βαβυλῶνα διὰ τὰς ἀνομίας αὑτῶν.",
  "2": "Καὶ οἱ πρῶτοι κάτοικοι οἱ ἐν ταῖς ἰδιοκτησίαις αὑτῶν, ἐν ταῖς πόλεσιν αὑτῶν, ἦσαν οἱ Ἰσραηλῖται, οἱ ἱερεῖς, οἱ Λευΐται καὶ οἱ Νεθινείμ.",
  "3": "Καὶ ἐν Ἱερουσαλήμ κατῴκησαν ἐκ τῶν υἱῶν Ἰούδα καὶ ἐκ τῶν υἱῶν Βενιαμὶν καὶ ἐκ τῶν υἱῶν Ἐφραΐμ καὶ Μανασσῆ,",
  "4": "Γουθαΐ ὁ υἱὸς τοῦ Ἀμμιούδ, υἱοῦ τοῦ Ἀμρί, υἱοῦ τοῦ Ἰμρί, υἱοῦ τοῦ Βανί, ἐκ τῶν υἱῶν τοῦ Φαρὲς υἱοῦ τοῦ Ἰούδα.",
  "5": "Καὶ ἐκ τῶν Σηλωνιτῶν, Ἀσαΐας ὁ πρωτότοκος καὶ οἱ υἱοὶ αὐτοῦ.",
  "6": "Καὶ ἐκ τῶν υἱῶν τοῦ Ζερά, Ἰεουήλ καὶ οἱ ἀδελφοὶ αὐτῶν, ἑξακόσιοι ἐνενήκοντα.",
  "7": "Καὶ ἐκ τῶν υἱῶν Βενιαμίν, Σαλλοῦ ὁ υἱὸς τοῦ Μεσουλλάμ, υἱοῦ τοῦ Ὠδουΐα, υἱοῦ τοῦ Ἀσενουά,",
  "8": "καὶ ὁ Ἰεβνιὰ υἱὸς τοῦ Ἰεροάμ, καὶ ὁ Ἠλὰ υἱὸς τοῦ Ὀζί, υἱοῦ τοῦ Μιχρί, καὶ ὁ Μεσουλλὰμ υἱὸς τοῦ Σεφατία, υἱοῦ τοῦ Ῥαγουήλ, υἱοῦ τοῦ Ἰβνιά·",
  "9": "καὶ οἱ ἀδελφοὶ αὐτῶν, κατὰ τὰς γενεὰς αὑτῶν, ἐννεακόσιοι πεντήκοντα ἕξ. Πάντες οὗτοι οἱ ἄνδρες ἦσαν ἀρχηγοὶ πατριῶν, κατὰ τοὺς πατρικοὺς οἴκους αὑτῶν.",
  "10": "Καὶ ἐκ τῶν ἱερέων, Ἰεδαΐας καὶ Ἰωϊαρεὶβ καὶ Ἰαχείν",
  "11": "καὶ Ἀζαρίας ὁ υἱὸς τοῦ Χελκία, υἱοῦ τοῦ Μεσουλλάμ, υἱοῦ τοῦ Σαδώκ, υἱοῦ τοῦ Μεραϊώθ, υἱοῦ τοῦ Ἀχιτώβ, ἄρχων τοῦ οἴκου τοῦ Θεοῦ·",
  "12": "καὶ Ἀδαΐας ὁ υἱὸς τοῦ Ἰεροάμ, υἱοῦ τοῦ Πασχώρ, υἱοῦ τοῦ Μαλχίου, καὶ Μαασαὶ ὁ υἱὸς τοῦ Ἀδιήλ, υἱοῦ τοῦ Ἰαζηρά, υἱοῦ τοῦ Μεσουλλάμ, υἱοῦ τοῦ Μεσιλλεμίθ, υἱοῦ τοῦ Ἰμμήρ·",
  "13": "καὶ οἱ ἀδελφοὶ αὐτῶν, ἀρχηγοὶ τῶν πατρικῶν οἴκων αὑτῶν, χίλιοι ἑπτακόσιοι ἑξήκοντα, δυνατοὶ ἐν ἰσχύϊ, ἄξιοι διὰ τὸ ἔργον τῆς ὑπηρεσίας τοῦ οἴκου τοῦ Κυρίου.",
  "14": "καὶ ἐκ τῶν Λευϊτῶν, Σεμαΐας ὁ υἱὸς τοῦ Ἀσσούβ, υἱοῦ τοῦ Ἀζρικάμ, υἱοῦ τοῦ Ἀσαβία, ἐκ τῶν υἱῶν Μεραρί·",
  "15": "καὶ Βακβακάρ, Ἐρὲς καὶ Γαλὰλ καὶ Ματθανίας ὁ υἱὸς τοῦ Μιχά, υἱοῦ τοῦ Ζιχρί, υἱοῦ τοῦ Ἀσάφ·",
  "16": "καὶ Ὀβαδία ὁ υἱὸς τοῦ Σεμαΐα, υἱοῦ τοῦ Γαλάλ, υἱοῦ τοῦ Ἰεδουθούν, καὶ Βαραχίας ὁ υἱὸς τοῦ Ἀσά, υἱοῦ τοῦ Ἐλκανά, ὁ κατοικήσας ἐν ταῖς κώμαις τῶν Νετωφαθιτῶν.",
  "17": "οἱ δὲ θυρωροὶ ἦσαν Σαλλοὺμ καὶ Ἀκχοὺβ καὶ Ταλμὼν καὶ Ἀχιμὰν καὶ οἱ ἀδελφοὶ αὐτῶν· ὁ Σαλλοὺμ ἦτο ὁ ἄρχων·",
  "18": "οὗτοι μέχρι τοῦ νῦν ἦσαν ἐν τῇ πύλῃ τοῦ βασιλέως κατὰ ἀνατολὰς θυρωροὶ κατὰ τὰ τάγματα τῶν υἱῶν τοῦ Λευΐ.",
  "19": "Καὶ Σαλλοὺμ ὁ υἱὸς τοῦ Κωρή, υἱοῦ τοῦ Ἐβιασάφ, υἱοῦ τοῦ Κορέ, καὶ οἱ ἀδελφοὶ αὐτοῦ, ἐκ τοῦ οἴκου τοῦ πατρὸς αὐτοῦ, οἱ Κορῖται, ἦσαν ἐπὶ τὸ ἔργον τῆς ὑπηρεσίας, φύλακες τῶν πυλῶν τῆς σκηνῆς· καὶ οἱ πατέρες αὐτῶν, ἐν τῷ στρατοπέδῳ τοῦ Κυρίου, ἦσαν φύλακες τῆς εἰσόδου.",
  "20": "Καὶ Φινεὲς ὁ υἱὸς τοῦ Ἐλεάζαρ, μετὰ τοῦ ὁποίου  ἦτο ὁ Κύριος, ἦτο ἄρχων ἐπ᾿ αὐτοὺς τὸ πρότερον.",
  "21": "Ζαχαρίας ὁ υἱὸς τοῦ Μεσελεμία ἦτο πυλωρὸς τῆς θύρας τῆς σκηνῆς τοῦ μαρτυρίου.",
  "22": "Πάντες οὗτοι, οἱ ἐκλελεγμένοι διὰ νὰ ἦναι πυλωροὶ τῶν θυρῶν, ἦσαν διακόσιοι δώδεκα. Οὗτοι ἦσαν ἀπηριθμημένοι κατὰ γενεαλογίας ἐν ταῖς κώμαις αὐτῶν, τοὺς ὁποίους ὁ Δαβὶδ καὶ ὁ Σαμουήλ ὁ βλέπων εἶχον καταστήσει εἰς τὸ ὑπούργημα αὐτῶν.",
  "23": "Καὶ αὐτοὶ καὶ οἱ υἱοὶ αὐτῶν εἶχον τὴν ἐπιστασίαν τῶν πυλῶν τοῦ οἴκου τοῦ Κυρίου, τοῦ οἴκου τῆς σκηνῆς, διὰ νὰ φυλάττωσι.",
  "24": "πρὸς τοὺς τέσσαρας ἀνέμους ἦσαν οἱ πυλωροί, πρὸς ἀνατολάς, πρὸς δυσμάς, πρὸς βορρᾶν καὶ πρὸς νότον.",
  "25": "Καὶ οἱ ἀδελφοὶ αὐτῶν, οἱ ἐν ταῖς κώμαις αὑτῶν, ἔπρεπε νὰ ἔρχωνται κατὰ ἑπτὰ ἡμέρας εἰς τοὺς διωρισμένους καιροὺς μετὰ τούτων.",
  "26": "Διότι οἱ Λευΐται οὗτοι, οἱ τέσσαρες ἀρχιπύλωροι, ἔμενον εἰς τὸ ὑπούργημα αὑτῶν καὶ εἶχον τὴν ἐπιστασίαν τῶν οἰκημάτων καὶ τῶν θησαυρῶν τοῦ οἴκου τοῦ Θεοῦ.",
  "27": "Καὶ διενυκτέρευον πέριξ τοῦ οἴκου τοῦ Θεοῦ, διότι ἡ φυλακή ἦτο ἐπ᾿ αὐτούς, καὶ αὐτοὶ ἔπρεπε νὰ ἀνοίγωσιν αὐτὸν καθ᾿ ἑκάστην πρωΐαν.",
  "28": "Καὶ τινες ἐξ αὐτῶν εἶχον τὴν ἐπιστασίαν τῶν λειτουργικῶν σκευῶν, διότι κατὰ ἀριθμὸν εἰσέφερον αὐτὰ καὶ κατὰ ἀριθμὸν ἐξέφερον αὐτά.",
  "29": "Ἐξ αὐτῶν ἔτι ἦσαν διωρισμένοι ἐπὶ τῶν ἄλλων σκευῶν καὶ ἐπὶ πάντων τῶν σκευῶν τῶν ἱερῶν καὶ ἐπὶ τῆς σεμιδάλεως καὶ τοῦ οἴνου καὶ τοῦ ἐλαίου καὶ τοῦ θυμιάματος καὶ τῶν ἀρωμάτων.",
  "30": "Καὶ τινες ἐκ τῶν υἱῶν τῶν ἱερέων κατεσκεύαζον τὸ μύρον τὸ ἀρωματικόν.",
  "31": "Καὶ Ματταθίας, ὁ ἐκ τῶν Λευϊτῶν, ὁ πρωτότοκος Σαλλοὺμ τοῦ Κορίτου, εἶχε τὴν ἐπιστασίαν τῶν τηγανιζομένων πραγμάτων.",
  "32": "Καὶ ἄλλοι ἐκ τῶν ἀδελφῶν αὐτῶν, ἐκ τῶν υἱῶν τῶν Κααθιτῶν, ἦσαν ἐπὶ τῶν ἄρτων τῆς προθέσεως, διὰ νὰ ἑτοιμάζωσιν αὐτοὺς κατὰ σάββατον.",
  "33": "Καὶ ἐκ τούτων ἦσαν οἱ ψαλτῳδοί, ἀρχηγοὶ πατριῶν τῶν Λευϊτῶν, οἵτινες ἔμενον ἐν τοῖς οἰκήμασιν ἐλεύθεροι· διότι ἐνησχολοῦντο εἰς τὸ ἔργον τοῦτο ἡμέραν καὶ νύκτα.",
  "34": "οὗτοι ἦσαν οἱ ἀρχηγοὶ τῶν πατριῶν τῶν Λευϊτῶν, κατὰ τὰς γενεὰς αὑτῶν· οὗτοι οἱ ἀρχηγοὶ κατῴκουν ἐν Ἱερουσαλήμ.",
  "35": "Καὶ ἐν Γαβαὼν κατώκησεν ὁ πατήρ Γαβαών, ὁ Ἰεχιήλ, τὸ δὲ ὄνομα τῆς γυναικὸς αὐτοῦ ἦτο Μααχά·",
  "36": "καὶ ὁ πρωτότοκος αὐτοῦ υἱὸς ἦτο Ἀβδών, ἔπειτα Σοὺρ καὶ Κεὶς καὶ Βάαλ καὶ Νήρ καὶ Ναδάβ",
  "37": "καὶ Γεδὼρ καὶ Ἀχιὼ καὶ Ζαχαρίας καὶ Μικλώθ·",
  "38": "καὶ ὁ Μικλὼθ ἐγέννησε τὸν Σιμεάμ. Καὶ οὗτοι ἔτι κατῴκησαν μετὰ τῶν ἀδελφῶν αὑτῶν ἐν Ἱερουσαλήμ, ἀντικρὺ τῶν ἀδελφῶν αὑτῶν.",
  "39": "Καὶ ὁ Νήρ ἐγέννησε τὸν Κείς, καὶ ὁ Κεὶς ἐγέννησε τὸν Σαούλ, καὶ ὁ Σαοὺλ ἐγέννησε τὸν Ἰωνάθαν καὶ τὸν Μαλχὶ-σουὲ καὶ τὸν Ἀβιναδὰβ καὶ τὸν Ἔσ-βαάλ.",
  "40": "Καὶ ὁ υἱὸς τοῦ Ἰωνάθαν ἦτο ὁ Μερὶβ-βαάλ· καὶ ὁ Μερὶβ-βαὰλ ἐγέννησε τὸν Μιχά.",
  "41": "Καὶ οἱ υἱοὶ τοῦ Μιχὰ ἦσαν Φιθὼν καὶ Μελὲχ καὶ Θαρεά,",
  "42": "καὶ Ἄχαζ ὁ γεννήσας τὸν Ἰαρά· καὶ Ἰαρὰ ἐγέννησε τὸν Ἀλεμέθ, καὶ τὸν Ἀζμαβὲθ καὶ τὸν Ζιμβρί· καὶ Ζιμβρὶ ἐγέννησε τὸν Μοσά.",
  "43": "καὶ Μοσὰ ἐγέννησε τὸν Βινεά· καὶ Ῥεφαΐα ἦτο υἱὸς τούτου. ὁ Ἐλεασὰ υἱὸς τούτου· Ἀσήλ υἱὸς τούτου.",
  "44": "Ὁ δὲ Ἀσήλ εἶχεν ἕξ υἱούς, τῶν ὁποίων τὰ ὀνόματα εἶναι ταῦτα· Ἀζρικάμ, Βοχεροῦ καὶ Ἰσμαήλ καὶ Σεαρία καὶ Ὀβαδία καὶ Ἀνάν· οὗτοι ἦσαν οἱ υἱοὶ τοῦ Ἀσήλ."
}