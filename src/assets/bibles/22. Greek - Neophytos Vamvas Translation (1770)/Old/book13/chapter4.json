{
  "1": "Υἱοὶ τοῦ Ἰούδα, Φαρές, Ἑσρὼν καὶ Χαρμὶ καὶ Ὤρ καὶ Σωβάλ.",
  "2": "Καὶ Ῥεαΐα, ὁ υἱὸς τοῦ Σωβάλ, ἐγέννησε τὸν Ἰαάθ· καὶ Ἰαὰθ ἐγέννησε τὸν Ἀχουμαΐ καὶ τὸν Λαάδ. Αὗται εἶναι αἱ συγγένειαι τῶν Σαραθιτῶν.",
  "3": "Καὶ οὗτοι ἦσαν οἱ υἱοὶ τοῦ πατρὸς Ἠτάμ· Ἰεζραὲλ καὶ Ἰεσμὰ καὶ Ἰεδβάς· καὶ τὸ ὄνομα τῆς ἀδελφῆς αὐτῶν Ἀσὲλ-ἐλφονί·",
  "4": "καὶ Φανουήλ ὁ πατήρ Γεδώρ, καὶ Ἐσὲρ ὁ πατήρ Χουσά. Οὗτοι εἶναι οἱ υἱοὶ τοῦ Ὤρ, πρωτοτόκου Ἐφραθά, πατρὸς Βηθλεέμ.",
  "5": "Καὶ Ἀσχὼρ ὁ πατήρ Θεκουὲ εἶχε δύο γυναῖκας, Ἐλὰ καὶ Νααρά.",
  "6": "Καὶ ἡ μὲν Νααρὰ ἐγέννησεν εἰς αὐτὸν τὸν Ἀχουζὰμ καὶ τὸν Ἐφὲρ καὶ τὸν Θαιμανὶ καὶ τὸν Ἀχασταρί. Οὗτοι ἦσαν οἱ υἱοὶ τῆς Νααρά.",
  "7": "Οἱ δὲ υἱοὶ τῆς Ἐλά, Σερὲθ καὶ Ἰεσοὰρ καὶ Ἐθνάν.",
  "8": "Καὶ ὁ Κὼς ἐγέννησε τὸν Ἀνοὺβ καὶ τὸν Σωβηβά, καὶ τὰς συγγενείας τοῦ Ἀχαρήλ, υἱοῦ τοῦ Ἀρούμ.",
  "9": "Καὶ ὁ Ἰαβής ἦτο ἐνδοξότερος παρὰ τοὺς ἀδελφοὺς αὑτοῦ· καὶ ἡ μήτηρ αὐτοῦ ἐκάλεσε τὸ ὄνομα αὐτοῦ Ἰαβής, λέγουσα, Ἐπειδή ἐγέννησα αὐτὸν ἐν λύπῃ.",
  "10": "Καὶ ἐπεκαλέσθη ὁ Ἰαβής τὸν Θεὸν τοῦ Ἰσραήλ, λέγων, Εἴθε μετ᾿ εὐλογίας νὰ μὲ εὐλογήσῃς καὶ νὰ ἐκτείνῃς τὰ ὅριά μου, καὶ ἡ χεὶρ σου νὰ ἦναι μετ᾿ ἐμοῦ καὶ νὰ μὲ φυλάττῃς ἀπὸ κακοῦ, ὥστε νὰ μή ἔχω λύπην. Καὶ ἐχάρισεν ὁ Θεὸς εἰς αὐτὸν ὅσα ἐζήτησε.",
  "11": "Καὶ ὁ Χελούβ, ἀδελφὸς τοῦ Σουά, ἐγέννησε τὸν Μεχείρ· οὗτος ἦτο πατήρ τοῦ Ἐσθών.",
  "12": "Καὶ ὁ Ἐσθὼν ἐγέννησε τὸν Βαὶθ-ραφὰ καὶ τὸν Φασέα καὶ τὸν Θεχιννά, τὸν πατέρα τῆς πόλεως Νάας· οὗτοι εἶναι οἱ ἄνδρες Ῥηχά.",
  "13": "Καὶ οἱ υἱοὶ τοῦ Κενέζ, Γοθονιήλ καὶ Σεραΐας· καὶ οἱ υἱοὶ τοῦ Γοθονιήλ, Ἀθάθ.",
  "14": "Καὶ ὁ Μεονοθαὶ ἐγέννησε τὸν Ὀφρά· καὶ ὁ Σεραΐας ἐγέννησε τὸν Ἰωάβ, πατέρα τῆς κοιλάδος τῶν τεκτόνων· διότι ἦσαν τέκτονες.",
  "15": "Καὶ οἱ υἱοὶ τοῦ Χάλεβ, υἱοῦ τοῦ Ἰεφοννή, Ἰρού, Ἠλὰ καὶ Ναάμ· καὶ οἱ υἱοὶ τοῦ Ἠλά, Κενέζ.",
  "16": "Καὶ οἱ υἱοὶ τοῦ Ἰαλελεήλ, Ζὶφ καὶ Ζιφά, Θηριὰ καὶ Ἀσαρεήλ.",
  "17": "Καὶ οἱ υἱοὶ τοῦ Ἐζρά, Ἰεθὲρ καὶ Μερὲδ καὶ Ἐφὲρ καὶ Ἰαλών· καὶ ἡ γυνή τοῦ Μερὲδ ἐγέννησε τὸν Μαριὰμ καὶ τὸν Σαμμαΐ καὶ τὸν Ἰεσβὰ τὸν πατέρα Ἐσθεμωά.",
  "18": "Καὶ ἡ ἄλλη γυνή αὐτοῦ, ἡ Ἰουδαία, ἐγέννησε τὸν Ἰέρεδ τὸν πατέρα Γεδώρ, καὶ τὸν Ἕβερ τὸν πατέρα Σωχώ, καὶ τὸν Ἰεκουθιήλ τὸν πατέρα Ζανωά. Καὶ οὗτοι εἶναι οἱ υἱοὶ τῆς Βιθίας θυγατρὸς τοῦ Φαραώ, τὴν ὁποίαν ἔλαβεν ὁ Μερέδ.",
  "19": "Καὶ οἱ υἱοὶ τῆς γυναικὸς αὐτοῦ τῆς Ὀδίας, ἀδελφῆς τοῦ Ναχάμ, πατρὸς Κεειλὰ τοῦ Γαρμίτου καὶ Ἐσθεμωὰ τοῦ Μααχαθίτου.",
  "20": "Καὶ οἱ υἱοὶ τοῦ Σιμὼν ἦσαν Ἀμνὼν καὶ Ῥιννά, Βὲν-ἀνὰν καὶ Θιλών. Καὶ οἱ υἱοὶ τοῦ Ἰεσεί, Ζωχὲθ καὶ Βὲν-ζωχέθ.",
  "21": "Οἱ υἱοὶ τοῦ Σηλά, υἱοῦ τοῦ Ἰούδα, ἦσαν Ἤρ ὁ πατήρ Ληχὰ καὶ Λααδὰ ὁ πατήρ Μαρησά, καὶ αἱ συγγένειαι τοῦ οἴκου τῶν ἐργαζομένων τὴν βύσσον, τοῦ οἴκου τοῦ Ἀσβεά,",
  "22": "καὶ ὁ Ἰωκεὶμ καὶ οἱ ἄνδρες Χαζηβὰ καὶ ὁ Ἰωὰς καὶ ὁ Σαράφ, οἵτινες ἐδέσποζον ἐν Μωάβ, καὶ ὁ Ἰασουβὶ-λεχέμ. Πλήν ταῦτα εἶναι ἀρχαῖα πράγματα.",
  "23": "Οὗτοι ἦσαν οἱ κεραμεῖς καὶ οἱ κατοικοῦντες ἐν Νεταΐμ καὶ Γεδιρά· ἐκεῖ κατῴκουν μετὰ τοῦ βασιλέως διὰ τὰς ἐργασίας αὐτοῦ.",
  "24": "Οἱ υἱοὶ τοῦ Συμεὼν ἦσαν Νεμουήλ καὶ Ἰαμείν, Ἰαρείβ, Ζερὰ καὶ Σαούλ·",
  "25": "Σαλλοὺμ υἱὸς τούτου, Μιβσὰμ υἱὸς τούτου, Μισμὰ υἱὸς τούτου.",
  "26": "Καὶ οἱ υἱοὶ τοῦ Μισμά, Ἀμουήλ ὁ υἱὸς αὐτοῦ, Ζακχοὺρ υἱὸς τούτου, Σιμεΐ υἱὸς τούτου.",
  "27": "Καὶ ὁ Σιμεΐ ἐγέννησε δεκαὲξ υἱοὺς καὶ ἕξ θυγατέρας· οἱ ἀδελφοὶ αὐτοῦ ὅμως δὲν εἶχον υἱοὺς πολλούς, οὐδὲ ἐπληθύνθησαν πᾶσαι αἱ συγγένειαι αὐτῶν, καθὼς τῶν υἱῶν τοῦ Ἰούδα.",
  "28": "Καὶ κατῴκησαν ἐν Βήρ-σαβεὲ καὶ Μωλαδὰ καὶ Ἀσὰρ-σουάλ,",
  "29": "καὶ ἐν Βαλλὰ καὶ ἐν Ἀσὲμ καὶ ἐν Θωλὰδ",
  "30": "καὶ ἐν Βαιθουήλ καὶ ἐν Ὁρμὰ καὶ ἐν Σικλὰγ",
  "31": "καὶ ἐν Βαὶθ-μαρχαβὼθ καὶ ἐν Ἀσὰρ-σουσὶμ καὶ ἐν Βαὶθ-βηρεΐ καὶ ἐν Σααραείμ.  Αὗται ἦσαν αἱ πόλεις αὐτῶν ἕως τῆς βασιλείας τοῦ Δαβίδ.",
  "32": "Καὶ αἱ κῶμαι αὐτῶν ἦσαν, Ἠτὰμ καὶ Ἀείν, Ῥιμμὼν καὶ Θοχὲν καὶ Ἀσάν, πέντε πόλεις·",
  "33": "καὶ πᾶσαι αἱ κῶμαι αὐτῶν αἱ πέριξ τούτων τῶν πόλεων, μέχρι Βάαλ. Αὗται ἦσαν αἱ κατοικήσεις αὐτῶν καὶ ἡ κατὰ γενεὰς διαίρεσις αὐτῶν.",
  "34": "Καὶ Μεσωβὰβ καὶ Ἰαμλήχ καὶ Ἰωσὰ ὁ υἱὸς τοῦ Ἀμασία,",
  "35": "καὶ Ἰωήλ καὶ Ἰηοῦ ὁ υἱὸς τοῦ Ἰωσιβία, υἱοῦ τοῦ Σεραΐα, υἱοῦ τοῦ Ἀσιήλ,",
  "36": "καὶ Ἐλιωηνάϊ καὶ Ἰαακωβὰ καὶ Ἰεσοχαΐας καὶ Ἀσαΐας καὶ Ἀδιήλ καὶ Ἰεσιμιήλ καὶ Βεναΐας",
  "37": "καὶ Ζιζὰ ὁ υἱὸς τοῦ Σιφεί, υἱοῦ τοῦ Ἀλλόν, υἱοῦ τοῦ Ἰεδαΐα, υἱοῦ τοῦ Σιμρί, υἱοῦ τοῦ Σεμαΐα·",
  "38": "οὗτοι οἱ κατ᾿ ὄνομα μνημονευθέντες ἦσαν ἄρχοντες εἰς τὰς συγγενείας αὑτῶν· καὶ ὁ οἶκος τῶν πατέρων αὐτῶν ηὐξήθη εἰς πλῆθος.",
  "39": "Καὶ ὑπῆγαν ἕως τῆς εἰσόδου Γεδώρ, πρὸς ἀνατολὰς τῆς κοιλάδος, διὰ νὰ ζητήσωσι βοσκήν εἰς τὰ ποίμνια αὑτῶν·",
  "40": "καὶ εὕρηκαν βοσκήν παχεῖαν καὶ καλήν, καὶ ἡ γῆ ἦτο εὐρύχωρος καὶ ἥσυχος καὶ εἰρηνική· διότι οἱ πρότερον κατοικοῦντες ἐκεῖ ἦσαν ἐκ τοῦ Χάμ.",
  "41": "Καὶ οὗτοι οἱ γεγραμμένοι κατ᾿ ὄνομα ἦλθον ἐν ταῖς ἡμέραις Ἐζεκίου τοῦ βασιλέως Ἰούδα, καὶ ἐπάταξαν τὰς σκηνὰς αὐτῶν καὶ τοὺς ἐκεῖ εὑρεθέντας Μιναίους, καὶ ἠφάνισαν αὐτοὺς ἕως τῆς ἡμέρας ταύτης, καὶ κατῴκησαν ἀντ᾿ αὐτῶν· διότι ἦτο ἐκεῖ βοσκή διὰ τὰ ποίμνια αὐτῶν.",
  "42": "Καὶ ἐξ αὐτῶν, ἐκ τῶν υἱῶν τοῦ Συμεών, πεντακόσιοι ἄνδρες ὑπῆγαν εἰς τὸ ὄρος Σηείρ, ἔχοντες ἐπὶ κεφαλῆς αὑτῶν τὸν Φελατίαν καὶ Νεαρίαν καὶ Ῥεφαΐαν καὶ Ὀζιήλ, υἱοὺς τοῦ Ἰεσεί·",
  "43": "καὶ ἐπάταξαν τὸ ὑπόλοιπον τῶν Ἀμαληκιτῶν τὸ διασωθέν, καὶ κατῴκησαν ἐκεῖ ἕως τῆς ἡμέρας ταύτης."
}