{
  "1": "Καὶ ἐλθὼν ὁ Ῥοβοὰμ εἰς Ἱερουσαλήμ, συνήθροισε τὸν οἶκον Ἰούδα καὶ Βενιαμίν, ἑκατὸν ὀγδοήκοντα χιλιάδας ἐκλεκτῶν πολεμιστῶν, διὰ νὰ πολεμήσωσι κατὰ τοῦ Ἰσραήλ, ὅπως ἐπαναφέρωσι τὴν βασιλείαν εἰς τὸν Ῥοβοάμ.",
  "2": "Ἔγεινεν ὅμως λόγος Κυρίου πρὸς τὸν Σεμαΐαν, ἄνθρωπον τοῦ Θεοῦ, λέγων,",
  "3": "Λάλησον πρὸς Ῥοβοὰμ τὸν υἱὸν τοῦ Σολομῶντος, τὸν βασιλέα τοῦ Ἰούδα, καὶ πρὸς πάντα τὸν Ἰσραήλ ἐν Ἰούδᾳ καὶ Βενιαμίν, λέγων,",
  "4": "Οὕτω λέγει Κύριος· Δὲν θέλετε ἀναβῆ οὐδὲ πολεμήσει ἐναντίον τῶν ἀδελφῶν σας· ἐπιστρέψατε ἕκαστος εἰς τὸν οἶκον αὑτοῦ, διότι παρ᾿ ἐμοῦ ἔγεινε τὸ πρᾶγμα τοῦτο. Καὶ ὑπήκουσαν εἰς τοὺς λόγους τοῦ Κυρίου καὶ ἀπεστράφησαν ἀπὸ τοῦ νὰ ὑπάγωσι κατὰ τοῦ Ἱεροβοάμ.",
  "5": "Καὶ κατῴκησεν ὁ Ῥοβοὰμ ἐν Ἱερουσαλήμ καὶ ᾠκοδόμησε πόλεις ὀχυρὰς ἐν Ἰούδᾳ.",
  "6": "Καὶ ᾠκοδόμησε τὴν Βηθλεὲμ καὶ τὴν Ἠτὰμ καὶ τὴν Θεκουὲ",
  "7": "καὶ τὴν Βαὶθ-σοὺρ καὶ τὴν Σοκχὼ καὶ τὴν Ὀδολλὰμ",
  "8": "καὶ τὴν Γὰθ καὶ τὴν Μαρησὰ καὶ τὴν Ζὶφ",
  "9": "καὶ τὴν Ἀδωραΐμ καὶ τὴν Λαχεὶς καὶ τὴν Ἀζηκὰ",
  "10": "καὶ τὴν Σαραὰ καὶ τὴν Αἰαλὼν καὶ τὴν Χεβρών, αἵτινες εἶναι ἐν Ἰούδᾳ καὶ ἐν Βενιαμίν, πόλεις χυρωμέναι.",
  "11": "Καὶ χύρωσε τὰ φρούρια, καὶ ἔβαλεν εἰς αὐτὰ φρουράρχους καὶ ἀποθήκας τροφῶν καὶ ἐλαίου καὶ οἴνου.",
  "12": "Καὶ εἰς πᾶσαν πόλιν ἔβαλεν ἀσπίδας καὶ λόγχας, καὶ χύρωσεν αὐτὰς πολὺ σφόδρα. Καὶ ἦσαν ὑπ᾿ αὐτὸν ὁ Ἰούδας καὶ ὁ Βενιαμίν.",
  "13": "Καὶ οἱ ἱερεῖς καὶ οἱ Λευΐται οἱ ἐν παντὶ τῷ Ἰσραήλ συνήχθησαν πρὸς αὐτόν, ἐκ πάντων τῶν ὁρίων αὐτῶν.",
  "14": "Διότι οἱ Λευΐται ἐγκατέλιπον τὰ προάστεια αὑτῶν καὶ τὰς ἰδιοκτησίας αὑτῶν, καὶ ἦλθον εἰς τὸν Ἰούδαν καὶ εἰς τὴν Ἱερουσαλήμ· ἐπειδή ὁ Ἱεροβοὰμ καὶ οἱ υἱοὶ αὐτοῦ εἶχον ἀποβάλει αὐτοὺς ἀπὸ τοῦ νὰ ἱερατεύωσιν εἰς τὸν Κύριον·",
  "15": "καὶ κατέστησεν εἰς ἑαυτὸν ἱερεῖς διὰ τοὺς ὑψηλοὺς τόπους καὶ διὰ τοὺς δαίμονας καὶ διὰ τοὺς μόσχους, τοὺς ὁποίους ἔκαμε·",
  "16": "καὶ μετ᾿ αὐτούς, ὅσοι ἐκ πασῶν τῶν φυλῶν τοῦ Ἰσραήλ ἔδωκαν τὰς καρδίας αὑτῶν εἰς τὸ νὰ ζητῶσι Κύριον τὸν Θεὸν τοῦ Ἰσραήλ, ἦλθον εἰς Ἱερουσαλήμ, διὰ νὰ θυσιάσωσιν εἰς Κύριον τὸν Θεὸν τῶν πατέρων αὑτῶν.",
  "17": "Καὶ κατίσχυσαν τὴν βασιλείαν τοῦ Ἰούδα καὶ ἰσχυροποίησαν τὸν Ῥοβοὰμ τὸν υἱὸν τοῦ Σολομῶντος, τρία ἔτη· διότι τρία ἔτη περιεπάτησαν ἐν τῇ ὁδῷ τοῦ Δαβὶδ καὶ τοῦ Σολομῶντος.",
  "18": "Ἔλαβε δὲ ὁ Ῥοβοὰμ εἰς ἑαυτὸν γυναῖκα τὴν Μαελέθ, θυγατέρα τοῦ Ἱεριμὼθ υἱοῦ τοῦ Δαβίδ, καὶ τὴν Ἀβιχαίλ, θυγατέρα τοῦ Ἐλιὰβ υἱοῦ τοῦ Ἰεσσαί·",
  "19": "ἥτις ἐγέννησεν εἰς αὐτὸν υἱούς, τὸν Ἰεοὺς καὶ τὸν Σαμαρίαν καὶ τὸν Ζαάμ.",
  "20": "Καὶ μετ᾿ αὐτήν ἔλαβε τὴν Μααχὰ θυγατέρα τοῦ Ἀβεσσαλώμ, ἥτις ἐγέννησεν εἰς αὐτὸν τὸν Ἀβιὰ καὶ τὸν Ἀτθαΐ καὶ τὸν Ζιζὰ καὶ τὸν Σελωμείθ.",
  "21": "Καὶ ἠγάπησεν ὁ Ῥοβοὰμ τὴν Μααχὰ θυγατέρα τοῦ Ἀβεσσαλὼμ ὑπὲρ πάσας τὰς γυναῖκας αὑτοῦ καὶ τὰς παλλακὰς αὑτοῦ· διότι ἔλαβε δεκαοκτὼ γυναῖκας καὶ ἑξήκοντα παλλακάς· καὶ ἐγέννησεν εἰκοσιοκτὼ υἱοὺς καὶ ἑξήκοντα θυγατέρας·",
  "22": "καὶ κατέστησεν ὁ Ῥοβοὰμ ἄρχοντα τὸν Ἀβιὰ τὸν υἱὸν τῆς Μααχά, διὰ νὰ ἄρχῃ ἐπὶ τοὺς ἀδελφοὺς αὑτοῦ· διότι ἐστοχάζετο νὰ κάμῃ αὐτὸν βασιλέα·",
  "23": "καὶ ποιῶν φρονίμως διέσπειρε πάντας τοὺς υἱοὺς αὑτοῦ εἰς πάντας τοὺς τόπους Ἰούδα καὶ Βενιαμίν, εἰς πᾶσαν ὀχυρὰν πόλιν· καὶ ἔδωκεν εἰς αὐτοὺς τροφὰς ἐν ἀφθονίᾳ καὶ ἐζήτησε πολλὰς γυναῖκας."
}