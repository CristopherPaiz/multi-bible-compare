{
  "1": "Καὶ συνήθροισεν ὁ Μωϋσῆς πᾶσαν τὴν συναγωγήν τῶν υἱῶν Ἰσραήλ, καὶ εἶπε πρὸς αὐτούς, Οὗτοι εἶναι οἱ λόγοι, τοὺς ὁποίους προσέταξεν ὁ Κύριος, διὰ νὰ κάμνητε αὐτούς.",
  "2": "Ἕξ ἡμέρας θέλει γίνεσθαι ἐργασία· ἡ δὲ ἑβδόμη ἡμέρα θέλει εἶσθαι εἰς ἐσᾶς ἁγία, σάββατον ἀναπαύσεως εἰς τὸν Κύριον· πᾶς ὅστις κάμῃ ἐν αὐτῇ ἐργασίαν θέλει θανατωθῇ·",
  "3": "δὲν θέλετε ἀνάπτει πῦρ ἐν πάσαις ταῖς κατοικίαις ὑμῶν τὴν ἡμέραν τοῦ σαββάτου.",
  "4": "Καὶ ἐλάλησεν ὁ Μωϋσῆς πρὸς πᾶσαν τὴν συναγωγήν τῶν υἱῶν Ἰσραήλ, λέγων, τοῦτο εἶναι τὸ πρᾶγμα τὸ ὁποῖον ὁ Κύριος προσέταξε, λέγων,",
  "5": "Λάβετε ἀπὸ ὅ, τι ἔχετε προσφορὰν εἰς τὸν Κύριον· ὅστις προαιρεῖται ἐν τῇ καρδίᾳ αὑτοῦ, ἄς φέρῃ τὴν προσφορὰν τοῦ Κυρίου· χρυσίον καὶ ἀργύριον καὶ χαλκόν,",
  "6": "καὶ κυανοῦν καὶ πορφυροῦν καὶ κόκκινον καὶ βύσσον καὶ τρίχας αἰγῶν,",
  "7": "καὶ δέρματα κριῶν κοκκινοβαφῆ καὶ δέρματα θώων καὶ ξύλον σιττίμ,",
  "8": "καὶ ἔλαιον διὰ τὸ φῶς καὶ ἀρώματα διὰ τὸ χριστήριον ἔλαιον καὶ διὰ τὸ εὐῶδες θυμίαμα,",
  "9": "καὶ λίθους ὀνυχίτας καὶ λίθους διὰ νὰ ἐντεθῶσιν εἰς τὸ ἐφὸδ καὶ εἰς τὸ περιστήθιον.",
  "10": "Καὶ πᾶς συνετὸς τὴν καρδίαν μεταξὺ σας θέλει ἐλθεῖ καὶ κάμει πάντα ὅσα προσέταξεν ὁ Κύριος·",
  "11": "τὴν σκηνήν, τὸ περικάλυμμα αὐτῆς καὶ τὴν σκέπην αὐτῆς, τὰς περόνας αὐτῆς καὶ τὰς σανίδας αὐτῆς, τοὺς μοχλοὺς αὐτῆς, τοὺς στύλους αὐτῆς καὶ τὰ ὑποβάσια αὐτῆς,",
  "12": "τὴν κιβωτὸν καὶ τοὺς μοχλοὺς αὐτῆς, τὸ ἱλαστήριον καὶ τὸ καλυπτήριον καταπέτασμα,",
  "13": "τὴν τράπεζαν καὶ τοὺς μοχλοὺς αὐτῆς καὶ πάντα τὰ σκεύη αὐτῆς καὶ τὸν ἄρτον τῆς προθέσεως,",
  "14": "καὶ τὴν λυχνίαν διὰ τὸ φῶς καὶ τὰ σκεύη αὐτῆς καὶ τοὺς λύχνους αὐτῆς καὶ τὸ ἔλαιον τοῦ φωτός,",
  "15": "καὶ τὸ θυσιαστήριον τοῦ θυμιάματος, καὶ τοὺς μοχλοὺς αὐτοῦ καὶ τὸ χριστήριον ἔλαιον καὶ τὸ εὐῶδες θυμίαμα καὶ τὸν τάπητα τῆς θύρας τῆς εἰσόδου τῆς σκηνῆς,",
  "16": "τὸ θυσιαστήριον τοῦ ὁλοκαυτώματος καὶ τὴν χαλκίνην ἐσχάραν αὐτοῦ τοὺς μοχλοὺς αὐτοῦ καὶ πάντα τὰ σκεύη αὐτοῦ, τὸν νιπτῆρα καὶ τὴν βάσιν αὐτοῦ,",
  "17": "τὰ παραπετάσματα τῆς αὐλῆς, τοὺς στύλους αὐτῆς καὶ τὰ ὑποβάσια αὐτῶν καὶ τὸ παραπέτασμα τῆς θύρας τῆς αὐλῆς,",
  "18": "τοὺς πασσάλους τῆς σκηνῆς καὶ τοὺς πασσάλους τῆς αὐλῆς καὶ τὰ σχοινία αὐτῶν,",
  "19": "τὰς λειτουργικὰς στολὰς διὰ νὰ λειτουργῶσιν ἐν τῷ ἁγίῳ, τὰς ἁγίας στολὰς διὰ τὸν Ἀαρὼν τὸν ἱερέα καὶ τὰς στολὰς τῶν υἱῶν αὐτοῦ, διὰ νὰ ἱερατεύωσι.",
  "20": "Καὶ ἐξῆλθε πᾶσα ἡ συναγωγή τῶν υἱῶν Ἰσραήλ ἀπ᾿ ἔμπροσθεν τοῦ Μωϋσέως.",
  "21": "Καὶ ἦλθον, πᾶς ἄνθρωπος τοῦ ὁποίου ἡ καρδία διήγειρεν αὐτόν· καὶ πᾶς τις τὸν ὁποῖον τὸ πνεῦμα αὑτοῦ ἔκαμε πρόθυμον, ἔφεραν τὴν προσφορὰν τοῦ Κυρίου διὰ τὸ ἔργον τῆς σκηνῆς τοῦ μαρτυρίου καὶ διὰ πᾶσαν τὴν ὑπηρεσίαν αὐτῆς καὶ διὰ τὰς ἁγίας στολάς.",
  "22": "Καὶ ἦλθον, ἄνδρες τε καὶ γυναῖκες, ὅσοι ἦσαν προθύμου καρδίας, φέροντες βραχιόλια καὶ ἐνώτια καὶ δακτυλίδια καὶ περιδέραια, πᾶν σκεῦος χρυσοῦν· καὶ πάντες ὅσοι προσέφεραν προσφορὰν χρυσίον εἰς τὸν Κύριον.",
  "23": "Καὶ πᾶς ἄνθρωπος εἰς τὸν ὁποῖον εὑρίσκετο κυανοῦν καὶ πορφυροῦν καὶ κόκκινον καὶ βύσσος καὶ τρίχες αἰγῶν καὶ δέρματα κριῶν κοκκινοβαφῆ καὶ δέρματα θώων, ἔφεραν αὐτά.",
  "24": "Πᾶς ὅστις ἠδύνατο νὰ κάμῃ προσφορὰν ἀργυρίου καὶ χαλκοῦ, ἔφεραν τὴν προσφορὰν τοῦ Κυρίου· καὶ πᾶς ἄνθρωπος, εἰς τὸν ὁποῖον εὑρίσκετο ξύλον σιττὶμ διὰ πᾶν ἔργον τῆς ὑπηρεσίας, ἔφεραν αὐτὸ.",
  "25": "Καὶ πᾶσα γυνή συνετή τὴν καρδίαν ἔκλωθον μὲ τὰς χεῖρας αὑτῶν καὶ ἔφερον κεκλωσμένα, τὸ κυανοῦν καὶ τὸ πορφυροῦν, τὸ κόκκινον καὶ τὴν βύσσον.",
  "26": "Καὶ πᾶσαι αἱ γυναῖκες, τῶν ὁποίων ἡ καρδία διήγειρεν αὐτὰς εἰς εὐμηχανίαν, ἔκλωσαν τὰς τρίχας τῶν αἰγῶν.",
  "27": "Καὶ οἱ ἄρχοντες ἔφεραν τοὺς λίθους τοὺς ὀνυχίτας καὶ τοὺς λίθους τῆς ἐνθέσεως διὰ τὸ ἐφὸδ καὶ διὰ τὸ περιστήθιον·",
  "28": "καὶ τὰ ἀρώματα, καὶ τὸ ἔλαιον διὰ τὸ φῶς καὶ διὰ τὸ χριστήριον ἔλαιον καὶ διὰ τὸ εὐῶδες θυμίαμα.",
  "29": "Οἱ υἱοὶ Ἰσραήλ ἔφεραν προαιρετικήν προσφορὰν εἰς τὸν Κύριον, πᾶς ἀνήρ καὶ γυνή, τῶν ὁποίων ἡ καρδία ἔκαμεν αὐτοὺς προθύμους εἰς τὸ νὰ φέρωσι διὰ πᾶσαν τὴν ἐργασίαν, τὴν ὁποίαν προσέταξεν ὁ Κύριος νὰ γείνῃ διὰ χειρὸς τοῦ Μωϋσέως.",
  "30": "Καὶ εἶπεν ὁ Μωϋσῆς πρὸς τοὺς υἱοὺς Ἰσραήλ, Ἰδέτε, ὁ Κύριος ἐκάλεσεν ἐξ ὀνόματος Βεσελεήλ τὸν υἱὸν τοῦ Οὐρί, υἱοῦ τοῦ Ὤρ, ἐκ φυλῆς Ἰούδα·",
  "31": "καὶ ἐνέπλησεν αὐτὸν πνεύματος θείου, σοφίας συνέσεως καὶ ἐπιστήμης καὶ πάσης καλλιτεχνίας·",
  "32": "καὶ διὰ νὰ ἐπινοῇ ἔντεχνα ἔργα, ὥστε νὰ ἐργάζηται εἰς χρυσίον καὶ εἰς ἀργύριον καὶ εἰς χαλκόν·",
  "33": "καὶ νὰ γλύφῃ λίθους ἐνθέσεως καὶ νὰ σκαλίζῃ ξύλα δι᾿ ἐργασίαν, διὰ πᾶν ἔντεχνον ἔργον.",
  "34": "Καὶ ἔδωκεν εἰς τὴν καρδίαν αὐτοῦ τὸ νὰ διδάσκῃ, αὐτὸς καὶ Ἐλιὰβ ὁ υἱὸς τοῦ Ἀχισαμάχ, ἐκ φυλῆς Δάν.",
  "35": "Τούτους ἐνέπλησε συνέσεως καρδίας, διὰ νὰ ἐργάζωνται πᾶν ἔργον ἐγχαράκτου καὶ καλλιτέχνου καὶ κεντητοῦ εἰς κυανοῦν καὶ εἰς πορφυροῦν, εἰς κόκκινον καὶ εἰς βύσσον, καὶ ὑφαντοῦ, τῶν ἐργαζομένων πᾶν ἔργον καὶ ἐπινοούντων ἔντεχνα ἔργα."
}