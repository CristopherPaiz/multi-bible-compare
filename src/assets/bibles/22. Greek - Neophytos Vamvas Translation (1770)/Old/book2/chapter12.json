{
  "1": "Καὶ εἶπε Κύριος πρὸς τὸν Μωϋσῆν καὶ πρὸς τὸν Ἀαρὼν ἐν τῇ γῇ τῆς Αἰγύπτου, λέγων,",
  "2": "Ὁ μήν οὗτος θέλει εἶσθαι εἰς ἐσᾶς ἀρχή μηνῶν· θέλει εἶσθαι εἰς ἐσᾶς πρῶτος τῶν μηνῶν τοῦ ἐνιαυτοῦ.",
  "3": "Λαλήσατε πρὸς πᾶσαν τὴν συναγωγήν τοῦ Ἰσραήλ, λέγοντες, τὴν δεκάτην τούτου τοῦ μηνὸς ἄς λάβωσιν εἰς ἑαυτοὺς ἕκαστος ἕν ἀρνίον κατὰ τοὺς οἴκους τῶν πατριῶν αὑτῶν, ἕν ἀρνίον δι᾿ ἕκαστον οἶκον.",
  "4": "Ἐὰν ὅμως ἦναι οἱ ἐν τῷ οἴκῳ ὀλιγοστοὶ διὰ τὸ ἀρνίον, αὐτὸς καὶ ὁ γείτων αὐτοῦ ὁ πλησιέστερος τῆς οἰκίας αὑτοῦ ἄς λάβωσιν αὐτὸ κατὰ τὸν ἀριθμὸν τῶν ψυχῶν· ἕκαστος θέλει συναριθμεῖσθαι διὰ τὸ ἀρνίον ἀναλόγως μὲ τὸ ἀρκετὸν εἰς αὐτὸν νὰ φάγῃ.",
  "5": "Τὸ δὲ ἀρνίον σας θέλει εἶσθαι τέλειον, ἀρσενικὸν ἐνιαύσιον· ἐκ τῶν προβάτων ἤ ἐκ τῶν αἰγῶν θέλετε λάβει αὐτό.",
  "6": "Καὶ θέλετε φυλάττει αὐτὸ μέχρι τῆς δεκάτης τετάρτης τοῦ αὐτοῦ μηνός· καὶ τότε ἅπαν τὸ πλῆθος τῆς συναγωγῆς τοῦ Ἰσραήλ θέλει σφάξει αὐτὸ πρὸς τὸ ἑσπέρας.",
  "7": "Καὶ θέλουσι λάβει ἐκ τοῦ αἵματος καὶ βάλει ἐπὶ τοὺς δύο παραστάτας καὶ ἐπὶ τὸ ἀνώφλιον τῆς θύρας τῶν οἰκιῶν, ὅπου θέλουσι φάγει αὐτὸ.",
  "8": "Καὶ θέλουσι φάγει τὸ κρέας τὴν νύκτα ἐκείνην, ὀπτὸν ἐν πυρί· μὲ ἄζυμα, καὶ μὲ χόρτα πικρὰ θέλουσι φάγει αὐτὸ·",
  "9": "μή φάγητε ἀπ᾿ αὐτοῦ μόν, μηδὲ βραστὸν ἐν ὕδατι, ἀλλὰ ὀπτὸν ἐν πυρί· τὴν κεφαλήν αὐτοῦ μετὰ τῶν ποδῶν αὐτοῦ καὶ μετὰ τῶν ἐντοσθίων αὐτοῦ·",
  "10": "καὶ μή ἀφήσητε ὑπόλοιπον ἀπ᾿ αὐτοῦ ἕως τὸ πρωΐ· ὅ, τι δὲ περισσεύσῃ ἀπ᾿ αὐτοῦ ἕως τὸ πρωΐ, καύσατε ἐν πυρί.",
  "11": "Καὶ οὕτω θέλετε φάγει αὐτὸ· Ἐζωσμένοι τὰς ὀσφύας σας, ἔχοντες τὰ ὑποδήματά σας εἰς τοὺς πόδας σας καὶ τὴν ῥάβδον σας εἰς τὴν χεῖρά σας· καὶ θέλετε φάγει αὐτὸ μετὰ σπουδῆς· εἶναι πάσχα τοῦ Κυρίου.",
  "12": "Διότι τὴν νύκτα ταύτην θέλω περάσει διὰ μέσου τῆς γῆς τῆς Αἰγύπτου καὶ θέλω πατάξει πᾶν πρωτότοκον ἐν τῇ γῇ τῆς Αἰγύπτου, ἀπὸ ἀνθρώπου ἕως κτήνους· καὶ θέλω κάμει κρίσεις ἐναντίον πάντων τῶν θεῶν τῆς Αἰγύπτου. Ἐγὼ ὁ Κύριος.",
  "13": "Καὶ τὸ αἷμα θέλει εἶσθαι εἰς ἐσᾶς διὰ σημεῖον ἐπὶ τῶν οἰκιῶν, εἰς τὰς ὁποίας κατοικεῖτε· καὶ ὅταν ἴδω τὸ αἷμα, θέλω σᾶς παρατρέξει, καὶ ἡ πληγή δὲν θέλει εἶσθαι εἰς ἐσᾶς διὰ νὰ σᾶς ἐξολοθρεύσῃ, ὅταν πατάξω τὴν γῆν τῆς Αἰγύπτου.",
  "14": "Καὶ ἡ ἡμέρα αὕτη θέλει εἶσθαι εἰς ἐσᾶς εἰς μνημόσυνον· καὶ θέλετε ἑορτάζει αὐτήν ἑορτήν εἰς τὸν Κύριον εἰς τὰς γενεὰς σας· κατὰ νόμον παντοτεινὸν θέλετε ἑορτάζει αὐτήν.",
  "15": "Ἑπτὰ ἡμέρας θέλετε τρώγει ἄζυμα· ἀπὸ τῆς πρώτης ἡμέρας θέλετε σηκώσει τὸ προζύμιον ἐκ τῶν οἰκιῶν σας· διότι ὅστις φάγῃ ἔνζυμα ἀπὸ τῆς πρώτης ἕως τῆς ἑβδόμης ἡμέρας, ἡ ψυχή ἐκείνη θέλει ἐξολοθρευθῆ ἐκ τοῦ Ἰσραήλ.",
  "16": "Καὶ ἐν τῇ πρώτῃ ἡμέρᾳ θέλει εἶσθαι σύναξις ἁγία· καὶ ἐν τῇ ἑβδόμῃ ἡμέρᾳ σύναξις ἁγία θέλει εἶσθαι εἰς ἐσᾶς· οὐδεμία ἐργασία θέλει γίνεσθαι ἐν αὐταῖς, ἐκτὸς ὅ, τι χρειάζεται εἰς ἕκαστον ἄνθρωπον διὰ νὰ φάγῃ· τοῦτο μόνον θέλετε κάμει.",
  "17": "Θέλετε φυλάξει λοιπὸν τὴν ἑορτήν τῶν ἀζύμων· διότι τὴν αὐτήν ταύτην ἡμέραν θέλω ἐξαγάγει τὰ τάγματά σας ἐκ τῆς γῆς τῆς Αἰγύπτου· ὅθεν κατὰ νόμον παντοτεινὸν θέλετε φυλάττει τὴν ἡμέραν ταύτην εἰς τὰς γενεὰς σας·",
  "18": "ἀρχόμενοι ἀπὸ τῆς δεκάτης τετάρτης ἡμέρας τοῦ μηνὸς ἀφ᾿ ἑσπέρας, θέλετε τρώγει ἄζυμα ἕως τῆς εἰκοστῆς πρώτης ἡμέρας τοῦ μηνὸς τὴν ἑσπέραν·",
  "19": "ἑπτὰ ἡμέρας δὲν θέλει εὑρίσκεσθαι προζύμιον ἐν ταῖς οἰκίαις ὑμῶν· διότι ὅστις φάγῃ ἔνζυμα, ἡ ψυχή ἐκείνη θέλει ἐξολοθρευθῆ ἐκ τῆς συναγωγῆς τοῦ Ἰσραήλ, εἴτε ξένος εἶναι εἴτε αὐτόχθων·",
  "20": "οὐδὲν ἔνζυμον θέλετε φάγει· ἐν πάσαις ταῖς κατοικίαις ὑμῶν ἄζυμα θέλετε τρώγει.",
  "21": "Τότε ἐκάλεσεν ὁ Μωϋσῆς πάντας τοὺς πρεσβυτέρους τοῦ Ἰσραήλ καὶ εἶπε πρὸς αὐτούς, Ἐκλέξατε καὶ λάβετε εἰς ἑαυτοὺς ἕν ἀρνίον, κατὰ τὰς οἰκογενείας σας, καὶ θύσατε τὸ πάσχα·",
  "22": "ἔπειτα θέλετε λάβει δέσμην ὑσσώπου καὶ θέλετε ἐμβάψει αὐτήν εἰς τὸ αἷμα, τὸ ὁποῖον θέλει εἶσθαι εἰς λεκάνην· καὶ ἀπὸ τοῦ αἵματος τοῦ ἐν τῇ λεκάνῃ θέλετε κτυπήσει τὸ ἀνώφλιον καὶ τοὺς δύο παραστάτας τῶν θυρῶν· καὶ οὐδεὶς ἀπὸ σᾶς θέλει ἐξέλθει ἐκ τῆς θύρας τῆς οἰκίας αὑτοῦ ἕως τὸ πρωΐ·",
  "23": "διότι ὁ Κύριος θέλει περάσει διὰ νὰ πατάξῃ τοὺς Αἰγυπτίους· καὶ ὅταν ἴδῃ τὸ αἷμα ἐπὶ τὸ ἀνώφλιον καὶ ἐπὶ τοὺς δύο παραστάτας, ὁ Κύριος θέλει παρατρέξει τὴν θύραν, καὶ δὲν θέλει ἀφήσει τὸν ἐξολοθρευτήν νὰ εἰσέλθῃ εἰς τὰς οἰκίας σας, διὰ νὰ πατάξῃ.",
  "24": "Καὶ θέλετε φυλάξει τὸ πρᾶγμα τοῦτο ὡς νόμον, εἰς σεαυτὸν καὶ εἰς τοὺς υἱοὺς σου, ἕως αἰῶνος.",
  "25": "Καὶ ὅταν εἰσέλθητε εἰς τὴν γῆν, τὴν ὁποίαν ὁ Κύριος θέλει σᾶς δώσει καθὼς ἐλάλησε, θέλετε φυλάξει τὴν λατρείαν ταύτην.",
  "26": "Καὶ ὅταν σᾶς λέγωσιν οἱ υἱοὶ σας, Τί σημαίνει εἰς ἐσᾶς ἡ λατρεία αὕτη;",
  "27": "θέλετε ἀποκρίνεσθαι, Τοῦτο εἶναι θυσία τοῦ πάσχα εἰς τὸν Κύριον, διότι παρέτρεξε τὰς οἰκίας τῶν υἱῶν Ἰσραήλ ἐν Αἰγύπτῳ, ὅτε ἐπάταξε τοὺς Αἰγυπτίους καὶ ἔσωσε τὰς οἰκίας ἡμῶν. Τότε ὁ λαὸς κύψας προσεκύνησε.",
  "28": "Καὶ ἀναχωρήσαντες οἱ υἱοὶ Ἰσραήλ, ἔκαμον καθὼς προσέταξεν ὁ Κύριος εἰς τὸν Μωϋσῆν καὶ τὸν Ἀαρών· οὕτως ἔκαμον.",
  "29": "Κατὰ δὲ τὸ μεσονύκτιον ὁ Κύριος ἐπάταξε πᾶν πρωτότοκον ἐν τῇ γῇ τῆς Αἰγύπτου· ἀπὸ τοῦ πρωτοτόκου τοῦ Φαραὼ ὅστις κάθηται ἐπὶ τοῦ θρόνου αὑτοῦ, ἕως τοῦ πρωτοτόκου τοῦ αἰχμαλώτου τοῦ ἐν τῷ δεσμωτηρίῳ· καὶ πάντα τὰ πρωτότοκα τῶν κτηνῶν.",
  "30": "Καὶ ἐσηκώθη ὁ Φαραὼ τὴν νύκτα, αὐτὸς καὶ πάντες οἱ θεράποντες αὐτοῦ καὶ πάντες οἱ Αἰγύπτιοι· καὶ ἔγεινε βοή μεγάλη ἐν τῇ Αἰγύπτῳ· διότι δὲν ἦτο οἰκία εἰς τὴν ὁποίαν δὲν ὑπῆρχε νεκρός.",
  "31": "Καὶ ἐκάλεσε τὸν Μωϋσῆν καὶ τὸν Ἀαρὼν διὰ νυκτὸς καὶ εἶπε, Σηκώθητε, ἐξέλθετε ἐκ μέσου τοῦ λαοῦ μου καὶ σεῖς καὶ οἱ υἱοὶ τοῦ Ἰσραήλ· καὶ ὑπάγετε, λατρεύσατε τὸν Κύριον, καθὼς εἴπετε·",
  "32": "καὶ τὰ ποίμνιά σας καὶ τὰς ἀγέλας σας λάβετε, καθὼς εἴπετε, καὶ ἀπέλθετε· εὐλογήσατε δὲ καὶ ἐμέ.",
  "33": "Καὶ ἐβίαζον οἱ Αἰγύπτιοι τὸν λαὸν διὰ νὰ ἐκβάλωσιν αὐτὸν ταχέως ἐκ τοῦ τόπου· διότι εἶπον, Ἡμεῖς πάντες ἀποθνήσκομεν.",
  "34": "Καὶ ἐσήκωσεν ὁ λαὸς τὴν ζύμην αὑτοῦ πρὶν ἀναβῇ, ἔχων ἕκαστος τὴν σκάφην αὑτοῦ ἐπὶ τοὺς ὥμους αὑτοῦ, ἐντετυλιγμένην εἰς τὰ φορέματα αὑτοῦ.",
  "35": "Καὶ ἔκαμον οἱ υἱοὶ τοῦ Ἰσραήλ κατὰ τὸν λόγον τοῦ Μωϋσέως καὶ ἐζήτησαν παρὰ τῶν Αἰγυπτίων σκεύη ἀργυρὰ καὶ σκεύη χρυσά, καὶ ἐνδύματα·",
  "36": "καὶ ὁ Κύριος ἔδωκεν εἰς τὸν λαὸν χάριν ἐνώπιον τῶν Αἰγυπτίων, καὶ ἐδάνεισαν εἰς αὐτοὺς ὅσα ἐζήτησαν· καὶ ἐγύμνωσαν τοὺς Αἰγυπτίους.",
  "37": "Ἀνεχώρησαν δὲ οἱ υἱοὶ Ἰσραήλ ἀπὸ Ῥαμεσσῆ εἰς Σοκχώθ, περίπου ἑξακόσιαι χιλιάδες ἄνδρες πεζοὶ χωρὶς τῶν παιδίων.",
  "38": "Μετ᾿ αὐτῶν συνανέβη καὶ μέγα πλῆθος σύμμικτον ἀνθρώπων καὶ ποίμνια καὶ ἀγέλαι, κτήνη πολλὰ σφόδρα.",
  "39": "Καὶ ἐκ τῆς ζύμης, τὴν ὁποίαν ἔφεραν ἐξ Αἰγύπτου, ἔψησαν ἐγκρυφίας ἀζύμους· διότι δὲν ἦτο προζύμιον, ἐπειδή ἐδιώχθησαν ἐξ Αἰγύπτου καὶ δὲν ἐδυνήθησαν νὰ βραδύνωσιν, οὐδὲ ἐφόδιον προητοίμασαν εἰς ἑαυτούς.",
  "40": "Ὁ καιρὸς δὲ τῆς παροικίας τῶν υἱῶν Ἰσραήλ, τὴν ὁποίαν παρῴκησαν ἐν Αἰγύπτῳ, ἦτο τετρακόσια καὶ τριάκοντα ἔτη.",
  "41": "Καὶ μετὰ τὰ τετρακόσια καὶ τριάκοντα ἔτη, τὴν αὐτήν ἐκείνην ἡμέραν ἐξῆλθον πάντα τὰ τάγματα τοῦ Κυρίου ἐκ γῆς Αἰγύπτου.",
  "42": "Αὕτη εἶναι νύξ, ἥτις πρέπει νὰ φυλάττηται εἰς τὸν Κύριον, διότι ἐξήγαγεν αὐτοὺς ἐκ γῆς Αἰγύπτου· αὕτη εἶναι ἡ νὺξ ἐκείνη τοῦ Κυρίου, ἥτις πρέπει νὰ φυλάττηται παρὰ πάντων τῶν υἱῶν Ἰσραήλ εἰς τὰς γενεὰς αὐτῶν.",
  "43": "Εἶπε δὲ Κύριος πρὸς τὸν Μωϋσῆν καὶ Ἀαρών, Οὗτος εἶναι ὁ νόμος τοῦ πάσχα· οὐδεὶς ἀλλογενής θέλει φάγει ἀπ᾿ αὐτοῦ·",
  "44": "καὶ ἕκαστος δοῦλος ἀργυρώνητος ἀφοῦ περιτμηθῇ, τότε θέλει φάγει ἀπ᾿ αὐτοῦ·",
  "45": "ὁ ξένος δὲ καὶ ὁ μισθωτὸς δὲν θέλουσι φάγει ἀπ᾿ αὐτοῦ.",
  "46": "Ἐν τῇ αὐτῇ οἰκίᾳ θέλει φαγωθῆ· ἀπὸ τοῦ κρέατος δὲν θέλετε φέρει ἔξω τῆς οἰκίας, καὶ ὀστοῦν δὲν θέλετε συντρίψει ἀπ᾿ αὐτοῦ.",
  "47": "Πᾶσα ἡ συναγωγή τοῦ Ἰσραήλ θέλει κάμει τοῦτο.",
  "48": "Καὶ ἐὰν τις ξένος, παροικῶν μετὰ σοῦ, θέλῃ νὰ κάμῃ τὸ πάσχα εἰς τὸν Κύριον, ἄς περιτμηθῶσι πάντα τὰ ἀρσενικὰ αὐτοῦ, καὶ τότε ἄς πλησιάσῃ διὰ νὰ κάμῃ αὐτὸ· καὶ θέλει εἶσθαι ὡς ὁ αὐτόχθων τῆς γῆς· διότι οὐδεὶς ἀπερίτμητος θέλει φάγει ἀπ᾿ αὐτοῦ.",
  "49": "Ὁ αὐτὸς νόμος θέλει εἶσθαι διὰ τὸν αὐτόχθονα καὶ διὰ τὸν ξένον τὸν παροικοῦντα μεταξὺ σας.",
  "50": "Καὶ ἔκαμον πάντες οἱ υἱοὶ τοῦ Ἰσραήλ καθὼς προσέταξεν ὁ Κύριος εἰς τὸν Μωϋσῆν καὶ τὸν Ἀαρών· οὕτως ἔκαμον.",
  "51": "Καὶ τὴν αὐτήν ἐκείνην ἡμέραν ἐξήγαγεν ὁ Κύριος τοὺς υἱοὺς Ἰσραήλ ἐκ γῆς Αἰγύπτου κατὰ τὰ τάγματα αὐτῶν."
}