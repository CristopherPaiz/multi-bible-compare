{
  "1": "Καὶ αὗται εἶναι αἱ γενεαλογίαι τῶν υἱῶν τοῦ Νῶε, Σήμ, Χὰμ καὶ Ἰάφεθ· καὶ ἐγεννήθησαν εἰς αὐτοὺς υἱοὶ μετὰ τὸν κατακλυσμόν.",
  "2": "Οἱ υἱοὶ τοῦ Ἰάφεθ ἦσαν Γομέρ, καὶ Μαγώγ, καὶ Μαδαΐ, καὶ Ἰαυάν, καὶ Θουβάλ, καὶ Μεσέχ, καὶ Θειράς.",
  "3": "Καὶ οἱ υἱοὶ τοῦ Γομέρ, Ἀσχενάζ, καὶ Ῥιφάθ, καὶ Θωγαρμά.",
  "4": "Καὶ οἱ υἱοὶ τοῦ Ἰαυάν, Ἐλεισά, καὶ Θαρσείς, Κιττείμ, καὶ Δωδανείμ.",
  "5": "Ἐκ τούτων ἐμοιράσθησαν αἱ νῆσοι τῶν ἐθνῶν εἰς τοὺς τόπους αὐτῶν· ἑκάστου κατὰ τὴν γλῶσσαν αὑτοῦ, κατὰ τὰς φυλὰς αὑτῶν, εἰς τὰ ἔθνη αὑτῶν.",
  "6": "Καὶ οἱ υἱοὶ τοῦ Χάμ, Χούς, καὶ Μισραΐμ, καὶ Φούθ, καὶ Χαναάν.",
  "7": "Καὶ οἱ υἱοὶ τοῦ Χούς, Σεβά, καὶ Ἀβιλά, καὶ Σαβθά, καὶ Ῥααμά, καὶ Σαβθεκά· καὶ οἱ υἱοὶ τοῦ Ῥααμά, Σεβά, καὶ Δαιδάν.",
  "8": "Καὶ ὁ Χοὺς ἐγέννησε τὸν Νεβρώδ· οὗτος ἤρχισε νὰ ἦναι ἰσχυρὸς ἐπὶ τῆς γῆς·",
  "9": "αὐτὸς ἦτο ἰσχυρὸς κυνηγὸς ἐνώπιον τοῦ Κυρίου· διὰ τοῦτο λέγεται, Ὡς Νεβρώδ, ἰσχυρὸς κυνηγὸς ἐνώπιον τοῦ Κυρίου·",
  "10": "καὶ ἡ ἀρχή τῆς βασιλείας αὐτοῦ ἐστάθη Βαβυλών, καὶ Ἐρέχ, καὶ Ἀχάδ, καὶ Χαλνέ, ἐν τῇ γῇ Σενναάρ.",
  "11": "Ἐκ τῆς γῆς ἐκείνης ἐξῆλθεν ὁ Ἀσσούρ, καὶ ᾠκοδόμησε τὴν Νινευή, καὶ τὴν πόλιν Ῥεχωβώθ, καὶ τὴν Χαλάχ,",
  "12": "καὶ τὴν Ῥεσὲν μεταξὺ τῆς Νινευή καὶ τῆς Χαλάχ· αὕτη εἶναι ἡ πόλις ἡ μεγάλη.",
  "13": "Καὶ ὁ Μισραΐμ ἐγέννησε τοὺς Λουδείμ, καὶ τοὺς Ἀναμείμ, καὶ τοὺς Λεαβείμ, καὶ τοὺς Ναφθουχείμ,",
  "14": "καὶ τοὺς Πατρουσείμ, καὶ τοὺς Χασλουχείμ, ἐκ τῶν ὁποίων ἐξῆλθον οἱ Φιλισταῖοι, καὶ τοὺς Χαφθορείμ.",
  "15": "Καὶ ὁ Χαναὰν ἐγέννησε τὸν Σιδῶνα, πρωτότοκον αὑτοῦ, καὶ τὸν Χετταῖον,",
  "16": "καὶ τὸν Ἰεβουσαῖον, καὶ τὸν Ἀμορραῖον, καὶ τὸν Γεργεσαῖον,",
  "17": "καὶ τὸν Εὐαῖον, καὶ τὸν Ἀρουχαῖον, καὶ τὸν Ἀσενναῖον,",
  "18": "καὶ τὸν Ἀρβάδιον, καὶ τὸν Σαμαραῖον, καὶ τὸν Ἀμαθαῖον. Καὶ μετὰ τοῦτο διεσπάρησαν αἱ φυλαὶ τῶν Χαναναίων.",
  "19": "Καὶ ἦσαν τὰ ὅρια τῶν Χαναναίων ἀπὸ Σιδῶνος, καθὼς ὑπάγει τις εἰς Γέραρα, ἕως Γάζης, καὶ καθὼς ὑπάγει τις εἰς Σόδομα καὶ Γόμορρα, καὶ Ἀδαμά, καὶ Σεβωείμ, ἕως Λασά.",
  "20": "Οὗτοι εἶναι οἱ υἱοὶ τοῦ Χάμ, κατὰ τὰς φυλὰς αὑτῶν, κατὰ τὰς γλώσσας αὑτῶν, εἰς τοὺς τόπους αὑτῶν, εἰς τὰ ἔθνη αὑτῶν.",
  "21": "Καὶ εἰς τὸν Σήμ, τὸν πατέρα πάντων τῶν υἱῶν τοῦ Ἕβερ, τὸν ἀδελφὸν Ἰάφεθ τοῦ μεγαλητέρου, ἐγεννήθησαν καὶ εἰς αὐτὸν υἱοί.",
  "22": "Υἱοὶ τοῦ Σήμ ἦσαν Ἐλάμ, καὶ Ἀσσούρ, καὶ Ἀρφαξάδ, καὶ Λούδ, καὶ Ἀράμ.",
  "23": "Καὶ οἱ υἱοὶ τοῦ Ἀράμ, Οὔζ, καὶ Οὔλ, καὶ Γεθέρ, καὶ Μάς.",
  "24": "Καὶ ὁ Ἀρφαξὰδ ἐγέννησε τὸν Σαλά· καὶ ὁ Σαλὰ ἐγέννησε τὸν Ἕβερ.",
  "25": "Καὶ εἰς τὸν Ἕβερ ἐγεννήθησαν δύο υἱοί· τὸ ὄνομα τοῦ ἑνός, Φαλέγ· διότι ἐν ταῖς ἡμέραις αὐτοῦ διεμερίσθη ἡ γῆ· καὶ τὸ ὄνομα τοῦ ἀδελφοῦ αὐτοῦ, Ἰοκτάν.",
  "26": "Καὶ ὁ Ἰοκτὰν ἐγέννησε τὸν Ἀλμωδάδ, καὶ τὸν Σαλέφ, καὶ τὸν Ἁσαρμαβέθ, καὶ τὸν Ἰαράχ,",
  "27": "καὶ τὸν Ἁδωράμ, καὶ τὸν Οὐζάλ, καὶ τὸν Δικλά,",
  "28": "καὶ τὸν Ὀβάλ, καὶ τὸν Ἀβιμαήλ, καὶ τὸν Σεβά,",
  "29": "καὶ τὸν Ὀφείρ, καὶ τὸν Ἀβιλά, καὶ τὸν Ἰωβάβ· πάντες οὗτοι ἦσαν υἱοὶ τοῦ Ἰοκτάν.",
  "30": "Καὶ ἡ κατοικία αὐτῶν ἦτο ἀπὸ Μησά, καθὼς ὑπάγει τις εἰς Σεφαρά, ὄρος τῆς Ἀνατολῆς.",
  "31": "Οὗτοι εἶναι οἱ υἱοὶ τοῦ Σήμ, κατὰ τὰς φυλὰς αὑτῶν, κατὰ τὰς γλώσσας αὑτῶν, εἰς τοὺς τόπους αὑτῶν, κατὰ τὰ ἔθνη αὑτῶν.",
  "32": "Αὗται εἶναι αἱ φυλαὶ τῶν υἱῶν τοῦ Νῶε, κατὰ τὰς γενεὰς αὑτῶν, εἰς τὰ ἔθνη αὑτῶν· καὶ ἐκ τούτων διεσπάρησαν τὰ ἔθνη ἐπὶ τῆς γῆς μετὰ τὸν κατακλυσμόν."
}