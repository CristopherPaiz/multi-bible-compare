{
  "1": "Καὶ ἐλάλησε Κύριος πρὸς τὸν Μωϋσῆν, λέγων,",
  "2": "Λάλησον πρὸς τὸν Ἀαρών, καὶ εἰπὲ πρὸς αὐτόν, Ὅταν ἀνάψῃς τοὺς λύχνους, οἱ ἑπτὰ λύχνοι θέλουσι φωτίζει κατὰ πρόσωπον τῆς λυχνίας.",
  "3": "Καὶ ὁ Ἀαρὼν ἔκαμεν οὕτως· ἤναψε κατὰ πρόσωπον τῆς λυχνίας τοὺς λύχνους αὐτῆς, καθὼς προσέταξεν ὁ Κύριος εἰς τὸν Μωϋσῆν.",
  "4": "Αὕτη δὲ ἦτο ἡ κατασκευή τῆς λυχνίας ἀπὸ χρυσίου σφυρηλάτου· καὶ ὁ κορμὸς αὐτῆς καὶ τὰ ἄνθη αὐτῆς, ἦτο ὅλη σφυρήλατος· κατὰ τὸ σχέδιον, τὸ ὁποῖον ἔδειξεν ὁ Κύριος εἰς τὸν Μωϋσῆν, οὕτως ἔκαμε τὴν λυχνίαν.",
  "5": "Καὶ ἐλάλησε Κύριος πρὸς τὸν Μωϋσῆν, λέγων,",
  "6": "Λάβε τοὺς Λευΐτας ἐκ μέσου τῶν υἱῶν Ἰσραήλ καὶ καθάρισον αὐτούς.",
  "7": "Καὶ οὕτω θέλεις κάμει εἰς αὐτοὺς διὰ τὸν καθαρισμὸν αὐτῶν· ῥάντισον ἐπ᾿ αὐτοὺς ὕδωρ καθαρισμοῦ καὶ ἄς περάσωσι ξυράφιον δι᾿ ὅλου τοῦ σώματος αὑτῶν καὶ ἄς πλύνωσι τὰ ἐνδύματα αὑτῶν καὶ ἄς καθαρισθῶσιν.",
  "8": "Ἔπειτα ἄς λάβωσιν ἕνα μόσχον ἐκ βοῶν μετὰ τῆς ἐξ ἀλφίτων προσφορᾶς αὐτοῦ ἀπὸ σεμιδάλεως ἐζυμωμένης μετὰ ἐλαίου, καὶ ἕνα ἄλλον μόσχον ἐκ βοῶν θέλεις λάβει εἰς προσφορὰν περὶ ἁμαρτίας.",
  "9": "Καὶ θέλεις φέρει τοὺς Λευΐτας ἔμπροσθεν τῆς σκηνῆς τοῦ μαρτυρίου καὶ θέλεις συνάξει ὅλην τὴν συναγωγήν τῶν υἱῶν Ἰσραήλ·",
  "10": "καὶ θέλεις φέρει τοὺς Λευΐτας ἔμπροσθεν τοῦ Κυρίου, καὶ θέλουσιν ἐπιθέσει οἱ υἱοὶ Ἰσραήλ τὰς χεῖρας αὑτῶν ἐπὶ τοὺς  Λευΐτας.",
  "11": "καὶ ὁ Ἀαρὼν θέλει προσφέρει τοὺς Λευΐτας ἐνώπιον τοῦ Κυρίου προσφορὰν παρὰ τῶν υἱῶν Ἰσραήλ, διὰ νὰ ὑπηρετῶσι τὴν ὑπηρεσίαν τοῦ Κυρίου.",
  "12": "Καὶ οἱ Λευΐται θέλουσιν ἐπιθέσει τὰς χεῖρας αὑτῶν ἐπὶ τὰς κεφαλὰς τῶν μόσχων, καὶ θέλεις προσφέρει τὸν ἕνα περὶ ἁμαρτίας καὶ τὸν ἄλλον δι᾿ ὁλοκαύτωμα εἰς τὸν Κύριον· διὰ νὰ κάμῃς ἐξιλέωσιν ὑπὲρ τῶν Λευϊτῶν.",
  "13": "Καὶ θέλεις στήσει τοὺς Λευΐτας ἔμπροσθεν τοῦ Ἀαρὼν καὶ ἔμπροσθεν τῶν υἱῶν αὐτοῦ· καὶ θέλεις προσφέρει αὐτοὺς προσφορὰν εἰς τὸν Κύριον.",
  "14": "Οὕτω θέλεις ἀποχωρίσει τοὺς Λευΐτας ἐκ μέσου τῶν υἱῶν Ἰσραήλ, καὶ οἱ Λευΐται θέλουσιν εἶσθαι ἐμοῦ.",
  "15": "Καὶ μετὰ ταῦτα θέλουσιν εἰσέλθει οἱ Λευΐται διὰ νὰ ὑπηρετῶσι τὴν σκηνήν τοῦ μαρτυρίου· καὶ θέλεις καθαρίσει αὐτοὺς καὶ θέλεις προσφέρει αὐτοὺς προσφοράν.",
  "16": "Διότι οὗτοι εἶναι δεδομένοι δῶρον εἰς ἐμὲ ἐκ μέσου τῶν υἱῶν Ἰσραήλ· ἀντὶ τῶν διανοιγόντων πᾶσαν μήτραν, πάντων τῶν πρωτοτόκων τῶν υἱῶν Ἰσραήλ ἔλαβον αὐτοὺς εἰς ἐμαυτόν.",
  "17": "Διότι πάντα τὰ πρωτότοκα τῶν υἱῶν Ἰσραήλ εἶναι ἐμοῦ, ἀπὸ ἀνθρώπου ἕως κτήνους· καθ᾿ ἥν ἡμέραν ἐπάταξα πάντα τὰ πρωτότοκα ἐν τῇ γῇ τῆς Αἰγύπτου, ἡγίασα αὐτοὺς εἰς ἐμαυτόν·",
  "18": "καὶ ἔλαβον τοὺς Λευΐτας ἀντὶ πάντων τῶν πρωτοτόκων τῶν υἱῶν Ἰσραήλ.",
  "19": "Καὶ ἔδωκα τοὺς Λευΐτας δῶρον εἰς τὸν Ἀαρὼν καὶ εἰς τοὺς υἱοὺς αὐτοῦ, ἐκ μέσου τῶν υἱῶν Ἰσραήλ, διὰ νὰ ὑπηρετῶσι τὴν ὑπηρεσίαν τῶν υἱῶν Ἰσραήλ ἐν τῇ σκηνῇ τοῦ μαρτυρίου, καὶ διὰ νὰ κάμνωσιν ἐξιλέωσιν ὑπὲρ τῶν υἱῶν Ἰσραήλ· διὰ νὰ μή ἦναι πληγή ἐπὶ τοὺς υἱοὺς Ἰσραήλ, ἐὰν πλησιάσωσιν οἱ υἱοὶ Ἰσραήλ εἰς τὰ ἅγια.",
  "20": "Καὶ ἔκαμον ὁ Μωϋσῆς καὶ ὁ Ἀαρὼν καὶ πᾶσα ἡ συναγωγή τῶν υἱῶν Ἰσραήλ εἰς τοὺς Λευΐτας, κατὰ πάντα ὅσα προσέταξε Κύριος εἰς τὸν Μωϋσῆν περὶ τῶν Λευϊτῶν· οὕτως ἔκαμον εἰς αὐτοὺς οἱ υἱοὶ Ἰσραήλ.",
  "21": "Καὶ ἐκαθαρίσθησαν οἱ Λευΐται καὶ ἔπλυναν τὰ ἱμάτια αὑτῶν· καὶ προσέφερεν αὐτοὺς ὁ Ἀαρὼν προσφορὰν ἐνώπιον τοῦ Κυρίου, καὶ ὁ Ἀαρὼν ἔκαμεν ὑπὲρ αὐτῶν ἐξιλέωσιν διὰ νὰ καθαρίσῃ αὐτούς.",
  "22": "Καὶ μετὰ ταῦτα εἰσῆλθον οἱ Λευΐται διὰ νὰ ὑπηρετῶσι τὴν ὑπηρεσίαν αὑτῶν ἐν τῇ σκηνῇ τοῦ μαρτυρίου ἔμπροσθεν τοῦ Ἀαρὼν καὶ ἔμπροσθεν τῶν υἱῶν αὐτοῦ· καθὼς προσέταξεν ὁ Κύριος εἰς τὸν Μωϋσῆν περὶ τῶν Λευϊτῶν, οὕτως ἔκαμον εἰς αὐτούς.",
  "23": "Καὶ ἐλάλησε Κύριος πρὸς τὸν Μωϋσῆν, λέγων,",
  "24": "Τοῦτο εἶναι τὸ περὶ τῶν Λευϊτῶν· ἀπὸ εἰκοσιπέντε ἐτῶν καὶ ἐπάνω θέλουσιν εἰσέρχεσθαι νὰ ἐκτελῶσι τὴν ὑπηρεσίαν τῆς σκηνῆς τοῦ μαρτυρίου·",
  "25": "καὶ ἀπὸ πεντήκοντα ἐτῶν θέλουσι παύεσθαι τοῦ νὰ ἐκτελῶσι τὴν ὑπηρεσίαν καὶ δὲν θέλουσιν ὑπηρετεῖ πλέον·",
  "26": "ἀλλὰ θέλουσιν ὑπουργεῖ εἰς τοὺς ἀδελφοὺς αὐτῶν ἐν τῇ σκηνῇ τοῦ μαρτυρίου, διὰ νὰ φυλάττωσι τὰς φυλακάς· ὑπηρεσίαν ὅμως δὲν θέλουσι κάμνει. Οὕτω θέλεις κάμει εἰς τοὺς Λευΐτας ὡς πρὸς τὰς φυλακὰς αὐτῶν."
}