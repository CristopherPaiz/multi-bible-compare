{
  "1": "Καὶ μετὰ τὴν πληγήν ἐλάλησε Κύριος πρὸς τὸν Μωϋσῆν καὶ πρὸς τὸν Ἐλεάζαρ τὸν υἱὸν τοῦ Ἀαρὼν τὸν ἱερέα, λέγων,",
  "2": "Λάβετε τὸ κεφάλαιον πάσης τῆς συναγωγῆς τῶν υἱῶν Ἰσραήλ ἀπὸ εἴκοσι ἐτῶν καὶ ἐπάνω, κατὰ τοὺς οἴκους τῶν πατέρων αὐτῶν, πάντας τοὺς δυναμένους ἐν τῷ Ἰσραήλ νὰ ἐξέλθωσιν εἰς πόλεμον.",
  "3": "Καὶ ἐλάλησαν ὁ Μωϋσῆς καὶ Ἐλεάζαρ ὁ ἱερεὺς πρὸς αὐτοὺς εἰς τὰς πεδιάδας Μωὰβ παρὰ τὸν Ἰορδάνην, κατέναντι τῆς Ἱεριχώ, λέγοντες,",
  "4": "Ἀριθμήσατε αὐτοὺς ἀπὸ εἴκοσι ἐτῶν καὶ ἐπάνω, καθὼς προσέταξε Κύριος εἰς τὸν Μωϋσῆν καὶ εἰς τοὺς υἱοὺς Ἰσραήλ, τοὺς ἐξελθόντας ἐκ γῆς Αἰγύπτου.",
  "5": "Ῥουβήν, ὁ πρωτότοκος τοῦ Ἰσραήλ· οἱ υἱοὶ Ῥουβήν ἦσαν Ἀνώχ, ἐξ οὗ ἡ συγγένεια τῶν Ἀνωχιτῶν· ἐκ Φαλλοὺ, ἡ συγγένεια τῶν Φαλλουϊτῶν·",
  "6": "ἐξ Ἑσρών, ἡ συγγένεια τῶν Ἑσρωνιτῶν· ἐκ τοῦ Χαρμί, ἡ συγγένεια τῶν Χαρμιτῶν.",
  "7": "Αὗται εἶναι αἱ συγγένειαι τῶν Ῥουβηνιτῶν· καὶ ἡ ἀπαρίθμησις αὐτῶν ἦτο τεσσαράκοντα τρεῖς χιλιάδες καὶ ἑπτακόσιοι τριάκοντα.",
  "8": "καὶ οἱ υἱοὶ τοῦ Φαλλοὺ ἦσαν Ἐλιάβ·",
  "9": "καὶ οἱ υἱοὶ τοῦ Ἐλιάβ, Νεμουήλ καὶ Δαθὰν καὶ Ἀβειρών. Οὗτοι εἶναι ὁ Δαθὰν καὶ ὁ Ἀβειρών, οἱ ὀνομαστοὶ ἐκεῖνοι ἐν τῇ συναγωγῇ, οἱ στασιάσαντες κατὰ τοῦ Μωϋσέως καὶ κατὰ τοῦ Ἀαρὼν ἐν τῇ συνοδίᾳ τοῦ Κορέ, ὅτε ἐστασίασαν κατὰ τοῦ Κυρίου·",
  "10": "καὶ ἤνοιξεν ἡ γῆ τὸ στόμα αὑτῆς καὶ κατέπιεν αὐτοὺς μετὰ τοῦ Κορέ, ἐν τῷ ἐξολοθρευμῷ τῆς συνοδίας αὐτοῦ, ὅτε τὸ πῦρ κατέφαγε τοὺς διακοσίους πεντήκοντα ἀνθρώπους· καὶ ἔγειναν εἰς σημεῖον·",
  "11": "τοῦ Κορὲ ὅμως οἱ υἱοὶ δὲν ἀπέθανον.",
  "12": "Οἱ υἱοὶ Συμεὼν κατὰ τὰς οἰκογενείας αὑτῶν ἦσαν, ἐκ Νεμουήλ, ἡ συγγένεια τῶν Νεμουηλιτῶν· ἐξ Ἰαμείν, ἡ συγγένεια τῶν Ἰαμεινιτῶν· ἐξ Ἰαχείν, ἡ συγγένεια τῶν Ἰαχεινιτῶν·",
  "13": "ἐκ Ζερά, ἡ συγγένεια τῶν Ζεριτῶν· ἐκ Σαούλ, ἡ συγγένεια τῶν Σαουλιτῶν.",
  "14": "Αὗται εἶναι αἱ συγγένειαι τῶν Συμεωνιτῶν· κατὰ τὴν ἀπαρίθμησιν αὑτῶν, εἰκοσιδύο χιλιάδες καὶ διακόσιοι.",
  "15": "Οἱ υἱοὶ Γὰδ κατὰ τὰς συγγενείας αὑτῶν ἦσαν, ἐκ τοῦ Σιφών, ἡ συγγένεια τῶν Σιφωνιτῶν· ἐξ Ἁγγί, ἡ συγγένεια τῶν Ἁγγιτῶν· ἐκ Σουνί, ἡ συγγένεια τῶν Σουνιτῶν·",
  "16": "ἐξ Ἀζενί, ἡ συγγένεια τῶν Ἀζενιτῶν· ἐξ Ἠρί, ἡ συγγένεια τῶν Ἠριτῶν·",
  "17": "ἐξ Ἀρόδ, ἡ συγγένεια τῶν Ἀροδιτῶν· ἐξ Ἀριηλί, ἡ συγγένεια τῶν Ἀριηλιτῶν.",
  "18": "Αὗται εἶναι αἱ συγγένειαι τῶν υἱῶν Γάδ· κατὰ τὴν ἀπαρίθμησιν αὑτῶν, τεσσαράκοντα χιλιάδες καὶ πεντακόσιοι.",
  "19": "Οἱ υἱοὶ Ἰούδα ἦσαν Ἤρ καὶ Αὐνάν· καὶ ἀπέθανον ὁ Ἤρ καὶ ὁ Αὐνὰν ἐν τῇ γῇ Χαναάν.",
  "20": "Καὶ οἱ υἱοὶ Ἰούδα κατὰ τὰς συγγενείας αὑτῶν ἦσαν, ἐκ Σηλά, ἡ συγγένεια τῶν Σηλανιτῶν· ἐκ Φαρές, ἡ συγγένεια τῶν Φαρεσιτῶν· ἐκ Ζαρά, ἡ συγγένεια τῶν Ζαριτῶν·",
  "21": "καὶ οἱ υἱοὶ Φαρὲς ἦσαν ἐξ Ἑσρών, ἡ συγγένεια τῶν Ἑσρωνιτῶν· ἐξ Ἁμούλ, ἡ συγγένεια τῶν Ἁμουλιτῶν.",
  "22": "Αὗται εἶναι αἱ συγγένειαι Ἰούδα· κατὰ τὴν ἀπαρίθμησιν αὑτῶν, ἑβδομήκοντα ἕξ χιλιάδες καὶ πεντακόσιοι.",
  "23": "Οἱ υἱοὶ Ἰσσάχαρ κατὰ τὰς συγγενείας αὑτῶν ἦσαν, ἐκ Θωλά, συγγένεια τῶν Θωλαϊτῶν· ἐκ Φουά, ἡ συγγένεια τῶν Φουνιτῶν·",
  "24": "ἐξ Ἰασούβ, ἡ συγγένεια τῶν Ἰασουβιτῶν· ἐκ Σιμβρών, ἡ συγγένεια τῶν Σιμβρωνιτῶν.",
  "25": "Αὗται εἶναι αἱ συγγένειαι Ἰσσάχαρ· κατὰ τὴν ἀπαρίθμησιν αὑτῶν, ἑξήκοντα τέσσαρες χιλιάδες καὶ τριακόσιοι.",
  "26": "Οἱ υἱοὶ Ζαβουλὼν κατὰ τὰς συγγενείας αὑτῶν ἦσαν, ἐκ Σερέδ, συγγένεια τῶν Σερεδιτῶν· ἐξ Αἰλών, ἡ συγγένεια τῶν Αἰλωνιτῶν· ἐξ Ἰαλεήλ, ἡ συγγένεια τῶν Ἰαλεηλιτῶν.",
  "27": "Αὗται εἶναι αἱ συγγένειαι τῶν Ζαβουλωνιτῶν· κατὰ τὴν ἀπαρίθμησιν αὑτῶν, ἑξήκοντα χιλιάδες καὶ πεντακόσιοι.",
  "28": "Οἱ υἱοὶ Ἰωσήφ κατὰ τὰς συγγενείας αὑτῶν ἦσαν Μανασσῆς καὶ Ἐφραΐμ.",
  "29": "Οἱ υἱοὶ Μανασσῆ ἦσαν, ἐκ Μαχείρ, ἡ συγγένεια τῶν Μαχειριτῶν. Καὶ ὁ Μαχείρ ἐγέννησε τὸν Γαλαάδ· ἐκ δὲ τοῦ Γαλαὰδ ἡ συγγένεια τῶν Γαλααδιτῶν·",
  "30": "οὗτοι εἶναι οἱ υἱοὶ Γαλαάδ· ἐξ Ἀχιέζερ, ἡ συγγένεια τῶν Ἀχιεζεριτῶν· ἐκ Χελέκ, ἡ συγγένεια τῶν Χελεκιτῶν·",
  "31": "καὶ ἐξ Ἀσριήλ, ἡ συγγένεια τῶν Ἀσριηλιτῶν· ἐκ Συχέμ, ἡ συγγένεια τῶν Συχεμιτῶν· καὶ ἐκ Σεμιδά, ἡ συγγένεια τῶν Σεμιδαϊτῶν·",
  "32": "καὶ ἐξ Ἐφέρ, ἡ συγγένεια τῶν Ἐφεριτῶν·",
  "33": "καὶ Σαλπαάδ, ὁ υἱὸς τοῦ Ἐφέρ, δὲν εἶχεν υἱούς, ἀλλὰ θυγατέρας· τὰ δὲ ὀνόματα τῶν θυγατέρων τοῦ Σαλπαὰδ ἦσαν Μααλὰ καὶ Νουά, Ἀγλά, Μελχὰ καὶ Θερσά.",
  "34": "Αὗται εἶναι αἱ συγγένειαι Μανασσῆ· καὶ ἡ ἀπαρίθμησις αὑτῶν, πεντήκοντα δύο χιλιάδες καὶ ἑπτακόσιοι.",
  "35": "Οὗτοι εἶναι οἱ υἱοὶ Ἐφραΐμ κατὰ τὰς συγγενείας αὑτῶν· ἐκ Σουθαλά, ἡ συγγένεια τῶν Σουθαλαϊτῶν· ἐκ Βεχέρ, ἡ συγγένεια τῶν Βεχεριτῶν· ἐκ Ταχάν, ἡ συγγένεια τῶν Ταχανιτῶν·",
  "36": "καὶ οὗτοι εἶναι οἱ υἱοὶ Σουθαλά· ἐξ Ἐράν, ἡ συγγένεια τῶν Ἐρανιτῶν.",
  "37": "Αὗται εἶναι αἱ συγγένειαι τῶν υἱῶν Ἐφραΐμ· κατὰ τὴν ἀπαρίθμησιν αὑτῶν, τριάκοντα δύο χιλιάδες καὶ πεντακόσιοι. Οὗτοι εἶναι οἱ υἱοὶ Ἰωσήφ κατὰ τὰς συγγενείας αὑτῶν.",
  "38": "Οἱ υἱοὶ Βενιαμὶν κατὰ τὰς συγγενείας αὑτῶν ἦσαν, ἐκ Βελά, ἡ συγγένεια τῶν Βελαϊτῶν· ἐξ Ἀσβήλ, ἡ συγγένεια τῶν Ἀσβηλιτῶν· ἐξ Ἀχιράμ, ἡ συγγένεια τῶν Ἀχιραμιτῶν·",
  "39": "ἐκ Σουφάμ, ἡ συγγένεια τῶν Σουφαμιτῶν· ἐξ Οὐφάμ, ἡ συγγένεια τῶν Οὐφαμιτῶν·",
  "40": "καὶ οἱ υἱοὶ Βελὰ ἦσαν Ἀρέδ καὶ Νααμάν· ἐξ Ἀρέδ, ἡ συγγένεια τῶν Ἀρεδιτῶν· ἐκ Νααμάν, συγγένεια τῶν Νααμιτῶν.",
  "41": "Οὗτοι εἶναι οἱ υἱοὶ Βενιαμὶν κατὰ τὰς συγγενείας αὑτῶν· καὶ ἡ ἀπαρίθμησις αὑτῶν ἦτο τεσσαράκοντα πέντε χιλιάδες καὶ ἑξακόσιοι.",
  "42": "Οὗτοι εἶναι οἱ υἱοὶ Δὰν κατὰ τὰς συγγενείας αὑτῶν· ἐκ Σουάμ, ἡ συγγένεια τῶν Σουαμιτῶν· αὗται εἶναι αἱ συγγένειαι Δὰν κατὰ τὰς συγγενείας αὑτῶν·",
  "43": "πᾶσαι αἱ συγγένειαι τῶν Σουαμιτῶν, κατὰ τὴν ἀπαρίθμησιν αὑτῶν, ἦσαν ἑξήκοντα τέσσαρες χιλιάδες καὶ τετρακόσιοι.",
  "44": "Οἱ υἱοὶ Ἀσήρ κατὰ τὰς συγγενείας αὑτῶν ἦσαν, ἐξ Ἰεμνά, ἡ συγγένεια τῶν Ἰεμνιτῶν· ἐξ Ἰεσουΐ, ἡ συγγένεια τῶν Ἰεσουϊτῶν· ἐκ Βεριά, ἡ συγγένεια τῶν Βεριαϊτῶν·",
  "45": "ἐκ τῶν υἱῶν Βεριὰ ἦσαν, ἐξ Ἕβερ, ἡ συγγένεια τῶν Ἑβεριτῶν· ἐκ Μαλχιήλ, ἡ συγγένεια τῶν Μαλχιηλιτῶν·",
  "46": "καὶ τὸ ὄνομα τῆς θυγατρὸς τοῦ Ἀσήρ ἦτο Σάρα.",
  "47": "Αὗται εἶναι αἱ συγγένειαι τῶν υἱῶν Ἀσήρ κατὰ τὴν ἀπαρίθμησιν αὑτῶν, πεντήκοντα τρεῖς χιλιάδες καὶ τετρακόσιοι.",
  "48": "Οἱ υἱοὶ Νεφθαλὶ κατὰ τὰς συγγενείας αὑτῶν ἦσαν, ἐξ Ἰασιήλ, συγγένεια τῶν Ἰασιηλιτῶν· ἐκ Γουνί, ἡ συγγένεια τῶν Γουνιτῶν·",
  "49": "ἐξ Ἰεσέρ, ἡ συγγένεια τῶν Ἰεσεριτῶν· ἐκ Σιλλήμ, ἡ συγγένεια τῶν Σιλλημιτῶν.",
  "50": "Αὗται εἶναι αἱ συγγένειαι Νεφθαλὶ κατὰ τὰς συγγενείας αὑτῶν· καὶ ἀπαρίθμησις αὑτῶν ἦτο τεσσαράκοντα πέντε χιλιάδες καὶ τετρακόσιοι.",
  "51": "Αὕτη εἶναι ἡ ἀπαρίθμησις τῶν υἱῶν Ἰσραήλ, ἑξακόσιαι χιλιάδες καὶ χίλιοι ἑπτακόσιοι τριάκοντα.",
  "52": "Καὶ ἐλάλησε Κύριος πρὸς τὸν Μωϋσῆν, λέγων,",
  "53": "Εἰς τούτους θέλει μοιρασθῆ ἡ γῆ εἰς κληρονομίαν κατὰ τὸν ἀριθμὸν τῶν ὀνομάτων αὑτῶν·",
  "54": "εἰς τοὺς περισσοτέρους θέλεις δώσει περισσοτέραν κληρονομίαν καὶ εἰς τοὺς ὀλιγωτέρους θέλεις δώσει ὀλιγωτέραν κληρονομίαν· εἰς ἕκαστον θέλει δοθῆ κληρονομία αὑτοῦ κατὰ τὴν ἀπαρίθμησιν αὑτοῦ·",
  "55": "καὶ ἡ γῆ θέλει μοιρασθῆ διὰ κλήρων· κατὰ τὰ ὀνόματα τῶν φυλῶν, κατὰ τὰς πατριὰς αὑτῶν, θέλουσι κληρονομήσει·",
  "56": "κατὰ τὸν κλῆρον θέλει μοιρασθῆ ἡ κληρονομία αὑτῶν μεταξὺ πολλῶν καὶ ὀλίγων.",
  "57": "Καὶ αὕτη εἶναι ἡ ἀπαρίθμησις τῶν Λευϊτῶν, κατὰ τὰς συγγενείας αὑτῶν· ἐκ Γηρσών, ἡ συγγένεια τῶν Γηρσωνιτῶν· ἐκ Καάθ, ἡ συγγένεια τῶν Κααθιτῶν· ἐκ Μεραρί, ἡ συγγένεια τῶν Μεραριτῶν.",
  "58": "Αὗται εἶναι αἱ συγγένειαι τῶν Λευϊτῶν· ἡ συγγένεια τῶν Λιβνιτῶν, ἡ συγγένεια τῶν Χεβρωνιτῶν, ἡ συγγένεια τῶν Μααλιτῶν, συγγένεια τῶν Μουσιτῶν, ἡ συγγένεια τῶν Κοραϊτῶν· καὶ ὁ Καὰθ ἐγέννησε τὸν Ἀμράμ.",
  "59": "Τὸ δὲ ὄνομα τῆς γυναικὸς τοῦ Ἀμρὰμ ἦτο Ἰωχαβέδ, θυγάτηρ τοῦ Λευΐ, ἥτις ἐγεννήθη εἰς τὸν Λευΐ ἐν Αἰγύπτῳ· καὶ ἐγέννησεν εἰς τὸν Ἀμρὰμ τὸν Ἀαρὼν καὶ τὸν Μωϋσῆν καὶ Μαριὰμ τὴν ἀδελφήν αὑτῶν.",
  "60": "Καὶ ἐγεννήθησαν εἰς τὸν Ἀαρὼν Ναδὰβ καὶ Ἀβιούδ, Ἐλεάζαρ καὶ Ἰθάμαρ.",
  "61": "Ἀπέθανον δὲ ὁ Ναδὰβ καὶ ὁ Ἀβιούδ, ὅτε προσέφεραν πῦρ ξένον ἐνώπιον τοῦ Κυρίου.",
  "62": "Καὶ ἡ ἀπαρίθμησις αὑτῶν ἦτο εἰκοσιτρεῖς χιλιάδες, πᾶν ἀρσενικὸν ἀπὸ ἑνὸς μηνὸς καὶ ἐπάνω· διότι δὲν ἀπηριθμήθησαν μεταξὺ τῶν υἱῶν Ἰσραήλ, ἐπειδή δὲν ἐδόθη εἰς αὐτοὺς κληρονομία μεταξὺ τῶν υἱῶν Ἰσραήλ.",
  "63": "Οὗτοι εἶναι οἱ ἀπαριθμηθέντες διὰ τοῦ Μωϋσέως καὶ Ἐλεάζαρ τοῦ ἱερέως, οἵτινες ἀπηρίθμησαν τοὺς υἱοὺς Ἰσραήλ εἰς τὰς πεδιάδας Μωὰβ παρὰ τὸν Ἰορδάνην κατέναντι τῆς Ἱεριχώ.",
  "64": "Μεταξὺ δὲ τούτων δὲν εὑρίσκετο ἄνθρωπος ἐκ τῶν ἀπαριθμηθέντων ὑπὸ τοῦ Μωϋσέως καὶ Ἀαρὼν τοῦ ἱερέως, ὅτε ἀπηρίθμησαν τοὺς υἱοὺς Ἰσραήλ ἐν τῇ ἐρήμῳ Σινά.",
  "65": "Διότι ὁ Κύριος εἶπε περὶ αὐτῶν, Ἐξάπαντος θέλουσιν ἀποθάνει ἐν τῇ ἐρήμῳ. Καὶ δὲν ἐναπελείφθη ἐξ αὐτῶν οὐδείς, εἰ μή Χάλεβ ὁ υἱὸς τοῦ Ἰεφοννή καὶ Ἰησοῦς ὁ υἱὸς τοῦ Ναυή."
}