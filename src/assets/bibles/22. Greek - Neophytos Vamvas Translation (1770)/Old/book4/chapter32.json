{
  "1": "Οἱ δὲ υἱοὶ Ῥουβήν καὶ οἱ υἱοὶ Γὰδ εἶχον πλῆθος κτηνῶν πολὺ σφόδρα· καὶ ὅτε εἶδον τὴν γῆν Ἰαζήρ καὶ τὴν γῆν Γαλαάδ, ὅτι, ἰδού, ὁ τόπος ἦτο τόπος διὰ κτήνη,",
  "2": "οἱ υἱοὶ Γὰδ καὶ οἱ υἱοὶ Ῥουβήν ἐλθόντες εἶπον πρὸς τὸν Μωϋσῆν καὶ πρὸς Ἐλεάζαρ τὸν ἱερέα καὶ πρὸς τοὺς ἄρχοντας τῆς συναγωγῆς, λέγοντες,",
  "3": "Ἡ Ἀταρὼθ καὶ Δαιβὼν καὶ Ἰαζήρ καὶ Νιμρὰ καὶ Ἑσεβὼν καὶ Ἐλεαλή καὶ Σεβὰμ καὶ Νεβὼ καὶ Βαιών,",
  "4": "ἡ γῆ τὴν ὁποίαν ἐπάταξεν ὁ Κύριος ἔμπροσθεν τῆς συναγωγῆς τοῦ Ἰσραήλ, εἶναι γῆ κτηνοτρόφος καὶ οἱ δοῦλοί σου ἔχουσι κτήνη·",
  "5": "διὰ τοῦτο, εἶπον, ἐὰν εὑρήκαμεν χάριν ἔμπροσθέν σου, ἄς δοθῇ ἡ γῆ αὕτη εἰς τοὺς δούλους σου διὰ ἰδιοκτησίαν· μή διαβιβάσῃς ἡμᾶς τὸν Ἰορδάνην.",
  "6": "Καὶ εἶπεν ὁ Μωϋσῆς πρὸς τοὺς υἱοὺς Γὰδ καὶ πρὸς τοὺς υἱοὺς Ῥουβήν, Οἱ ἀδελφοὶ σας θέλουσιν ὑπάγει εἰς πόλεμον καὶ σεῖς θέλετε μείνει ἐδώ;",
  "7": "καὶ διὰ τί δειλιάζετε τὴν καρδίαν τῶν υἱῶν Ἰσραήλ, διὰ νὰ μή περάσωσιν εἰς τὴν γῆν, τὴν ὁποίαν ὁ Κύριος ἔδωκεν εἰς αὐτοὺς;",
  "8": "οὕτως ἔκαμον οἱ πατέρες σας, ὅτε ἀπέστειλα αὐτοὺς ἀπὸ Κάδης-βαρνή διὰ νὰ ἴδωσι τὴν γῆν·",
  "9": "καὶ ἀνέβησαν μέχρι τῆς φάραγγος Ἐσχώλ, καὶ ἰδόντες τὴν γῆν ἐδειλίασαν τὴν καρδίαν τῶν υἱῶν Ἰσραήλ, διὰ νὰ μή εἰσέλθωσιν εἰς τὴν γῆν τὴν ὁποίαν ὁ Κύριος ἔδωκεν εἰς αὐτούς·",
  "10": "καὶ ἐξήφθη ἡ ὀργή τοῦ Κυρίου ἐν τῇ ἡμέρᾳ ἐκείνῃ, καὶ ὥμοσε λέγων,",
  "11": "Δὲν θέλουσιν ἰδεῖ οἱ ἄνδρες οἱ ἀναβάντες ἐξ Αἰγύπτου, ἀπὸ εἴκοσι ἐτῶν καὶ ἐπάνω, τὴν γῆν τὴν ὁποίαν ὥμοσα πρὸς τὸν Ἀβραάμ, πρὸς τὸν Ἰσαὰκ καὶ πρὸς τὸν Ἰακώβ· διότι δὲν μὲ ἠκολούθησαν ἐντελῶς·",
  "12": "ἐκτὸς Χάλεβ υἱοῦ Ἰεφοννή τοῦ Κενεζίτου καὶ Ἰησοῦ υἱοῦ τοῦ Ναυή· διότι ἠκολούθησαν ἐντελῶς τὸν Κύριον.",
  "13": "Καὶ ἐξήφθη ἡ ὀργή τοῦ Κυρίου κατὰ τοῦ Ἰσραήλ, καὶ ἔκαμεν αὐτοὺς νὰ περιπλανῶνται εἰς τὴν ἔρημον τεσσαράκοντα ἔτη, ἑωσοῦ ἐξωλοθρεύθη πᾶσα ἡ γενεά, ἥτις εἶχε πράξει τὸ κακὸν ἐνώπιον τοῦ Κυρίου.",
  "14": "Καὶ ἰδού, σεῖς ἐσηκώθητε ἀντὶ τῶν πατέρων σας, γενεὰ ἀνθρώπων ἁμαρτωλῶν, διὰ νὰ ἐξάψητε περισσότερον τὴν φλόγα τῆς ὀργῆς τοῦ Κυρίου κατὰ τοῦ Ἰσραήλ.",
  "15": "Ἐπειδή, ἐὰν ἐκκλίνητε ἀπ᾿ αὐτοῦ, ἔτι πάλιν θέλει ἀφήσει τὸν Ἰσραήλ ἐν τῇ ἐρήμῳ καὶ θέλετε ἐξολοθρεύσει πάντα τὸν λαὸν τοῦτον.",
  "16": "Καὶ προσῆλθον εἰς αὐτὸν καὶ εἶπον, Θέλομεν οἰκοδομήσει ἐνταῦθα μάνδρας διὰ τὰ κτήνη ἡμῶν καὶ πόλεις διὰ τὰ παιδία ἡμῶν·",
  "17": "ἡμεῖς δὲ ὡπλισμένοι θέλομεν προχωρεῖ πρόθυμοι ἔμπροσθεν τῶν υἱῶν Ἰσραήλ, ἑωσοῦ φέρωμεν αὐτοὺς εἰς τὸν τόπον αὐτῶν· τὰ δὲ παιδία ἡμῶν θέλουσι κατοικεῖ εἰς τετειχισμένας πόλεις, διὰ τοὺς κατοίκους τοῦ τόπου·",
  "18": "δὲν θέλομεν ἐπιστρέψει εἰς τὰς οἰκίας ἡμῶν, ἑωσοῦ οἱ υἱοὶ Ἰσραήλ κληρονομήσωσιν ἕκαστος τὴν κληρονομίαν αὑτοῦ·",
  "19": "διότι ἡμεῖς δὲν θέλομεν νὰ κληρονομήσωμεν μετ᾿ αὐτῶν πέραν τοῦ Ἰορδάνου καὶ ἐπέκεινα· διότι ἡ κληρονομία ἡμῶν ἔπεσεν εἰς ἡμᾶς ἐντεῦθεν τοῦ Ἰορδάνου πρὸς ἀνατολάς.",
  "20": "Καὶ εἶπε πρὸς αὐτοὺς ὁ Μωϋσῆς, Ἐὰν κάμητε κατὰ τὸν λόγον τοῦτον, ἐὰν προχωρῆτε ὡπλισμένοι ἔμπροσθεν τοῦ Κυρίου εἰς πόλεμον,",
  "21": "καὶ διαβῆτε πάντες, ὡπλισμένοι τὸν Ἰορδάνην ἔμπροσθεν τοῦ Κυρίου, ἑωσοῦ ἐκδιώξῃ τοὺς ἐχθροὺς αὑτοῦ ἀπ᾿ ἔμπροσθεν αὐτοῦ,",
  "22": "καὶ ὑποταχθῇ ἡ γῆ ἔμπροσθεν τοῦ Κυρίου· τότε μετὰ ταῦτα θέλετε ἐπιστρέψει καὶ θέλετε εἶσθαι ἀθῷοι ἐνώπιον τοῦ Κυρίου καὶ ἐνώπιον τοῦ Ἰσραήλ, καὶ θέλετε ἔχει τὴν γῆν ταύτην ἰδιοκτησίαν σας ἐνώπιον τοῦ Κυρίου·",
  "23": "ἐάν ὅμως δὲν κάμητε οὕτως, ἰδού, θέλετε ἁμαρτήσει ἐνώπιον τοῦ Κυρίου· καὶ ἄς ἦσθε βέβαιοι ὅτι θέλει σᾶς εὑρῆ ἡ ἁμαρτία σας·",
  "24": "οἰκοδομήσατε πόλεις διὰ τὰ παιδία σας καὶ μάνδρας διὰ τὰ πρόβατά σας καὶ κάμετε ἐκεῖνο, τὸ ὁποῖον ἐξῆλθεν ἐκ τοῦ στόματός σας.",
  "25": "Καὶ εἶπον οἱ υἱοὶ Γὰδ καὶ οἱ υἱοὶ Ῥουβήν πρὸς τὸν Μωϋσῆν, λέγοντες, Οἱ δοῦλοί σου θέλουσι κάμει καθὼς ὁ κύριός μου προστάζει·",
  "26": "τὰ παιδία ἡμῶν, αἱ γυναῖκες ἡμῶν, τὰ ποίμνια ἡμῶν καὶ πάντα τὰ κτήνη ἡμῶν θέλουσι μένει ἐνταῦθα εἰς τὰς πόλεις τοῦ Γαλαάδ·",
  "27": "οἱ δοῦλοί σου ὅμως θέλουσι διαβῆ πάντες ὡπλισμένοι, παρατεταγμένοι ἐνώπιον τοῦ Κυρίου εἰς μάχην, καθὼς λέγει ὁ κύριός μου.",
  "28": "Τότε ὁ Μωϋσῆς ἔδωκε προσταγήν περὶ αὐτῶν εἰς Ἐλεάζαρ τὸν ἱερέα καὶ εἰς τὸν Ἰησοῦν υἱὸν τοῦ Ναυή καὶ εἰς τοὺς ἀρχηγοὺς τῶν πατριῶν τῶν φυλῶν τῶν υἱῶν Ἰσραήλ·",
  "29": "καὶ εἶπε πρὸς αὐτοὺς ὁ Μωϋσῆς, Ἐὰν οἱ υἱοὶ Γὰδ καὶ οἱ υἱοὶ Ῥουβήν διαβῶσι μὲ σᾶς τὸν Ἰορδάνην, πάντες ὡπλισμένοι εἰς μάχην, ἔμπροσθεν τοῦ Κυρίου, καὶ κατακυριευθῇ ἡ γῆ ἔμπροσθέν σας, τότε θέλετε δώσει εἰς αὐτοὺς τὴν γῆν Γαλαὰδ εἰς ἰδιοκτησίαν·",
  "30": "ἐὰν ὅμως δὲν θέλωσι νὰ διαβῶσιν ὡπλισμένοι μὲ σᾶς, τότε θέλουσι λάβει κληρονομίαν μεταξὺ σας ἐν τῇ γῇ Χαναάν.",
  "31": "Καὶ ἀπεκρίθησαν οἱ υἱοὶ Γὰδ καὶ οἱ υἱοὶ Ῥουβήν λέγοντες, Ὡς εἶπεν ὁ Κύριος εἰς τοὺς δούλους σου, οὕτω θέλομεν κάμει·",
  "32": "ἡμεῖς θέλομεν διαβῆ ὡπλισμένοι ἔμπροσθεν τοῦ Κυρίου εἰς τὴν γῆν Χαναάν, διὰ νὰ ἔχωμεν τὴν ἰδιοκτησίαν τῆς κληρονομίας ἡμῶν ἐντεῦθεν τοῦ Ἰορδάνου.",
  "33": "Καὶ ἔδωκεν εἰς αὐτοὺς ὁ Μωϋσῆς, εἰς τοὺς υἱοὺς Γὰδ καὶ εἰς τοὺς υἱοὺς Ῥουβήν καὶ εἰς τὸ ἥμισυ τῆς φυλῆς Μανασσῆ υἱοῦ τοῦ Ἰωσήφ, τὸ βασίλειον τοῦ Σηὼν βασιλέως τῶν Ἀμορραίων καὶ τὸ βασίλειον τοῦ Ὤγ βασιλέως τῆς Βασάν, τὴν γῆν μετὰ τῶν πόλεων αὐτῆς ἐν τοῖς ὁρίοις, τὰς πόλεις τῆς γῆς κύκλῳ.",
  "34": "Καὶ οἱ υἱοὶ Γὰδ ᾠκοδόμησαν τὴν Δαιβὼν καὶ τὴν Ἀταρὼθ καὶ τὴν Ἀροήρ",
  "35": "καὶ τὴν Ἀτρὼθ-σοφὰν καὶ τὴν Ἰαζήρ καὶ τὴν Ἰογβεὰ",
  "36": "καὶ τὴν Βαὶθ-νιμρὰ καὶ τὴν Βαὶθ-ἀράν, πόλεις ὀχυράς, καὶ μάνδρας προβάτων.",
  "37": "Καὶ οἱ υἱοὶ Ῥουβήν ᾠκοδόμησαν τὴν Ἑσεβὼν καὶ τὴν Ἐλεαλή καὶ τὴν Κιριαθαΐμ",
  "38": "καὶ τὴν Νεβὼ καὶ τὴν Βάαλ-μεών, μεταβάλλοντες τὰ ὀνόματα αὐτῶν, καὶ τὴν Σιβμά· καὶ ἔδωκαν ἄλλα ὀνόματα εἰς τὰς πόλεις, τὰς ὁποίας ᾠκοδόμησαν.",
  "39": "Καὶ οἱ υἱοὶ Μαχεὶρ υἱοῦ τοῦ Μανασσῆ ὑπῆγαν εἰς τὴν Γαλαὰδ καὶ ἐκυρίευσαν αὐτήν, ἐκδιώξαντες τὸν Ἀμορραῖον τὸν ἐν αὐτῇ.",
  "40": "Καὶ ἔδωκεν ὁ Μωϋσῆς τὴν Γαλαὰδ εἰς Μαχεὶρ τὸν υἱὸν τοῦ Μανασσῆ· καὶ κατῴκησεν ἐν αὐτῇ.",
  "41": "Καὶ Ἰαεὶρ ὁ υἱὸς τοῦ Μανασσῆ ὑπῆγε καὶ ἐκυρίευσε τὰς μικρὰς πόλεις αὐτῆς· καὶ νόμασεν αὐτὰς Ἁβὼθ-ἰαείρ.",
  "42": "Καὶ ὁ Νοβὰ ὑπῆγε καὶ ἐκυρίευσε τὴν Καινὰθ καὶ τὰ χωρία αὐτῆς· καὶ νόμασεν αὐτήν Νοβά, ἀπὸ τοῦ ὀνόματος αὑτοῦ."
}