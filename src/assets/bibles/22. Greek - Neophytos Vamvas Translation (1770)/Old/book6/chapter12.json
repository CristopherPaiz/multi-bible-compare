{
  "1": "Οὗτοι δὲ εἶναι οἱ βασιλεῖς τῆς γῆς, τοὺς ὁποίους ἐπάταξαν οἱ υἱοὶ Ἰσραήλ καὶ κατεκυρίευσαν τὴν γῆν αὐτῶν, εἰς τὸ πέραν τοῦ Ἰορδάνου, πρὸς ἀνατολὰς ἡλίου, ἀπὸ τοῦ ποταμοῦ Ἀρνὼν ἕως τοῦ ὄρους Ἀερμών, καὶ πᾶσαν τὴν πεδινήν πρὸς ἀνατολάς·",
  "2": "τὸν Σηὼν βασιλέα τῶν Ἀμορραίων, τὸν κατοικοῦντα ἐν Ἑσεβών, τὸν δεσπόζοντα ἀπὸ Ἀροήρ τῆς παρὰ τὸ χεῖλος τοῦ ποταμοῦ Ἀρνών, καὶ τὸ μέσον τοῦ ποταμοῦ, καὶ τὸ ἥμισυ τῆς Γαλαὰδ ἕως τοῦ ποταμοῦ Ἰαβόκ, τοῦ ὁρίου τῶν υἱῶν Ἀμμών·",
  "3": "καὶ ἀπὸ τῆς πεδινῆς ἕως τῆς θαλάσσης Χιννερὼθ πρὸς ἀνατολάς, καὶ ἕως τῆς θαλάσσης τῆς πεδιάδος, τῆς ἁλμυρᾶς θαλάσσης πρὸς ἀνατολάς, κατὰ τὴν ὁδὸν τὴν πρὸς Βαὶθ-ἰεσιμώθ, καὶ ἀπὸ τοῦ μεσημβρινοῦ μέρους ὑπὸ τὴν Ἀσδὼθ-φασγά·",
  "4": "καὶ τὰ ὅρια τοῦ Ὤγ, βασιλέως τῆς Βασάν, τοῦ ἐναπολειφθέντος ἐκ τῶν γιγάντων καὶ κατοικοῦντος ἐν Ἀσταρὼθ καὶ ἐν Ἐδρεΐ·",
  "5": "ὅστις ἐξουσίαζεν ἐν τῷ ὄρει Ἀερμὼν καὶ ἐν Σαλχὰ καὶ ἐν πάσῃ τῇ Βασάν, ἕως τῶν ὁρίων τῶν Γεσσουριτῶν καὶ τῶν Μααχαθιτῶν, καὶ ἐπὶ τοῦ ἡμίσεως τῆς Γαλαάδ, ὁρίου τοῦ Σηὼν βασιλέως τῆς Ἑσεβών.",
  "6": "Τούτους ἐπάταξεν ὁ Μωϋσῆς ὁ δοῦλος τοῦ Κυρίου, καὶ οἱ υἱοὶ Ἰσραήλ· καὶ ἔδωκε τὴν γῆν αὐτῶν ὁ Μωϋσῆς ὁ δοῦλος τοῦ Κυρίου κληρονομίαν εἰς τοὺς Ῥουβηνίτας καὶ εἰς τοὺς Γαδίτας καὶ εἰς τὸ ἥμισυ τῆς φυλῆς Μανασσῆ.",
  "7": "Καὶ οὗτοι εἶναι οἱ βασιλεῖς τῆς γῆς, τοὺς ὁποίους ἐπάταξεν ὁ Ἰησοῦς καὶ οἱ υἱοὶ Ἰσραήλ, ἐντεῦθεν τοῦ Ἰορδάνου πρὸς δυσμάς, ἀπὸ Βάαλ-γὰδ ἐν τῇ κοιλάδι τοῦ Λιβάνου, καὶ ἕως τοῦ ὅρους Ἀλάκ, τοῦ ἀναβαίνοντος εἰς Σηείρ· καὶ ἔδωκεν αὐτήν ὁ Ἰησοῦς εἰς τὰς φυλὰς τοῦ Ἰσραήλ κληρονομίαν, κατὰ τὸν διαμερισμὸν αὐτῶν·",
  "8": "εἰς τὰ ὄρη καὶ εἰς τὰς κοιλάδας καὶ εἰς τὰς πεδιάδας καὶ εἰς Ἀσδὼθ καὶ εἰς τὴν ἔρημον καὶ εἰς τὸ μέρος τὸ μεσημβρινόν· τοὺς Χετταίους, τοὺς Ἀμορραίους καὶ τοὺς Χαναναίους, τοὺς Φερεζαίους, τοὺς Εὐαίους καὶ τοὺς Ἰεβουσαίους·",
  "9": "τὸν βασιλέα τῆς Ἱεριχώ, ἕνα· τὸν βασιλέα τῆς Γαί, τῆς παρὰ τὴν Βαιθήλ, ἕνα·",
  "10": "τὸν βασιλέα τῆς Ἱερουσαλήμ, ἕνα· τὸν βασιλέα τῆς Χεβρών, ἕνα·",
  "11": "τὸν βασιλέα τῆς Ἰαρμούθ, ἕνα· τὸν βασιλέα τῆς Λαχείς, ἕνα.",
  "12": "τὸν βασιλέα τῆς Ἐγλών, ἕνα· τὸν βασιλέα τῆς Γεζέρ, ἕνα·",
  "13": "τὸν βασιλέα τῆς Δεβείρ, ἕνα· τὸν βασιλέα τῆς Γεδέρ, ἕνα·",
  "14": "τὸν βασιλέα τῆς Ὁρμά, ἕνα· τὸν βασιλέα τῆς Ἀράδ, ἕνα.",
  "15": "τὸν βασιλέα τῆς Λιβνά, ἕνα· τὸν βασιλέα τῆς Ὀδολλάμ, ἕνα·",
  "16": "τὸν βασιλέα τῆς Μακκηδά, ἕνα· τὸν βασιλέα τῆς Βαιθήλ, ἕνα·",
  "17": "τὸν βασιλέα τῆς Θαπφουά, ἕνα· τὸν βασιλέα τῆς Ἐφέρ, ἕνα·",
  "18": "τὸν βασιλέα τῆς Ἀφέκ, ἕνα· τὸν βασιλέα τῆς Λασαρών, ἕνα.",
  "19": "τὸν βασιλέα τῆς Μαδών, ἕνα· τὸν βασιλέα τῆς Ἀσώρ, ἕνα.",
  "20": "τὸν βασιλέα τῆς Σιμβρών-μερών, ἕνα· τὸν βασιλέα τῆς Ἀχσάφ, ἕνα·",
  "21": "τὸν βασιλέα τῆς Θαανάχ, ἕνα· τὸν βασιλέα τῆς Μεγιδδώ, ἕνα·",
  "22": "τὸν βασιλέα τῆς Κέδες, ἕνα· τὸν βασιλέα τῆς Ἰοκνεὰμ ἐν Καρμέλ, ἕνα·",
  "23": "τὸν βασιλέα τῆς Δὼρ ἐν Νάφαθ-δὼρ, ἕνα· τὸν βασιλέα τῶν ἐθνῶν ἐν Γαλγάλοις, ἕνα·",
  "24": "τὸν βασιλέα τῆς Θερσά, ἕνα. Πάντες οἱ βασιλεῖς, τριάκοντα καὶ εἷς."
}