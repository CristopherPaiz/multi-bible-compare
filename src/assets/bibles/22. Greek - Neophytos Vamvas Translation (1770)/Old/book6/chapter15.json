{
  "1": "Ὁ δὲ κλῆρος τῆς φυλῆς τῶν υἱῶν Ἰούδα κατὰ τὰς συγγενείας αὐτῶν ἦτο εἰς τὰ ὅρια τῆς Ἰδουμαίας· ἡ ἔρημος Σὶν ἡ πρὸς νότον ἦτο τὸ ἄκρον τὸ μεσημβρινόν.",
  "2": "Καὶ τὰ μεσημβρινὰ αὐτῶν ὅρια ἦσαν ἀπὸ τῶν παραλίων τῆς ἁλμυρᾶς θαλάσσης, ἀπὸ τοῦ κόλπου τοῦ βλέποντος πρὸς μεσημβρίαν·",
  "3": "καὶ ἐξετείνοντο πρὸς τὸ μεσημβρινὸν μέρος εἰς τὴν ἀνάβασιν Ἀκραββίμ, καὶ διέβαινον εἰς Σὶν καὶ ἀνέβαινον ἀπὸ μεσημβρίας εἰς Κάδης-βαρνή, καὶ διέβαινον τὴν Ἑσρὼν καὶ ἀνέβαινον εἰς Ἀδδὰρ καὶ ἔστρεφον πρὸς Καρκαά·",
  "4": "καὶ διέβαινον εἰς Ἀσμὼν καὶ ἐξήρχοντο ἕως τοῦ χειμάρρου τῆς Αἰγύπτου, καὶ ἐτελείονον τὰ ὅρια εἰς τὴν θάλασσαν· ταῦτα θέλουσιν εἶσθαι τὰ μεσημβρινὰ ὅριά σας.",
  "5": "Τὸ δὲ ἀνατολικὸν ὅριον ἦτο ἡ θάλασσα ἡ ἁλμυρά, ἕως ἄκρου τοῦ Ἰορδάνου. Καὶ τὸ ὅριον κατὰ τὸ βόρειον μέρος ἤρχετο ἀπὸ τοῦ κόλπου τῆς θαλάσσης κατὰ τὸ ἄκρον τοῦ Ἰορδάνου·",
  "6": "καὶ ἀνέβαινε τὸ ὅριον ἕως Βαὶθ-ὀγλά, καὶ διέβαινεν ἀπὸ βορρᾶ τῆς Βαὶθ-ἀραβά· καὶ ἀνέβαινε τὸ ὅριον ἕως τοῦ λίθου τοῦ Βοὰν υἱοῦ τοῦ Ῥουβήν·",
  "7": "καὶ ἀνέβαινε τό ὅριον πρὸς Δεβεὶρ ἀπὸ τῆς κοιλάδος Ἀχώρ, καὶ ἐξετείνετο πρὸς βορρᾶν βλέπον εἰς Γάλγαλα, τὴν κατέναντι τῆς ἀναβάσεως Ἀδουμμίμ, ἥτις εἶναι πρὸς τὸ μεσημβρινὸν τοῦ ποταμοῦ· ἔπειτα διέβαινε τὸ ὅριον ἐπὶ τὰ ὕδατα τοῦ Ἔν-σεμές, καὶ ἐξήρχετο εἰς Ἔν-ρωγήλ·",
  "8": "καὶ ἀνέβαινε τὸ ὅριον διὰ τῆς φάραγγος τοῦ υἱοῦ τοῦ Ἐννὸμ κατὰ τὸ μεσημβρινὸν πλάγιον τῆς Ἰεβούς· αὕτη εἶναι ἡ Ἱερουσαλήμ· καὶ ἀνέβαινε τὸ ὅριον εἰς τὴν κορυφήν τοῦ ὅρους, τοῦ κατέναντι τῆς φάραγγος Ἐννὸμ πρὸς δυσμάς, ἥτις εἶναι εἰς τὸ τέλος τῆς κοιλάδος τῶν Ῥαφαεὶμ πρὸς βορρᾶν·",
  "9": "καὶ διέβαινε τὸ ὅριον ἀπὸ τῆς κορυφῆς τοῦ ὅρους ἕως τῆς πηγῆς τῶν ὑδάτων Νεφθωά, καὶ ἐξήρχετο εἰς τὰς κωμοπόλεις τοῦ ὄρους Ἐφρών· καὶ διευθύνετο τὸ ὅριον εἰς Βααλά, ἥτις εἶναι ἡ Κιριὰθ-ἰαρείμ·",
  "10": "καὶ ἔστρεφε τὸ ὅριον ἀπὸ Βααλὰ πρὸς δυσμὰς εἰς τὸ ὄρος Σηείρ, καὶ διέβαινεν εἰς τὸ πλάγιον τοῦ ὄρους Ἰαρείμ, ὅπου εἶναι ἡ Χασαλών, πρὸς βορρᾶν· καὶ κατέβαινεν εἰς τὴν Βαὶθ-σεμὲς καὶ διέβαινεν εἰς Θαμνά·",
  "11": "ἔπειτα ἐξήρχετο τὸ ὅριον εἰς τὸ πλάγιον τῆς Ἀκκαρὼν πρὸς βορρᾶν· καὶ διευθύνετο τὸ ὅριον εἰς Σικρών, καὶ διέβαινεν εἰς τὸ ὄρος τῆς Βααλά, καὶ ἐξήρχετο εἰς Ἰαβνήλ, καὶ ἔκαμνε τὸ ὅριον διέξοδον εἰς τὴν θάλασσαν.",
  "12": "Καὶ τὸ ὅριον τὸ δυτικὸν ἦτο ἡ θάλασσα ἡ μεγάλη καὶ τὰ παράλια. Ταῦτα εἶναι τὰ ὅρια τῶν υἱῶν Ἰούδα κύκλῳ, κατὰ τὰς συγγενείας αὐτῶν.",
  "13": "Καὶ εἰς τὸν Χάλεβ τὸν υἱὸν τοῦ Ἰεφοννή ἔδωκε μερίδιον μεταξὺ τῶν υἱῶν Ἰούδα, κατὰ τὴν προσταγήν τοῦ Κυρίου τὴν πρὸς τὸν Ἰησοῦν, τὴν πόλιν τοῦ Ἀρβὰ πατρὸς τοῦ Ἀνάκ, ἥτις εἶναι ἡ Χεβρών.",
  "14": "Καὶ ἐξεδίωξεν ἐκεῖθεν ὁ Χάλεβ τοὺς τρεῖς υἱοὺς τοῦ Ἀνάκ, τὸν Σεσαΐ καὶ τὸν Ἀχιμὰν καὶ τὸν Θαλμαΐ, τοὺς υἱοὺς τοῦ Ἀνάκ.",
  "15": "Καὶ ἐκεῖθεν ἀνέβη ἐπὶ τοὺς κατοίκους τῆς Δεβείρ· τὸ δὲ ὄνομα τῆς Δεβεὶρ πρότερον ἦτο Κιριὰθ-σεφέρ.",
  "16": "Καὶ εἶπεν ὁ Χάλεβ, Ὅστις πατάξῃ τὴν Κιριὰθ-σεφὲρ καὶ κυριεύσῃ αὐτήν, θέλω δώσει εἰς τοῦτον Ἀχσὰν τὴν θυγατέρα μου εἰς γυναῖκα.",
  "17": "Καὶ ἐκυρίευσεν αὐτήν Γοθονιήλ ὁ υἱὸς τοῦ Κενὲζ ἀδελφὸς τοῦ Χάλεβ· καὶ ἔδωκεν εἰς αὐτὸν Ἀχσὰν τὴν θυγατέρα αὑτοῦ εἰς γυναῖκα.",
  "18": "Καὶ αὐτή, ὅτε ἀπήρχετο, παρεκίνησεν αὐτὸν νὰ ζητήσῃ παρὰ τοῦ πατρὸς αὐτῆς ἀγρόν· καὶ κατέβη ἀπὸ τοῦ ὄνου, καὶ εἶπε πρὸς αὐτήν ὁ Χάλεβ, Τί θέλεις;",
  "19": "Ἡ δὲ εἶπε, Δὸς μοι εὐλογίαν· ἐπειδή ἔδωκας εἰς ἐμὲ γῆν μεσημβρινήν, δὸς μοι καὶ πηγὰς ὑδάτων. Καὶ ἔδωκεν εἰς αὐτήν τὰς ἄνω πηγὰς καὶ τὰς κάτω πηγάς.",
  "20": "Αὕτη εἶναι ἡ κληρονομία τῆς φυλῆς τῶν υἱῶν Ἰούδα κατὰ τὰς συγγενείας αὐτῶν.",
  "21": "Καὶ ἦσαν αἱ ἔσχαται πόλεις τῆς φυλῆς τῶν υἱῶν Ἰούδα πρὸς τὰ ὅρια τῆς Ἐδὼμ πρὸς μεσημβρίαν, Καβσεήλ, καὶ Ἐδέρ, καὶ Ἰαγούρ,",
  "22": "καὶ Κινά, καὶ Διμωνά, καὶ Ἀδαδά,",
  "23": "καὶ Κέδες, καὶ Ἀσώρ, καὶ Ἰθνάν,",
  "24": "Ζίφ, καὶ Τελέμ, καὶ Βαλώθ,",
  "25": "καὶ Ἁσώρ, Ἁδαττά, καὶ Κιριὼθ-ἐσρών, ἡ καὶ Ἁσώρ,",
  "26": "Ἀμάμ, καὶ Σεμά, καὶ Μωλαδά,",
  "27": "καὶ Ἀσὰρ-γαδδά, καὶ Ἐσεμών, καὶ Βαὶθ-φαλέθ,",
  "28": "καὶ Ἀσὰρ-σουάλ, καὶ Βήρ-σαβεέ, καὶ Βιζιοθιά,",
  "29": "Βααλά, καὶ Ἰείμ, καὶ Ἀσέμ,",
  "30": "καὶ Ἐλθωλάδ, καὶ Χεσίλ, καὶ Ὁρμά,",
  "31": "καὶ Σικλάγ, καὶ Μαδμαννά, καὶ Σανσαννά,",
  "32": "καὶ Λεβαώθ, καὶ Σιλεείμ, καὶ Ἀείν, καὶ Ῥιμμών· πᾶσαι αἱ πόλεις εἴκοσι ἐννέα, καὶ αἱ κῶμαι αὐτῶν.",
  "33": "Ἐν τῇ πεδινῇ ἦσαν Ἐσθαόλ, καὶ Σαραά, καὶ Ἀσνά,",
  "34": "καὶ Ζανωά, καὶ Ἔν-γαννίμ, Θαπφουά, καὶ Ἠνάμ,",
  "35": "Ἰαρμούθ, καὶ Ὀδολλάμ, Σωχώ, καὶ Ἀζηκά,",
  "36": "καὶ Σαγαρείμ, καὶ Ἀδιθαείμ, καὶ Γεδηρά, καὶ αἱ ἐπαύλεις αὐτῶν, πόλεις δεκατέσσαρες, καὶ αἱ κῶμαι αὐτῶν.",
  "37": "Σενάν, καὶ Ἀδασά, καὶ Μάγδαλ-γάδ,",
  "38": "καὶ Διλαάν, καὶ Μισπά, καὶ Ἰοκθεήλ,",
  "39": "Λαχείς, καὶ Βασκάθ, καὶ Ἐγλών,",
  "40": "καὶ Χαββών, καὶ Λαμάς, καὶ Χιθλείς,",
  "41": "καὶ Γεδηρώθ, Βαὶθ-δαγών, καὶ Νααμά, καὶ Μακκηδά, πόλεις δεκαέξ, καὶ αἱ κῶμαι αὐτῶν.",
  "42": "Λιβνά, καὶ Ἐθέρ, καὶ Ἀσάν,",
  "43": "καὶ Ἰεφθά, καὶ Ἀσνά, καὶ Νεσίβ,",
  "44": "καὶ Κεειλά, καὶ Ἀχζίβ, καὶ Μαρησά, πόλεις ἐννέα, καὶ αἱ κῶμαι αὐτῶν.",
  "45": "Ἀκκαρών, καὶ αἱ κωμοπόλεις αὐτῆς, καὶ αἱ κῶμαι αὐτῆς·",
  "46": "ἀπὸ τῆς Ἀκκαρών ἕως τῆς θαλάσσης, πᾶσαι αἱ πλησίον τῆς Ἀζώτου, καὶ αἱ κῶμαι αὐτῶν.",
  "47": "Ἄζωτος, αἱ κωμοπόλεις αὐτῆς καὶ αἱ κῶμαι αὐτῆς, Γάζα, αἱ κωμοπόλεις αὐτῆς καὶ αἱ κῶμαι αὐτῆς, ἕως τοῦ χειμάρρου τῆς Αἰγύπτου, καὶ ἡ θάλασσα ἡ μεγάλη τὸ ὅριον.",
  "48": "Καὶ ἐν τῇ ὀρεινῇ, Σαμείρ, καὶ Ἰαθείρ, καὶ Σωχώ,",
  "49": "καὶ Δαννά, καὶ Κιριὰθ-σαννά, ἥτις εἶναι ἡ Δεβείρ,",
  "50": "καὶ Ἀνάβ, καὶ Ἐσθεμώ, καὶ Ἀνείμ,",
  "51": "καὶ Γεσέν, καὶ Ὡλών, καὶ Γιλώ, πόλεις ἕνδεκα, καὶ αἱ κῶμαι αὐτῶν.",
  "52": "Ἀράβ, καὶ Δουμά, καὶ Ἐσάν,",
  "53": "καὶ Ἰανούμ, καὶ Βαὶθ-θαπφουά, καὶ Ἀφεκά,",
  "54": "καὶ Χουματά, καὶ Κιριὰθ-ἀρβά, ἥτις εἶναι ἡ Χεβρών, καὶ Σιώρ, πόλεις ἐννέα, καὶ αἱ κῶμαι αὐτῶν.",
  "55": "Μαών, Καρμέλ, καὶ Ζίφ, καὶ Ἰουτά,",
  "56": "καὶ Ἰεζραέλ, καὶ Ἰοκδεάμ, καὶ Ζανωά,",
  "57": "Ἀκαΐν, Γαβαά, καὶ Θαμνά, πόλεις δέκα, καὶ αἱ κῶμαι αὐτῶν.",
  "58": "Ἀλούλ, Βαὶθ-σούρ, καὶ Γεδώρ,",
  "59": "καὶ Μααράθ, καὶ Βαὶθ-ἀνώθ, καὶ Ἐλτεκών, πόλεις ἕξ, καὶ αἱ κῶμαι αὐτῶν.",
  "60": "Κιριὰθ-βαάλ, ἥτις εἶναι ἡ Κιριὰθ-ἰαρείμ, καὶ Ῥαββά, πόλεις δύο, καὶ αἱ κῶμαι αὐτῶν.",
  "61": "Ἐν τῇ ἐρήμῳ, Βαὶθ-ἀραβά, Μιδδίν, καὶ Σεχαχά,",
  "62": "καὶ Νιβσάν, καὶ ἡ πόλις τοῦ ἅλατος, καὶ Ἔν-γαδδί, πόλεις ἕξ, καὶ αἱ κῶμαι αὐτῶν.",
  "63": "τοὺς δὲ Ἰεβουσαίους, τοὺς κατοικοῦντας τὴν Ἱερουσαλήμ, οἱ υἱοὶ Ἰούδα δὲν ἠδυνήθησαν νὰ ἐκδιώξωσιν αὐτούς· ἀλλὰ κατοικοῦσιν οἱ Ἰεβουσαῖοι μετὰ τῶν υἱῶν Ἰούδα ἐν τῇ Ἱερουσαλήμ ἕως τῆς ἡμέρας ταύτης."
}