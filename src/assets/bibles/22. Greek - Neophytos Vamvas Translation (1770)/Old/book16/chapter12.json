{
  "1": "Οὗτοι δὲ ἦσαν οἱ ἱερεῖς καὶ οἱ Λευΐται, οἱ ἀναβάντες μετὰ τοῦ Ζοροβάβελ υἱοῦ τοῦ Σαλαθιήλ, καὶ τοῦ Ἰησοῦ· Σεραΐας, Ἱερεμίας, Ἔσδρας,",
  "2": "Ἀμαρίας, Μαλλούχ, Χαττούς,",
  "3": "Σεχανίας, Ῥεούμ, Μερημώθ,",
  "4": "Ἰδδώ, Γιννεθώ, Ἀβιά,",
  "5": "Μιαμείν, Μααδίας, Βιλγά,",
  "6": "Σεμαΐας καὶ Ἰωϊαρίβ, Ἰεδαΐας,",
  "7": "Σαλλοῦ, Ἀμώκ, Χελχίας, Ἰεδαΐας. Οὗτοι ἦσαν οἱ ἀρχηγοὶ τῶν ἱερέων καὶ τῶν ἀδελφῶν αὐτῶν ἐν ταῖς ἡμέραις Ἰησοῦ.",
  "8": "Οἱ δὲ Λευΐται, Ἰησοῦς, Βιννουΐ, Καδμιήλ, Σερεβίας, Ἰούδας καὶ Ματθανίας, ὁ ἐπὶ τῶν ὕμνων, αὐτὸς καὶ οἱ ἀδελφοὶ αὐτοῦ.",
  "9": "Ὁ δὲ Βακβουκίας καὶ ὁ Οὐννί, οἱ ἀδελφοὶ αὐτῶν, ἦσαν ἀπέναντι αὐτῶν διὰ τὰς φυλακάς.",
  "10": "Καὶ ὁ Ἰησοῦς ἐγέννησε τὸν Ἰωακείμ, Ἰωακείμ δὲ ἐγέννησε τὸν Ἐλιασείβ, Ἐλιασείβ δὲ ἐγέννησε τὸν Ἰωαδά,",
  "11": "Ἰωαδὰ δὲ ἐγέννησε τὸν Ἰωνάθαν· Ἰωνάθαν δὲ ἐγέννησε τὸν Ἰαδδουά.",
  "12": "Καὶ ἐν ταῖς ἡμέραις τοῦ Ἰωακείμ, ἱερεῖς, ἄρχοντες πατριῶν, ἦσαν τοῦ Σεραΐα, ὁ Μεραΐας· τοῦ Ἱερεμία, ὁ Ἀνανίας·",
  "13": "τοῦ Ἔσδρα, ὁ Μεσουλλάμ· τοῦ Ἀμαρία, ὁ Ἰωανάν·",
  "14": "τοῦ Μελιχοῦ, ὁ Ἰωνάθαν· τοῦ Σεβανία, ὁ Ἰωσήφ·",
  "15": "τοῦ Χαρήμ, ὁ Ἀδνά· τοῦ Μεραϊώθ, ὁ Ἐλκαΐ·",
  "16": "τοῦ Ἰδδώ, ὁ Ζαχαρίας· τοῦ Γιννεθών, ὁ Μεσουλλάμ·",
  "17": "τοῦ Ἀβιά, ὁ Ζιχρί· τοῦ Μινιαμείν, καὶ τοῦ Μωαδία, ὁ Φιλταΐ·",
  "18": "τοῦ Βιλγά, ὁ Σαμμουά· τοῦ Σεμαΐα, ὁ Ἰωνάθαν·",
  "19": "καὶ τοῦ Ἰωϊαρίβ, ὁ Ματθεναΐ· τοῦ Ἰεδαΐα, ὁ Ὀζί·",
  "20": "τοῦ Σαλλαΐ, ὁ Καλλαΐ· τοῦ Ἀμώκ, ὁ Ἕβερ·",
  "21": "τοῦ Χελκία, ὁ Ἀσαβίας· τοῦ Ἰεδαΐα, ὁ Ναθαναήλ.",
  "22": "Οἱ Λευΐται ἐν ταῖς ἡμέραις τοῦ Ἐλιασείβ, Ἰωαδὰ καὶ Ἰωανὰν καὶ Ἰαδδουά, ἦσαν καταγεγραμμένοι ἄρχοντες πατριῶν· καὶ οἱ ἱερεῖς, ἐπὶ τῆς βασιλείας Δαρείου τοῦ Πέρσου.",
  "23": "Οἱ υἱοὶ τοῦ Λευΐ, ἄρχοντες τῶν πατριῶν, ἦσαν καταγεγραμμένοι ἐν τῷ βιβλίῳ τῶν Χρονικῶν, μάλιστα ἕως τῶν ἡμερῶν τοῦ Ἰωανὰν υἱοῦ τοῦ Ἐλιασείβ.",
  "24": "Καὶ οἱ ἄρχοντες τῶν Λευϊτῶν, Ἀσαβίας, Σερεβίας, καὶ Ἰησοῦς ὁ υἱὸς τοῦ Καδμιήλ, καὶ οἱ ἀδελφοὶ αὐτῶν ἀπέναντι αὐτῶν, διὰ νὰ αἰνῶσι καὶ νὰ ὑμνῶσι κατὰ τὴν προσταγήν Δαβὶδ τοῦ ἀνθρώπου τοῦ Θεοῦ, φυλακή ἀπέναντι φυλακῆς.",
  "25": "Ὁ Ματθανίας καὶ Βακβουκίας, Ὀβαδία, Μεσουλλάμ, Ταλμών, Ἀκκούβ, ἦσαν πυλωροὶ φυλάττοντες τὴν φυλακήν ἐν τοῖς ταμείοις τῶν πυλῶν.",
  "26": "Οὗτοι ἦσαν ἐν ταῖς ἡμέραις τοῦ Ἰωακείμ, υἱοῦ Ἰησοῦ, υἱοῦ Ἰωσεδέχ, καὶ ἐν ταῖς ἡμέραις Νεεμία τοῦ κυβερνήτου καὶ τοῦ ἱερέως Ἔσδρα τοῦ γραμματέως.",
  "27": "Καὶ ἐν τοῖς ἐγκαινίοις τοῦ τείχους τῆς Ἱερουσαλήμ, ἐζήτησαν τοὺς Λευΐτας ἀπὸ πάντων τῶν τόπων αὐτῶν διὰ νὰ φέρωσιν αὐτοὺς εἰς Ἱερουσαλήμ, νὰ κάμωσι τὰ ἐγκαίνια μετ᾿ εὐφροσύνης, ὑμνοῦντες καὶ ψάλλοντες ἐν κυμβάλοις, ψαλτηρίοις καὶ ἐν κιθάραις.",
  "28": "Καὶ συνήχθησαν οἱ υἱοὶ τῶν ψαλτῳδῶν καὶ ἀπὸ τῆς περιχώρου κυκλόθεν τῆς Ἱερουσαλήμ καὶ ἀπὸ τῶν χωρίων Νετωφαθί·",
  "29": "καὶ ἀπὸ τοῦ οἴκου Γιλγὰλ καὶ ἀπὸ τῶν ἀγρῶν Γεβὰ καὶ Ἀζμαβέθ· διότι οἱ ψαλτῳδοὶ ᾠκοδόμησαν χωρία εἰς ἑαυτοὺς κύκλῳ τῆς Ἱερουσαλήμ.",
  "30": "Καὶ ἐκαθαρίσθησαν οἱ ἱερεῖς καὶ οἱ Λευΐται, καὶ ἐκαθάρισαν τὸν λαὸν καὶ τὰς πύλας καὶ τὸ τεῖχος.",
  "31": "Τότε ἀνεβίβασα τοὺς ἄρχοντας τοῦ Ἰούδα ἐπὶ τὸ τεῖχος καὶ ἔστησα δύο μεγάλους χοροὺς αἰνούντων· ὁ μὲν ἐπορεύετο ἐπὶ τὰ δεξιά, ἐπὶ τοῦ τείχους πρὸς τὴν πύλην τῆς κοπρίας·",
  "32": "καὶ κατόπιν αὐτῶν ἐπορεύοντο ὁ Ὠσαΐας καὶ τὸ ἥμισυ τῶν ἀρχόντων τοῦ Ἰούδα,",
  "33": "καὶ ὁ Ἀζαρίας, ὁ Ἔσδρας καὶ ὁ Μεσουλλάμ,",
  "34": "ὁ Ἰούδας καὶ ὁ Βενιαμὶν καὶ ὁ Σεμαΐας καὶ ὁ Ἱερεμίας·",
  "35": "καὶ ἐκ τῶν υἱῶν τῶν ἱερέων μετὰ σαλπίγγων, ὁ Ζαχαρίας ὁ υἱὸς τοῦ Ἰωνάθαν, υἱοῦ τοῦ Σεμαΐα, υἱοῦ τοῦ Ματθανία, υἱοῦ τοῦ Μιχαΐα, υἱοῦ τοῦ Ζακχούρ, υἱοῦ τοῦ Ἀσάφ·",
  "36": "καὶ οἱ ἀδελφοὶ αὐτοῦ, Σεμαΐας, καὶ Ἀζαρεήλ, Μιλαλαΐ, Γιλαλαΐ, Μααΐ, Ναθαναήλ, καὶ Ἰούδας, Ἀνανί, μετὰ μουσικῶν ὀργάνων Δαβὶδ τοῦ ἀνθρώπου τοῦ Θεοῦ, καὶ Ἔσδρας ὁ γραμματεύς ἔμπροσθεν αὐτῶν.",
  "37": "Καὶ ἐπὶ τὴν πύλην τῆς πηγῆς καὶ ἀπέναντι αὐτῶν, ἀνέβησαν διὰ τῶν βαθμίδων τῆς πόλεως Δαβὶδ εἰς τὴν ἀνάβασιν τοῦ τείχους, ἐπάνωθεν τοῦ οἴκου τοῦ Δαβίδ, καὶ ἕως τῆς πύλης τῶν ὑδάτων πρὸς ἀνατολάς.",
  "38": "Ὁ δὲ ἄλλος χορὸς τῶν αἰνούντων ἐπορεύετο εἰς τὸ ἀπέναντι, καὶ ἐγὼ κατόπιν αὐτῶν, καὶ τὸ ἥμισυ τοῦ λαοῦ ἐπὶ τοῦ τείχους, ἐπάνωθεν τοῦ πύργου τῶν φούρνων καὶ ἕως τοῦ τείχους τοῦ πλατέος.",
  "39": "Καὶ ἐπάνωθεν τῆς πύλης Ἐφραΐμ καὶ ἐπάνωθεν τῆς παλαιᾶς πύλης, καὶ ἐπάνωθεν τῆς ἰχθυϊκῆς πύλης καὶ τοῦ πύργου Ἀνανεήλ καὶ τοῦ πύργου τοῦ Μεὰ καὶ ἕως τῆς πύλης τῆς προβατικῆς· καὶ ἐστάθησαν ἐν τῇ πύλῃ τῆς φυλακῆς.",
  "40": "Καὶ ἐστάθησαν οἱ δύο χοροὶ τῶν αἰνούντων ἐν τῷ οἴκῳ τοῦ Θεοῦ, καὶ ἐγὼ καὶ τὸ ἥμισυ τῶν προεστώτων μετ᾿ ἐμοῦ·",
  "41": "καὶ οἱ ἱερεῖς, Ἐλιακείμ, Μαασίας, Μινιαμείν, Μιχαΐας, Ἐλιωηνάϊ, Ζαχαρίας καὶ Ἀνανίας, μετὰ σαλπίγγων·",
  "42": "καὶ Μαασίας καὶ Σεμαΐας καὶ Ἐλεάζαρ καὶ Ὀζὶ καὶ Ἰωανὰν καὶ Μαλχίας καὶ Ἐλὰμ καὶ Ἐσέρ. Καὶ οἱ ψαλτῳδοὶ ὕψωσαν τὴν φωνήν αὑτῶν, μετὰ τοῦ Ἰεζραΐα τοῦ ἐπιστάτου.",
  "43": "Καὶ προσέφεραν ἐν ἐκείνῃ τῇ ἡμέρᾳ θυσίας μεγάλας καὶ εὐφράνθησαν· διότι ὁ Θεὸς εὔφρανεν αὐτοὺς εὐφροσύνην μεγάλην. Καὶ αἱ γυναῖκες ἔτι καὶ τὰ παιδία εὐφράνθησαν· καὶ ἡ εὐφροσύνη τῆς Ἱερουσαλήμ ἠκούσθη ἕως μακρόθεν.",
  "44": "Καὶ ἐν τῇ ἡμέρᾳ ἐκείνῃ διωρίσθησαν ἄνδρες ἐπὶ τῶν οἰκημάτων διὰ τοὺς θησαυρούς, διὰ τὰς προσφοράς, διὰ τὰς ἀπαρχὰς καὶ διὰ τὰ δέκατα, διὰ νὰ συνάγωσιν ἐν αὐτοῖς ἀπὸ τῶν ἀγρῶν τῶν πόλεων τὰ νενομισμένα μερίδια διὰ τοὺς ἱερεῖς καὶ Λευΐτας· διότι ὁ Ἰούδας εὐφράνθη ἐξ αἰτίας τῶν ἱερέων καὶ ἐξ αἰτίας τῶν Λευϊτῶν τῶν παρεστώτων.",
  "45": "Καὶ οἱ ψαλτῳδοὶ καὶ οἱ πυλωροὶ ἐφύλαξαν τὴν φυλακήν τοῦ Θεοῦ αὑτῶν καὶ τὴν φυλακήν τοῦ καθαρισμοῦ, κατὰ τὴν προσταγήν τοῦ Δαβὶδ καὶ Σολομῶντος τοῦ υἱοῦ αὐτοῦ.",
  "46": "Διότι ἐν ταῖς ἡμέραις τοῦ Δαβὶδ καὶ τοῦ Ἀσὰφ ἦσαν ἐξ ἀρχῆς πρωτοψάλται καὶ σματα αἰνέσεως καὶ ὕμνοι πρὸς τὸν Θεόν.",
  "47": "Καὶ πᾶς ὁ Ἰσραήλ ἐν ταῖς ἡμέραις τοῦ Ζοροβάβελ καὶ ἐν ταῖς ἡμέραις τοῦ Νεεμία ἔδιδον τὰ τεταγμένα μερίδια τῶν ψαλτῳδῶν καὶ τῶν πυλωρῶν, κατὰ πᾶσαν ἡμέραν· καὶ ἡγίαζον αὐτὰ εἰς τοὺς Λευΐτας, καὶ οἱ Λευΐται ἡγίαζον εἰς τοὺς υἱοὺς Ἀαρών."
}