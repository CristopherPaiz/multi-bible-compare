{
  "1": "Οἱ δὲ ἐπισφραγίσαντες ἦσαν Νεεμίας ὁ Θιρσαθὰ ὁ υἱὸς τοῦ Ἀχαλία, καὶ Σεδεκίας,",
  "2": "Σεραΐας, Ἀζαρίας, Ἱερεμίας,",
  "3": "Πασχώρ, Ἀμαρίας, Μαλχίας,",
  "4": "Χαττούς, Σεβανίας, Μαλλούχ,",
  "5": "Χαρήμ, Μερημώθ, Ὀβαδίας,",
  "6": "Δανιήλ, Γιννεθών, Βαρούχ,",
  "7": "Μεσσουλλάμ, Ἀβιά, Μειαμείν,",
  "8": "Μααζίας, Βιλγαΐ, Σεμαΐας· οὗτοι ἦσαν οἱ ἱερεῖς.",
  "9": "Καὶ οἱ Λευΐται Ἰησοῦς ὁ υἱὸς τοῦ Ἀζανία, Βιννουΐ ἐκ τῶν υἱῶν Ἠναδάδ, Καδμιήλ·",
  "10": "καὶ οἱ ἀδελφοὶ αὐτῶν, Σεβανίας, Ὠδίας, Κελιτά, Φελαΐας, Ἀνάν,",
  "11": "Μιχά, Ῥεώβ, Ἀσαβίας,",
  "12": "Ζακχούρ, Σερεβίας, Σεβανίας,",
  "13": "Ὠδίας, Βανί, Βενινού.",
  "14": "Οἱ ἄρχοντες τοῦ λαοῦ· Φαρώς, Φαὰθ-μωάβ, Ἐλάμ, Ζατθοῦ, Βανί,",
  "15": "Βουννί, Ἀζγάδ, Βηβαΐ,",
  "16": "Ἀδωνίας, Βιγουαί, Ἀδίν,",
  "17": "Ἀτήρ, Ἐζεκίας, Ἀζούρ,",
  "18": "Ὠδίας, Ἀσούμ, Βησαί,",
  "19": "Ἀρίφ, Ἀναθώθ, Νεβαΐ,",
  "20": "Μαγφίας, Μεσουλλάμ, Ἐζείρ,",
  "21": "Μεσηζαβεήλ, Σαδώκ, Ἰαδδουά,",
  "22": "Φελατίας, Ἀνάν, Ἀναΐας,",
  "23": "Ὠσηέ, Ἀνανίας, Ἀσσούβ,",
  "24": "Ἀλλωής, Φιλεά, Σωβήκ,",
  "25": "Ῥεούμ, Ἀσαβνά, Μαασίας,",
  "26": "καὶ Ἀχιά, Ἀνάν, Γανάν,",
  "27": "Μαλλούχ, Χαρήμ, Βαανά.",
  "28": "Καὶ τὸ ὑπόλοιπον τοῦ λαοῦ, οἱ ἱερεῖς, οἱ Λευΐται, οἱ πυλωροί, οἱ ψαλτῳδοί, οἱ Νεθινείμ, καὶ πάντες οἱ ἀποχωρισθέντες ἀπὸ τῶν λαῶν τῶν τόπων πρὸς τὸν νόμον τοῦ Θεοῦ, αἱ γυναῖκες αὐτῶν, οἱ υἱοὶ αὐτῶν καὶ αἱ θυγατέρες αὐτῶν, πᾶς ἐννοῶν καὶ ἔχων σύνεσιν,",
  "29": "ἡνώθησαν μετὰ τῶν ἀδελφῶν αὑτῶν, τῶν προκρίτων αὑτῶν, καὶ εἰσῆλθον εἰς κατάραν καὶ εἰς ὅρκον, νὰ περιπατῶσιν εἰς τὸν νόμον τοῦ Θεοῦ, τὸν δοθέντα διὰ χειρὸς Μωϋσέως τοῦ δούλου τοῦ Θεοῦ, καὶ νὰ φυλάττωσι καὶ νὰ ἐκτελῶσι πάσας τὰς ἐντολὰς τοῦ Κυρίου, τοῦ Κυρίου ἡμῶν, καὶ τὰς κρίσεις αὐτοῦ καὶ τὰ διατάγματα αὐτοῦ·",
  "30": "καὶ ὅτι δὲν θέλομεν δώσει τὰς θυγατέρας ἡμῶν εἰς τοὺς λαοὺς τῆς γῆς, καὶ τὰς θυγατέρας αὐτῶν δὲν θέλομεν λάβει εἰς τοὺς υἱοὺς ἡμῶν·",
  "31": "καί, ἐὰν οἱ λαοὶ τῆς γῆς φέρωσιν ἀγοράσιμα ἤ ὁποιασδήποτε τροφὰς νὰ πωλήσωσιν ἐν τῇ ἡμέρᾳ τοῦ σαββάτου, ὅτι δὲν θέλομεν λάβει ταῦτα παρ᾿ αὐτῶν ἐν σαββάτῳ καὶ ἐν ἡμέρᾳ ἁγίᾳ· καὶ ὅτι θέλομεν ἀφήσει τὸ ἕβδομον ἔτος καὶ τὴν ἀπαίτησιν παντὸς χρέους.",
  "32": "Διετάξαμεν ἔτι εἰς ἑαυτοὺς νὰ ἐπιφορτισθῶμεν νὰ δίδωμεν κατ᾿ ἔτος ἕν τρίτον τοῦ σίκλου διὰ τὴν ὑπηρεσίαν τοῦ οἴκου τοῦ Θεοῦ ἡμῶν,",
  "33": "διὰ τοὺς ἄρτους τῆς προθέσεως καὶ διὰ τὴν παντοτεινήν ἐξ ἀλφίτων προσφοράν, καὶ διὰ τὴν παντοτεινήν ὁλοκαύτωσιν τῶν σαββάτων, τῶν νεομηνιῶν, διὰ τὰς ἐπισήμους ἑορτὰς καὶ διὰ τὰ ἅγια πράγματα καὶ διὰ τὰς περὶ ἁμαρτίας προσφοράς, διὰ νὰ κάμνωμεν ἐξιλέωσιν ὑπὲρ τοῦ Ἰσραήλ, καὶ διὰ πᾶν τὸ ἔργον τοῦ οἴκου τοῦ Θεοῦ ἡμῶν.",
  "34": "Καὶ ἐρρίψαμεν κλήρους μεταξὺ τῶν ἱερέων τῶν Λευϊτῶν καὶ τοῦ λαοῦ περὶ τῆς προσφορᾶς τῶν ξύλων, διὰ νὰ φέρωσιν αὐτὰ εἰς τὸν οἶκον τοῦ Θεοῦ ἡμῶν, κατὰ τοὺς οἴκους τῶν πατριῶν ἡμῶν, ἐν ὡρισμένοις καιροῖς κατ᾿ ἔτος, διὰ νὰ καίωσιν ἐπὶ τοῦ θυσιαστηρίου Κυρίου τοῦ Θεοῦ ἡμῶν, κατὰ τὸ γεγραμμένον ἐν τῷ νόμῳ·",
  "35": "καὶ διὰ νὰ φέρωμεν τὰ πρωτογεννήματα τῆς γῆς ἡμῶν καὶ τὰ πρωτογεννήματα τῶν καρπῶν παντὸς δένδρου, κατ᾿ ἔτος, πρὸς τὸν οἶκον τοῦ Κυρίου·",
  "36": "καὶ τὰ πρωτότοκα τῶν υἱῶν ἡμῶν καὶ τῶν κτηνῶν ἡμῶν, κατὰ τὸ γεγραμμένον ἐν τῷ νόμῳ, καὶ τὰ πρωτότοκα τῶν βοῶν ἡμῶν καὶ τῶν ποιμνίων ἡμῶν, νὰ φέρωμεν αὐτὰ εἰς τὸν οἶκον τοῦ Θεοῦ ἡμῶν, πρὸς τοὺς ἱερεῖς τοὺς λειτουργοῦντας ἐν τῷ οἴκῳ τοῦ Θεοῦ ἡμῶν·",
  "37": "καὶ νὰ φέρωμεν τὰς ἀπαρχὰς τοῦ φυράματος ἡμῶν καὶ τὰς προσφορὰς ἡμῶν καὶ τοὺς καρποὺς παντὸς δένδρου, οἴνου καὶ ἐλαίου, πρὸς τοὺς ἱερεῖς, εἰς τὰ οἰκήματα τοῦ οἴκου τοῦ Θεοῦ ἡμῶν· καὶ τὰ δέκατα τῆς γῆς ἡμῶν πρὸς τοὺς Λευΐτας, καὶ αὐτοὶ οἱ Λευΐται νὰ λαμβάνωσι τὰ δέκατα ἐν πάσαις ταῖς πόλεσι τῆς γεωργίας ἡμῶν.",
  "38": "Καὶ ὁ ἱερεὺς ὁ υἱὸς τοῦ Ἀαρὼν θέλει εἶσθαι μετὰ τῶν Λευϊτῶν, ὅταν οἱ Λευΐται λαμβάνωσι τὰ δέκατα· καὶ οἱ Λευΐται θέλουσιν ἀναφέρει τὸ δέκατον τῶν δεκάτων εἰς τὸν οἶκον τοῦ Θεοῦ ἡμῶν, εἰς τὰ οἰκήματα τοῦ οἴκου τοῦ θησαυροῦ.",
  "39": "Διότι οἱ υἱοὶ Ἰσραήλ καὶ οἱ υἱοὶ Λευΐ θέλουσι φέρει τὰς προσφορὰς τοῦ σίτου, τοῦ οἴνου καὶ τοῦ ἐλαίου εἰς τὰ οἰκήματα, ὅπου εἶναι τὰ σκεύη τοῦ ἁγιαστηρίου, καὶ οἱ ἱερεῖς οἱ λειτουργοῦντες καὶ οἱ πυλωροὶ καὶ οἱ ψαλτῳδοί· καὶ δὲν θέλομεν ἐγκαταλείψει τὸν οἶκον τοῦ Θεοῦ ἡμῶν."
}