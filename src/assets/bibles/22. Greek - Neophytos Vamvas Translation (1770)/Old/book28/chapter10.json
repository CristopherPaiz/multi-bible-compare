{
  "1": "Ὁ Ἰσραήλ εἶναι ἄμπελος εὐκληματοῦσα· ἐκαρποφόρησεν ἀφθόνως· κατὰ τὸ πλῆθος τῶν καρπῶν αὑτοῦ ἐπλήθυνε τὰ θυσιαστήρια· κατὰ τὴν ἀγαθότητα τῆς γῆς αὑτοῦ ἐλάμπρυνε τὰ ἀγάλματα.",
  "2": "Ἡ καρδία αὐτῶν εἶναι μεμερισμένη· τώρα θέλουσι τιμωρηθῆ· αὐτὸς θέλει κατασκάψει τὰ θυσιαστήρια αὐτῶν, θέλει φθείρει τὰ ἀγάλματα αὐτῶν.",
  "3": "Διότι τώρα θέλουσιν εἰπεῖ, Ἡμεῖς δὲν ἔχομεν βασιλέα, διότι δὲν ἐφοβήθημεν τὸν Κύριον· καὶ ὁ βασιλεὺς τί ἤθελε μᾶς κάμει;",
  "4": "Ἐλάλησαν λόγους, ὁμνύοντες ψευδῶς, ἐνῷ ἔκαμνον συνθήκην· ὅθεν ἡ καταδίκη θέλει ἐκβλαστήσει ὡς τὸ κώνειον ἐν ταῖς αὔλαξι τοῦ ἀγροῦ.",
  "5": "Οἱ κάτοικοι τῆς Σαμαρείας θέλουσι κατατρομάξει διὰ τὸν μόσχον τῆς Βαὶθ-αὐέν· διότι ὁ λαὸς αὐτοῦ θέλει πενθήσει δι᾿ αὐτὸν καὶ οἱ εἰδωλοθύται αὐτοῦ, οἱ χαίροντες εἰς αὐτόν, διὰ τὴν δόξαν αὐτοῦ, διότι μετῳκίσθη ἀπ᾿ αὐτοῦ.",
  "6": "Αὐτὸς ὅτι θέλει φερθῆ εἰς τὴν Ἀσσυρίαν, δῶρον πρὸς τὸν βασιλέα Ἰαρείβ· αἰσχύνη θέλει καταλάβει τὸν Ἐφραΐμ, καὶ ὁ Ἰσραήλ θέλει ἐντραπῆ διὰ τὴν βουλήν αὑτοῦ.",
  "7": "Ἀφανίζεται ἡ Σαμάρεια καὶ ὁ βασιλεὺς αὐτῆς ὡς ἀφρὸς ἐπὶ πρόσωπον ὕδατος.",
  "8": "Καὶ οἱ βωμοὶ τῆς Αὐέν, ἡ ἁμαρτία τοῦ Ἰσραήλ, θέλουσι καταστραφῆ· ἄκανθαι καὶ τρίβολοι θέλουσι βλαστήσει ἐπὶ τὰ θυσιαστήρια αὐτῶν· καὶ θέλουσιν εἰπεῖ πρὸς τὰ ὄρη, Καλύψατέ μας· καὶ πρὸς τοὺς λόφους, Πέσατε ἐφ᾿ ἡμᾶς.",
  "9": "Ἰσραήλ, ἡμάρτησας ἀπὸ τῶν ἡμερῶν τῆς Γαβαά· ἐκεῖ ἐστάθησαν· ἡ ἐν Γαβαὰ κατὰ τῶν υἱῶν τῆς ἀνομίας μάχη δὲν ἔφθασεν εἰς αὐτούς.",
  "10": "Κατὰ τὴν βουλήν μου βεβαίως θέλω παιδεύσει αὐτούς· καὶ οἱ λαοὶ θέλουσι συναχθῆ ἐναντίον αὐτῶν, ὅταν φέρωνται εἰς αἰχμαλωσίαν διὰ τὰς δύο ἀνομίας αὑτῶν.",
  "11": "Ὁ Ἐφραΐμ εἶναι μὲν δάμαλις δεδιδαγμένη καὶ ἀγαπῶσα νὰ ἀλωνίζῃ· πλήν ἐγὼ θέλω περάσει ζυγὸν ἐπὶ τὸν ὡραῖον αὐτῆς τράχηλον· θέλω ὑποζεύξει τὸν Ἐφραΐμ· ὁ Ἰούδας θέλει ἀροτριᾷ, ὁ Ἰακώβ θέλει βωλοκοπεῖ εἰς ἑαυτόν.",
  "12": "Σπείρατε δι᾿ ἑαυτοὺς ἐν δικαιοσύνῃ, θερίσατε ἐν ἐλέει· ἀνοίξατε τὴν ἀφειμένην σας γῆν· διότι εἶναι καιρὸς νὰ ἐκζητήσητε τὸν Κύριον, ἑωσοῦ ἔλθῃ καὶ ἐπισταλάξῃ δικαιοσύνην ἐφ᾿ ὑμᾶς.",
  "13": "Ἠροτριάσατε ἀσέβειαν, ἐθερίσατε ἀνομίαν, ἐφάγετε καρπὸν ψεύδους· διότι ἤλπισας εἰς τὴν ὁδὸν σου, εἰς τὸ πλῆθος τῶν ἰσχυρῶν σου.",
  "14": "Διὰ τοῦτο ἀπώλεια θέλει ἐγερθῆ μεταξὺ τῶν λαῶν σου, καὶ πάντα τὰ φρούριά σου θέλουσιν ἐκπορθηθῆ, καθὼς ὁ Σαλμὰν ἐξεπόρθησε τὴν Βαὶθ-ἀρβὲλ ἐν τῇ ἡμέρᾳ τῆς μάχης· ἡ μήτηρ κατεσυντρίβη ἐπὶ τὰ τέκνα.",
  "15": "Οὕτω θέλει κάμει εἰς ἐσᾶς ἡ Βαιθήλ ἕνεκεν τῆς ἐσχάτης ἀνομίας σας· πρωΐ θέλει ἀφανισθῆ ὁλοτελῶς ὁ βασιλεὺς τοῦ Ἰσραήλ."
}