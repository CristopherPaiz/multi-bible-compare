{
  "1": "[Εἰς τὸν πρῶτον μουσικόν, ἐπὶ Γιττίθ. Ψαλμὸς τοῦ Ἀσάφ.]  Ψάλατε ἐν εὐφροσύνῃ εἰς τὸν Θεόν, τὴν δύναμιν ἡμῶν· ἀλαλάξατε εἰς τὸν Θεὸν τοῦ Ἰακώβ.",
  "2": "Ὑψώσατε ψαλμῳδίαν καὶ κρούετε τύμπανον, κιθάραν τερπνήν μετὰ ψαλτηρίου.",
  "3": "Σαλπίσατε σάλπιγγα ἐν νεομηνίᾳ, ἐν καιρῷ ὡρισμένῳ, ἐν τῇ ἡμέρᾳ τῆς ἑορτῆς ἡμῶν.",
  "4": "Διότι πρόσταγμα εἶναι τοῦτο εἰς τὸν Ἰσραήλ, νόμος τοῦ Θεοῦ τοῦ Ἰακώβ.",
  "5": "Εἰς μαρτύριον διέταξε τοῦτο εἰς τὸν Ἰωσήφ, ὅτε ἐξῆλθε κατὰ τῆς γῆς Αἰγύπτου· ὅπου ἤκουσα γλῶσσαν, τὴν ὁποίαν δὲν ἐγνώριζον·",
  "6": "ἀπεμάκρυνα ἀπὸ τοῦ φορτίου τὸν ὦμον αὐτοῦ· αἱ χεῖρες αὐτοῦ ἔπαυσαν ἀπὸ κοφίνου·",
  "7": "ἐν καιρῷ θλίψεως ἐπεκαλέσθης, καὶ σὲ ἐλύτρωσα· σοὶ ἀπεκρίθην ἀπὸ τοῦ ἀποκρύφου τόπου τῆς βροντῆς· σὲ ἐδοκίμασα ἐν τοῖς ὕδασι τῆς ἀντιλογίας. Διάψαλμα.",
  "8": "Ἄκουσον, λαὲ μου, καὶ θέλω διαμαρτυρηθῆ κατὰ σοῦ· Ἰσραήλ, ἐὰν μοῦ ἀκούσῃς,",
  "9": "Ἄς μή ἦναι εἰς σὲ θεὸς ξένος, καὶ μή προσκυνήσῃς θεὸν ἀλλότριον.",
  "10": "Ἐγὼ εἶμαι Κύριος ὁ Θεὸς σου, ὅστις σὲ ἀνήγαγεν ἐκ γῆς Αἰγύπτου· πλάτυνον τὸ στόμα σου, καὶ θέλω γεμίσει αὐτό.",
  "11": "Ἀλλ᾿ ὁ λαὸς μου δὲν ἤκουσε τῆς φωνῆς μου, καὶ ὁ Ἰσραήλ δὲν ἐπρόσεξεν εἰς ἐμέ.",
  "12": "Διὰ τοῦτο παρέδωκα αὐτοὺς εἰς τὰς ἐπιθυμίας τῆς καρδίας αὑτῶν· καὶ περιεπάτησαν ἐν ταῖς βουλαῖς αὑτῶν.",
  "13": "Εἴθε νὰ μοῦ ἤκουεν ὁ λαὸς μου, καὶ ὁ Ἰσραήλ νὰ περιεπάτει εἰς τὰς ὁδοὺς μου·",
  "14": "πάραυτα ἤθελον καταβάλει τοὺς ἐχθροὺς αὐτῶν, καὶ κατὰ τῶν θλιβόντων αὐτοὺς ἤθελον στρέψει τὴν χεῖρά μου.",
  "15": "Οἱ μισοῦντες τὸν Κύριον ἤθελον ἀποτύχει ἐναντίον αὐτοῦ, ὁ δὲ καιρὸς ἐκείνων ἤθελε διαμένει πάντοτε·",
  "16": "καὶ ἤθελε θρέψει αὐτοὺς μὲ τὸ πάχος τοῦ σίτου, καὶ μὲ μέλι ἐκ πέτρας ἤθελον σὲ χορτάσει."
}