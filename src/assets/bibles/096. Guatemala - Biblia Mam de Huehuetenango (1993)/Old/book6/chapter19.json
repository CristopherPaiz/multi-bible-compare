{"1": "<pb/>Aju tcabin piẍ tx'otx' jaw swert ti'j, atzun oc te cye teyle junjun c'loj tiyjil Simeón. Aju tx'otx' lu atzun ta' tuj cytx'otx' ke tiyjil Judá,", "2": "ex akeju tnam e cyaj ten tuj cycwent, atzun ke jlu: Beerseba, Seba, Molada,", "3": "Hazar-sual, Bala, Ezem,", "4": "Eltolad, Betul, Horma,", "5": "Siclag, Bet-marcabot, Hazar-susa,", "6": "Bet-lebaot ex tuc'ix Saruhén; oxlaj tnam tu'n tcyakilx ex cyuc'ix ke aldey ate' cyi'jele.", "7": "Ax icx oc te cye akeju tnam Aín, Rimón, Eter ex Asán; cyaje tnam cyuc'ix ke aldey ate' cyi'jele,", "8": "ex cyuc'ix ke aldey ate' max tuj Baalat-beer, aju ax juntl tbi Ramat aju at tuj tx'otx' Néguev. Atzun tx'otx' lu oc te cye teyle junjun c'loj tiyjil Simeón.", "9": "Aju cyetzbil ke tiyjil Simeón atzun ta' tuj cytx'otx' ke tiyjil Judá, porque ke tiyjil Judá nim tx'otx' otok txi k'o'n cye. Tu'ntzunju, xi k'o'n cyetzbil ke tiyjil Simeón ti'jx tx'otx' aju otok txi k'o'n cye tiyjil Judá.", "10": "<pb/>Aju toxin piẍ tx'otx' jaw swert ti'j, atzun oc te cye teyle junjun c'loj tiyjil Zabulón. Aju tmojonil cytx'otx' ponin max tuj lugar Sarid tbi,", "11": "xi'yintl tuj telex k'ij tu'n tpon max tuj lugar Marala ex ic'nitl tu'n tpon tuj lugar Dabeset, tu'ntzun tpon baj ttzi tk'ab xak tcubsa'n tumlal tnam Jocneam.", "12": "Aju mojon xi'yin tuj lugar Sarid cyja' in xi' tuj tjawitz k'ij tu'n tpon max tuj lugar Quislot-tabor, ex atzun nnic' tuj lugar Daberat ex jawnix tu'n tjapun tuj lugar Jafía.", "13": "Ex atzun xi'yintl mojon tuj tjawitz k'ij te lugar Gat-hefer, ic'ni tuj lugar Ita-cazín tbi, ponin max tuj tnam Rimón, ex atzun in k'on welt tuj lugar Nea.", "14": "Aju tmojonil tuj tbank'ab k'ij, atzun in k'on welt max tuj lugar Hanatón, ex atzun nno'cpun baj tuj tchk'ajlajil tx'otx' Jefte-el.", "15": "Attok cablaj tnam tuj tx'otx' lu, cyuc'ix ke aldey ate' cyi'jele, cyvesin cyib cyuc'il, ex ajun ke tnam lu ate' cyxol: Catat, Naalal, Simrón, Idala ex Belén.", "16": "Atzun tx'otx' lu oc te cye teyle junjun c'loj tiyjil Zabulón, cyuc'ix ke tnam ate' cyuj ex cyuc'ix ke aldey ate' cyi'jele.", "17": "<pb/>Aju tcyajin piẍ tx'otx' jaw swert ti'j, atzunju oc te cye teyle junjun c'loj tiyjil Isacar,", "18": "ex ke tnam ate' tuj cytx'otx', atzun ke jlu: Jezreel, Quesulot, Sunem,", "19": "Hafaraim, Sihón, Anaharat,", "20": "Rabit, Quisión, Abez,", "21": "Remet, En-ganim, En-hada ex Bet-pases.", "22": "Aju tmojonil cytx'otx' ponin max tuj tnam Tabor, tuj tnam Sahazima, tuj tnam Bet-semes, ex atzun ponin baj ttzi nima Jordán; kaklaj tnam tu'n tcyakilx, ex cyuc'ix ke aldey ate' cyi'jele.", "23": "Atzun tx'otx' lu oc te cye teyle junjun c'loj tiyjil Isacar, cyuc'ix ke tnam ate' tuj ex cyuc'ix ke aldey ate' cyi'jele tnam.", "24": "<pb/>Aju tjwe'yin piẍ tx'otx' jaw swert ti'j, atzunju oc te cye teyle junjun c'loj tiyjil Aser,", "25": "ex ke tnam ate' tuj cytx'otx', atzun ke jlu: Helcat, Halí, Betén, Acsaf,", "26": "Alamelec, Amad ex Miseal. Aju tmojonil tuj telex k'ij ponin max twi witz Carmelo ex ttzi nima Sihor-libnat.", "27": "Aju tmojonil tuj tjawitz k'ij xi'yni tu'n tjapun tuj lugar Bet-dagón ex jawnix ti'j cytx'otx' tiyjil Zabulón tuj tchk'ajlajil tx'otx' Jefte-el, ex tuj tbank'ab k'ij cyuj tnam Bet-emec ex Neiel ex elnix tibaj tnam Cabul,", "28": "cyja'tzun, tuc'ix tnam Abdón xi k'o'n cye, tuc'ix Rehob, Hamón ex Caná, ex pon baj max tuj nintz tnam Sidón.", "29": "Te tibajxi, aju mojon in k'on welt max tuj tnam Ramá ex ponin max tuj tnam Tiro aju tnam toc muro ti'j, tu'ntzun tpon tuj tnam Hosa ex cubintz ttzi'yile Nintz mar in cubil tuj tx'otx' Aczib.", "30": "Tuc'ix tnam Uma oc te cye, tuc'ix Afec ex Rehob. Tu'n tcyakilx o japun jun tajlal te 22 tnam, cyuc'ix ke aldey ate' cyi'jele.", "31": "Atzun ke tnam lu cyuc'ix ke aldey ate' cyi'jele, e oc te cye teyle junjun c'loj tiyjil Aser.", "32": "<pb/>Aju tkakin piẍ tx'otx' jaw swert ti'j, atzunju oc te cye teyle junjun c'loj tiyjil Neftalí.", "33": "Aju cytx'otx', atzun xi'ynix tmojonil tuj tnam Helef ex ic'ni cyuj ke tnam Alón-saananim, Adami-neceb ex Jabneel ex ponin max tuj tnam Lacum, tu'n tpon ttzi nima Jordán.", "34": "Aju tmojonil tuj telex k'ij, atzun in xi ke' tuj tnam Aznot-tabor ex tuj tnam Hucoc; cyja'tzun aju tmojonil mij cytx'otx' tuj tnayaj k'ij tmojon tib tuc'il cytx'otx' tiyjil Zabulón, ex mijtl cytx'otx' tuj telex k'ij tmojon tib tuc'il cytx'otx' tiyjil Aser. Aju tmojonil cytx'otx' tiyjil Neftalí tuj tjawitz k'ij, atzun nima Jordán.", "35": "Akeju tnam toc muro cyi'j e oc te cye, atzun ke jlu: Sidim, Zer, Hamat, Racat, Cineret,", "36": "Adama, Ramá, Hazor,", "37": "Cedes, Edrei, En-hazor,", "38": "Irón, Migdal-el, Horem, Bet-anat ex Bet-semes. Belajlaj tnam tu'n tcyakilx ex cyuc'ix ke aldey ate' cyi'jele.", "39": "Atzun tx'otx' lu, cyuc'ix ke tnam ate' tuj ex cyuc'ix ke aldey ate' cyi'jele tnam, e oc te cye teyle junjun c'loj tiyjil Neftalí.", "40": "<pb/>Aju twukin piẍ tx'otx' jaw swert ti'j, atzunju oc te cye teyle junjun c'loj tiyjil Dan.", "41": "Tuj tx'otx' lu atzun ate' ke tnam lu: Zora, Estaol, Ir-semes,", "42": "Saalabín, Ajalón, Jetla,", "43": "Elón, Timnat, Ecrón,", "44": "Elteque, Gibetón, Baalat,", "45": "Jehud, Bene-berac, Gat-rimón,", "46": "Mejarcón ex Racón, tuc'ix ju tx'otx' tcubsa'n tumlal twitz tnam Jope.", "47": "Pero como minti' canun tx'otx' lu te cye, cyja'tzun e je'x ke tiyjil Dan tu'n cyoc tzokpaj ti'j tnam Lesem, ex o tzyet tnam cyu'n. Tcublenxi cybyo'n cycyakil xjal najl tuj tnam lu, e cyaj ten najal tuj ex baj cych'expu'n tbi. Dan oc cyk'o'n tbi tnam te jun nimbil te ktzan cyxe'chel.", "48": "Atzun tx'otx' lu, cyuc'ix ke tnam ate' tuj ex ke aldey ate' cyi'jele tnam, e oc te cye teyle junjun c'loj tiyjil Dan.", "49": "<pb/>Tbajlenxi cysipan aj Israel aju tx'otx' attok tu'n toc te cye teyle junjun c'loj cyiyjil, xi cyk'o'n jun piẍ te Josué ttx'otx', ax cyxolx,", "50": "ic tza'nx otok tma Kman. Xi tkanin Josué aju tnam Timnat-sera tbi, aju tcubsa'n tuj tiwitz tx'otx' cye aj Efraín, ex atzunju xi cyk'o'n te. Jawtzun tbincha'n Josué juntl maj aju tnam lu ex axtzun o najan tuj.", "51": "<pb/>Tcyakil tx'otx' lu, aju jaw swert ti'j tu'n Eleazar tuc'ix Josué ex cyuc'ix ke nejenel te tnam tu'n tcub sipet cyxol cycyakil c'loj cyiyjil aj Israel, o bant jlu twitz Kman, ttzi ja xbalun te mojbabl tibil, max tuj Silo, ex cyja'tzun tten o baj cysipan tcyakil tx'otx'."}