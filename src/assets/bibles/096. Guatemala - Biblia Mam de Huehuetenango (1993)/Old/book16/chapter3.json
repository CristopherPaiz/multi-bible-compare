{"1": "<pb/>Atzunte Eliasib aju tnejel pal, cyuc'ix mastl pal, jaw cybincha'ntl tpwertil tnam toc tbi Pwert cye Ẍne'l. Cub cyic'sa'n tk'ijlalil tu'n tajben, oc cyk'o'n tpwertil ex jaw cybincha'n juntl maj jun piẍ muro, xi'x ke' cyu'n jatum ta' ja ma' twa'l Hamea tbi ex pon baj jatum ta' juntl ja ma' twa'l Hananeel tbi.", "2": "Atzun juntl piẍ muro jaw cybincha'n ke xinak aj Jericó, ex atzun juntl piẍ jaw tbincha'n Zacur aju tcy'ajal Imri.", "3": "Ke tiyjil Senaa jaw cybincha'n Pwert cye Cyiẍ tbi; jax cyk'o'n tmarquil ex oc cyk'o'n tpwertil cyuc'ix ke matij pasador ti'j, tuc'il cabe t-ẍcyin tu'n cycu'x ten ke pasador cyuj.", "4": "Atzun juntl piẍ muro jaw tbincha'n Meremot aju tcy'ajal Urías ex tal tchman Cos; atzun juntl piẍ jaw tbincha'n Mesulam aju tcy'ajal Berequías ex tal tchman Mesezabeel; atzun juntl piẍ jaw tbincha'n Sadoc aju tcy'ajal Baana.", "5": "Atzun juntl piẍ muro jaw cybincha'n ke xjal aj Tecoa, masque minti' o cyajbe ke xinak ma' cyoclen tu'n cyonin cyi'j ke nejenel ti'j ak'untl.", "6": "Atzunte Joiada aju tcy'ajal Paseah, tuc'ix Mesulam aju tcy'ajal Besodías, jaw cybincha'n aju pwert toc tbi Jesana. Jax cyk'o'n tmarquil ex oc cyk'o'n tpwertil cyuc'ix ke pasador ti'j, tuc'il cabe t-ẍcyin tu'n cycu'x ten ke pasador cyuj.", "7": "Atzun juntl piẍ muro jaw tbincha'n Melatías aju aj Gabaón tuc'ix Jadón aju aj Merenot ex ke xjal aj Gabaón ex aj Mizpa. Ke lugar lu ate'tok tjak' tcawbil gobernador tuj tumlal tjawitz k'ij te nima Éufrates.", "8": "Atzun juntl piẍ muro jaw tbincha'n Uziel aju tcy'ajal Harhaía aju tx'inol sak pwak, atzun juntl piẍ jaw tbincha'n Hananías aju binchal perjum; tu'n cycabil jaw cybincha'n jun piẍ muro ti'j Jerusalén max pon baj jatum ta' ju muro ma' twitz.", "9": "Atzun juntl piẍ muro jaw tbincha'n Refaías aju tcy'ajal Hur, aju toc te ajcal tuj mij tx'otx' Jerusalén.", "10": "Atzun juntl piẍ jaw tbincha'n Jedaías aju tcy'ajal Harumaf, aju muro lu tcubsa'n tumlal twitz tja Jedaías, atzun juntl piẍ jaw tbincha'n Hatús aju tcy'ajal Hasabnías.", "11": "<pb/>Ate Malquías aju tcy'ajal Harim, tuc'ix Hasub aju tcy'ajal Pahat-moab, jaw cybincha'n juntl piẍ muro tuc'ix ju ja ma' twa'l, Ja cye Jorni tbi.", "12": "Atzun juntl piẍ muro jaw tbincha'n Salum cyuc'ix ke tme'jel; ate Salum tcy'ajal Halohes, aju toc te ajcal te mijtl tx'otx' Jerusalén.", "13": "Ate Hanún ex ke xjal najlke tuj Zanoa jaw cybincha'n aju pwert toc tbi Chk'ajlaj; ex oc cyk'o'n tpwertil cyuc'ix ke pasador matij, cyuc'ix cabe t-ẍcyin tu'n cycu'x ten ke pasador cyuj; winkin ech tnukbil muro jaw cybincha'n, ex pon baj cyu'n max ttzi tpwertil tnam jatum nne'x chitet tz'is.", "14": "Ate Malquías aju tcy'ajal Recab, aju toctok te gobernador tuj tx'otx' Bet-haquerem, jaw tbincha'n ju pwert jatum nne'x chitet tz'is, oc tk'o'n tpwertil cyuc'ix ke pasador matij, tuc'il cabe t-ẍcyin tu'n cycu'x ten pasador cyuj.", "15": "<pb/>Ate Salum aju tcy'ajal Colhoze, aju toctok te gobernador tuj tx'otx' Mizpa, jaw tbincha'n aju pwert toc tbi Pwert Twi A', jax tk'o'n twi' ex oc tk'o'n tpwertil cyuc'ix ke pasador ti'j, tuc'il cabe t-ẍcyin tu'n cycu'x ten ke pasador cyuj, ex jaw tbincha'n jun piẍ muro, tzaj ke' tu'n jatum tcubsa'n nintz pil Siloé tbi, aju tcub junx tuc'il tkan tawal rey, ex pon baj jatum in che cubil ke grad te tnam toc tbi Ttanmi David.", "16": "Ate Nehemías aju tcy'ajal Azbuc, aju toctok te gobernador te mij tx'otx' Bet-sur, jaw tbincha'n juntl piẍ muro, pon baj tu'n tumlal twitz tpantyón rey David jatum tcubsa'n pil te chembil a' ex max jatum tcubsa'n cyja soldad.", "17": "<pb/>Atzun juntl piẍ muro jaw cybincha'n aj Leví; ate Rehum aju tcy'ajal Bani nejenel cyxol; atzun juntl piẍ muro jaw tbincha'n Hasabías aju toctok te gobernador tuj mij tx'otx' Keila, cyuc'ix ke xjal ate'tok tjak' tcawbil.", "18": "Atzun juntl piẍ muro jaw cybincha'n ke tuc'il: Ate Bavai tcy'ajal Henadad nejenel cyxol, ex toctok te gobernador tuj mijtl tx'otx' Keila.", "19": "Ate Ezer aju tcy'ajal Jesúa aju toctok te gobernador tuj Mizpa, jaw tbincha'n juntl piẍ muro tumlal twitz ja te c'ubl ke ubl, ex pon baj jatum in pon baj arba muro.", "20": "Atzun juntl piẍ muro jaw tbincha'n Baruc aju tcy'ajal Zabai tuc'il tcyakil tanmi, xi ke' tu'n t-squinil muro ex pon baj tumlal twitz tja Eliasib aju tnejel pal.", "21": "Ex ate Meremot aju tcy'ajal Urías ex tal tchman Cos, jaw tbincha'n juntl piẍ muro, xi'x ke' tu'n tumlal ttzi tja Eliasib ex pon baj jatum ponin baj tja Eliasib.", "22": "<pb/>Atzun juntl piẍ muro jaw cybincha'n ke pal najlke tuj chk'ajlaj.", "23": "Atzunte Benjamín tuc'ix Hasub jaw cybincha'n juntl piẍ muro tcubsa'n tumlal twitz cyja. Ax icx te Azarías aju tcy'ajal Maasías ex tal tchman Ananías, jaw tbincha'n ju muro tcubsa'n tumlal twitz tja.", "24": "Atzun juntl piẍ muro jaw tbincha'n Binúi aju tcy'ajal Henadad, xi'x ke' tu'n jatum ta' tja Azarías ex pon baj max tuj t-squinil muro.", "25": "Atzun juntl piẍ muro jaw tbincha'n Palal aju tcy'ajal Uzai, xi'x ke' tu'n max tuj t-scyinil muro jatum tcubsa'n ja ma' twa'l, aju tcubsa'n mas nikayin ttxlaj tja rey ttxa'n pe'n te pres. Atzun juntl piẍ muro jaw tbincha'n Pedaías aju tcy'ajal Faros.", "26": "Atzun ke ajbel tuj tja Dios, akeju najlke tuj Ofel, jaw cybincha'n juntl piẍ muro tumlal Pwert te A' tuj tjawitz k'ij, ex pon baj twitz ja ma' twa'l ex ma' twitz.", "27": "Ke aj Tecoa jaw cybincha'n juntl piẍ muro, xi'x ke' cyu'n tumlal ja ma' twa'l ex ma' twitz ex pon baj cyu'n max jatum ta' muro Ofel tbi.", "28": "<pb/>Teyle junjun pal jaw tbincha'n muro tcubsa'n tumlal twitz tja, xi'x ke' cyu'n ttzi pwert toc tbi Pwert cye Cabay.", "29": "Ate Sadoc aju tcy'ajal Imer jaw tbincha'n juntl piẍ muro tcubsa'n tumlal twitz tja; atzun juntl piẍ jaw tbincha'n Semaías aju tcyajal Secanías, aju xk'ukil ttzi pwert tcubsa'n tuj tumlal tjawitz k'ij.", "30": "Atzun juntl piẍ muro jaw tbincha'n Hananías aju tcy'ajal Selamías tuc'ix Hanún aju tkakin tcy'ajal Salaf. Atzunte Mesulam aju tcy'ajal Berequías jaw tbincha'n juntl piẍ muro tcubsa'n tumlal twitz tja.", "31": "Ate Malquías aju tx'inol sak pwak jaw tbincha'n juntl piẍ muro jatum ta' cyja ke ajbel tuj tja Dios ex jatum najl ke comersyant, aju tcubsa'n tumlal pwert jatum in pon cychmon cyib xjal tu'n cyex tuj k'oj, ex pon baj tu'n max jatum tcubsa'n ja te xk'ukbil tuj t-scyinil muro.", "32": "Ke tx'inol sak pwak ex ke comersyant jaw cybincha'n juntl piẍ muro, xi'x ke' cyu'n max jatum tcubsa'n ja ma' twa'l tuj t-scyinil muro ex pon baj cyu'n max jatum ta' pwert aju toc tbi Pwert cye Ẍne'l."}