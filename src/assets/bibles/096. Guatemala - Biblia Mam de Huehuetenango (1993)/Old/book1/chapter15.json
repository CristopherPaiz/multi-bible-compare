{"1": "<pb/>Tbajlenxi tcyakil jlu tzaj tma'n Kman te Abram ic tza'n tuj jun witzic', ex tma cyja': <pb/>—Mi'n xoba Abram. Akine colol teya, ex nimxix chojbil teya oc tc'ma'ya wu'ne.", "2": "<pb/>Xitzun ttzak'we'n Abram cyja': <pb/>—Nman Dios, ¿Ti tajben weye tu'n ttzaj tk'o'na jun chojbil weye ex minti' jun nc'wa'le at? Ex aju nmajene Eliezer aju aj Damasco, atzun c'elel etzante tcyakilju at weye.", "3": "Xi tma'ntl Abram cyja': <pb/>—Que'yintza, na'nx ttzaj tk'o'na jun nc'wa'le, ex alo jun majen ul itz'j tuj njaye c'oquel te etzal.", "4": "<pb/>Tzajtzun ttzak'we'n Kman te cyja': <pb/>—Mya ate Eliezer c'oquel tajwil aju at teya. Ax jun tcy'ajala c'oquel te etzal, chi Kman.", "5": "Etztzun ti'n Kman Abram ttxa'n pe'n ex tzaj tma'n te cyja': <pb/>—Que'yinxa twitz cya'j ex ajlanxa ke che'w, ka jacu bant cyajlet tu'na. <pb/>Tzaj tma'ntl te cyja': <pb/>—Cyja'tzun c'oquel cyajlal tiyjila, chi Kman.", "6": "<pb/>Xi tocsla'n Abram tyol Kman, ex cyja'tzun oc k'o'm te tz'aklxix tu'n,", "7": "ex tmatl Kman te cyja': <pb/>—Akine Tmana, aju etz k'inte teya tuj tnam Ur cyxol aj Caldey, tu'n t-xi nk'o'ne aju tx'otx' lu te tetzbila.", "8": "<pb/>Xitzun ttzak'we'n Abram cyja': <pb/>—Nman Dios, ¿tza'n tten tu'n tel nnic'e ti'j ka chin oquele tajwil?", "9": "<pb/>Tmatl Kman te cyja': <pb/>—K'intza jun tal vac, jun ttxu chip ex jun tman ẍne'l, te ox abk'i teyle junjun, tuc'ix jun ẍpo'k ex jun tal paloma, chi Kman te.", "10": "<pb/>Tzajtzun ti'n Abram tcyakil jlu, cub tkesin cymij ke alumaj, atzun ke chyu'j minti' cub tkesin cymij, ex cub tk'o'n mij jun pac' ex mij juntl pac'.", "11": "E ul c'utz cyi'j ke alumaj otok che cub byo'n, atzunte Abram in che el tlajo'ntok.", "12": "Tej toc kax, tzaj nimxix watl ti'j Abram, ex tzaj nim t-xobil tu'nju nim klolj cub ten ti'jele.", "13": "Tmatzun Kman te Abram cyja': Tz'elx tnic'a ti'j, ke tiyjila che ul itz'j te tibajxi, che oquel te stranjer xjal tuj juntl nasyon, che oquel te majen xjal ex che bajel yajla'n cyu'n tuj cyaje syent abk'i.", "14": "Atzunju nasyon jatum che oquel tiyjila te majen, cbel tcastiw wu'ne, ex te yajxi che eletz tiyjila tuc'il nim k'inumabl.", "15": "Atzun teya, tuj txubtxaj cymela ex cpola tuc'il ktzan t-xe'chela otok tijina oc tcyima, ex cbelex maku'na.", "16": "Tbajlenxi cyaje syent abk'i, che ajetz meltz'aj ke tiyjila tu'n cyul juntl maj tzalu, porque na'nx tchmet cyil ke aj Amorrey, chi Kman.", "17": "<pb/>Texlenxi k'ij, tej otok tz'oc klolj, o ilwaj jun c'il in kusintok k'ak' tuj ex jun ttxan tzaj in c'anttok ex in bettok cyic' cyxol ke alumaj kesimaj.", "18": "Axtzun k'ij lu cyaj bant ti'j jun yol tu'n Kman tuc'il Abram, ex tma Kman te cyja': Aju tx'otx' lu cxel nk'o'ne cye tiyjila che ul itz'j te tibajxi, max ctzajel ke' tmojonil ttzi nima Ejipt ex cpol baj max ttzi nima Éufrates.", "19": "Aju tx'otx' lu cye aj Ceney, aj Cenezey, aj Cadmoney,", "20": "aj Hetey, aj Ferezey, aj Refaim,", "21": "aj Amorrey, aj Canaán, aj Gergesey ex aj Jebusey."}