{"1": "<pb/>Tbajlenxi jlu oc Abraham tuj malbil ti'j tocslabl tu'n Dios. <pb/>—Abraham, chi Dios. <pb/>—Lu kine lu, chi Abraham xi ttzak'we'n.", "2": "<pb/>Xitzun tma'n Dios te Abraham cyja': <pb/>—K'inxa Isaac, aju o'cxcu jun tcy'ajala ex aju c'ujla'nxix tu'na, ex txi'ya tuj tx'otx' Moriah. Patun cuba Isaac te jun oyaj weye twi' jun witz cxel nyec'une teya, chi Dios.", "3": "<pb/>Te juntl k'ij te prim wen, jaw we' Abraham, oc tk'o'n tarquiy tbur, cub ttx'emin si' tu'n tcub patit oyaj, ex xi ti'n cabe tmajen tuc'il, tuc'ix Isaac aju tcy'ajal. Tzyettzun tbe tu'n tpon jatum tzaj tma'n Dios te.", "4": "Tuj toxin k'ij tbe, najchak xi tque'yin Abraham aju lugar.", "5": "Xitzun tma'n Abraham cye cabe tmajen: <pb/>—Che tencje tzalu tuc'il bur. Atzun weye tuc'ix k'a ma ko'xe ma chixin tu'n kc'ulune te Dios, ex ko ul meltz'aje cyuc'ile.", "6": "<pb/>Jawtzun ti'n Abraham si' tu'n tcub patit oyaj ex jax tk'o'n twi t-semil Isaac aju tcy'ajal, atzun te xi ti'n cchil tuc'ix k'ak'. E je'xtzun cycabil junx.", "7": "—Tat, chi Isaac xi tma'n te Abraham aju tman. <pb/>—¿Ti taja ncy'ajal?. Chi Abraham xi ttzak'we'n. <pb/>Xitzun tma'n Isaac cyja': <pb/>—Lu si' lu, tuc'ix k'ak'. ¿Jatumtzun ta' tal ẍne'l tu'n tcub patit te oyaj?", "8": "<pb/>Xi ttzak'we'n Abraham: <pb/>—Ncy'ajal, ate Dios ctzajel k'onte tal ẍne'l tu'n tcub patit, chi Abraham. <pb/>E je'x bet ch'intl cycabil.", "9": "Tej cycanun tuj lugar otok tma Dios, jaw tbincha'n Abraham jun altar ex cub tbincha'n si' tibaj. Cub tc'alo'n Abraham aju tcy'ajal, ex cub tk'o'n tibaj si' aju tcubtok tibaj altar.", "10": "Tzaj ttzyu'n Abraham cchil tu'n tcub tbyo'n tcy'ajal.", "11": "Tzajtzun k'ajt t-anjel Kman max twitz cya'j ex tzaj tma'n cyja': <pb/>—Abraham, Abraham, chi anjel. <pb/>—Lu kine lu, chi Abraham, xi ttzak'we'n.", "12": "<pb/>Tzajtzun tma'n anjel te Abraham: <pb/>—Mi'n cub tbyo'na tal k'a porque ma wile in xoba twitz Dios ex in nimana te, ex minti' xcub t-xc'ayina tu'n ttzaj tk'o'na o'cxcu jun tc'wa'la.", "13": "Jawtzun tque'yin Abraham ex o til jun ẍne'l tajtz ttzal ti'j, otok che ocx k'etj tcach cyxol tk'ab tze', xi' ex tzaj ti'n. Cub tpatun te oyaj te t-xel Isaac aju tcy'ajal.", "14": "Octzun tk'o'n Abraham tbi lugar lu: Ate Kman in tzaj k'onte. Cyja'tzun cucx tyolinjtz ja'lo: Twi witz te Kman ctzajel k'o'n, che chi xjal.", "15": "<pb/>Max twitz cya'j tzaj k'ajt t-anjel Kman tcabin maj,", "16": "ex tma: Chi Kman cyja': Wu'nx wibe ma txi nma'ne jun yol axix toc. Tu'nju ma tbinchaya icju ex minti' xcub t-xc'ayina tu'n ttzaj tk'o'na tcy'ajala, aju o'cxcu jun,", "17": "ax toc cbel ncy'iwla'na nimxix. Cchmetelxix tiyjila wu'ne ic tza'n cyajlal ke che'w twitz cya'j, ex ic tza'n ttxa tz'a'n ttzi mar. C'elel cyetzan tiyjila cytanmi ke aj k'oj cyi'j,", "18": "ex cycyakil ke nasyon twitz tx'otx' che bel cy'iwla'n tu'n tiyjila, tu'nju ma txi tnimana nyole, chi Kman, chi anjel.", "19": "<pb/>Ajtztzun meltz'aj Abraham twi witz tu'n tcubil jatum otok che cyaj ten ke tmajen. Tzyet cybe junx cycyakil tu'n cyul tuj Beerseba. Axtzun cyaj ten Abraham najal.", "20": "<pb/>Tbajlenxi jlu o tc'am Abraham aju tkanil lu: O che ul itz'j tal Milca, t-xu'jil Nacor aju termaniya.", "21": "Uz tbi aju tnejel tcy'ajal, Buz tbi juntl, ex Kemuel tbi juntl, aju tman Aram.", "22": "E ul itz'j txkantl tcy'ajal Nacor, atzun ke jlu: Quesed, Hazo, Pildas, Jidlaf ex Betuel.", "23": "Ate Betuel tman Rebeca. Atzun ke wajxak tal Milca jlu, akeju tcy'ajal Nacor aju terman Abraham.", "24": "Ax icx e ul itz'j tcy'ajal Nacor ti'j tcabin t-xu'jil, aju Reúma tbi, atzun ke jlu: Teba, Gaham, Tahas ex Maaca."}