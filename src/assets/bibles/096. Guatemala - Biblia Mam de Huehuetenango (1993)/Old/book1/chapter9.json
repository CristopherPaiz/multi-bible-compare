{"1": "<pb/>Cub cy'iwla'n Noé tu'n Dios cyuc'ix ke tcy'ajal, ex xi tma'n cye cyja': Che c'wa'line, chmet-x cybaje, ex cynojsame twitz tx'otx'.", "2": "Che xobel cywitze cycyakil txcup twitz tx'otx', cycyakil keju in che lipan twitz cya'j, keju in xi cyjaku'n cyc'u'j twitz tx'otx' ex keju ate' tuj mar; cycyakil ke jlu che tel tjak' cycawbile.", "3": "Tcyakil txcup itz' ex in yucch c'ajbel te cychi'ye. Ic tza'n o txi nk'o'ne awal te cynic'beble, icxtzun ja'lo tcyakil in xi nk'o'ne cyeye te cynic'beble.", "4": "Pero mi'n txi cychyo'ne chibj atx chic' tuj, tu'nju atzun ta' chwinklal tuj chic'.", "5": "C'oquel tuj xjel wu'ne aju cbel byonte jun xjal, ka jun txcup ma cub byonte ex ka jun xjal ma cub byonte juntl; il ti'j c'oquel tuj xjel wu'ne.", "6": "<pb/><t>Ka at jun ma cub byonte jun xjal, ax juntl xjal cbel byonte te, porque cub tbincha'n Dios xjal ic tza'nx te tilbilal.</t>", "7": "<t>Atzun cyeye, che c'wa'line, chmet-x cybaje, ex cynojsame twitz tx'otx', chi Dios.</t>", "8": "<pb/>Xi tma'ntl Dios te Noé ex cye tcy'ajal cyja':", "9": "Cybintze, cyjel bant ti'j jun nyole cyuc'ile ex cyuc'il ke cyiyjile che ul itz'j te tibajxi,", "10": "cyuc'ix cycyakil ke txcup ate' cyuc'ile, keju e je'tz tuj matij barc; ke chyu'j ex txkantl txcup in che lipan twitz cya'j, ke alumaj, ke txcup ate' tjak' c'ul, ex cycyakil txcup tuj tcyakil twitz tx'otx'.", "11": "Cyjel bant ti'j nyole lu cyuc'ile: Mlay che najtl tu'n a' cycyakil keju at cychwinklal, ex mlay tzajtl a' tu'n tnaj tcyakil twitz tx'otx'.", "12": "Aju techal ti'j nyole cbantel ti'j cyuc'ile te jumajx, ex cyuc'il cycyakil txcup,", "13": "atzun t-xmacal lobaj ma cub nk'o'ne tuj muj. C'ajbel te techal ti'j nyole cyajni bant ti'j wu'ne tuc'il twitz tx'otx'.", "14": "Oc ttzaj muj twitz cya'j wu'ne, atzun ck'ancha'lil t-xmacal lobaj tuj muj.", "15": "Atzun ctzajel nna'ne nyole otok bant ti'j cyuc'ile ex cyuc'il cycyakil txcup, ex mlay tzajtl a' tu'n cynaj cycyakil keju at cychwinklal.", "16": "Oc tcub ten t-xmacal lobaj tuj muj, oc wila'ye ex ctzajel nna'ne nyole cyajni bant ti'j cyuc'ile te jumajx, ex cyuc'il cycyakil keju at cychwinklal, chi Dios cye.", "17": "Atzun techal nyole aju ma cyaj bant ti'j wu'ne cyuc'il cycyakil keju at cychwinklal twitz tx'otx', chi Dios te Noé.", "18": "<pb/>Ke tcy'ajal Noé e je'tz tuj matij barc atzun ke jlu: Sem, Cam ex Jafet. Ate Cam tman Canaán.", "19": "Atzun ke ox lu tcy'ajal Noé. Cyu'ntzun cyiyjil o noj twitz tx'otx' juntl maj.", "20": "<pb/>Oc ten Noé ak'nal ti'j tx'otx' ex cu'x tawa'n tkan uva.", "21": "At jun k'ij xi tc'an vin, ex chyo'n twi'. Cyajtzun coẍe' tuj tmij tja, ex minti'tok t-xbalun tocsa'n.", "22": "Atzunte Cam tman Canaán o til minti'tok t-xbalun tman tocsa'n. Xitzun tma'n cye ke cabe terman cyetzsa'n ti'jxi.", "23": "Atzunte Sem ex Jafet tzaj cyi'n jun xbalun ex jax cyk'o'n cywi cysemil. E ocxtzun bet tu'n ttzal cyi'j, in xi cyque'yintok juntl pac', ex cub cyk'o'n xbalun tibaj cyman. Cyja'tzun minti' o cyil cyman tej minti'tok t-xbalun tocsa'n.", "24": "<pb/>Tej tel vin tuj twi Noé, o tbi aju binchanjtz ti'j tu'n tcy'ajal aju ch'i'p,", "25": "ex tma cyja': <pb/><t>Ctzajel mya ba'n tibaj Canaán. C'oquel te cymajen ke terman ex ch'inxix c'oquel toclen.</t>", "26": "<t>Ax icx tmatl:</t> <t>Nimanxwit tbi Kman aju Tdios Sem ex tz'ocwit Canaán te tmajen.</t>", "27": "<t>Tz'elxwit nimax ttx'otx' Jafet tu'n Dios, najanxwit junx tuc'il Sem, ex tz'ocwit Canaán te tmajen, chi Noé.</t>", "28": "<pb/>Ank'intl Noé 350 abk'i tbajlenxi k'ekab.", "29": "Ten Noé twitz tx'otx' tu'n tcyakil, 950 abk'i, ex cyim."}