{"1": "<pb/>Mibantok alin Sarai aju t-xu'jil Abram, ex attok jun tmajen, jun xu'j aj Ejipt Agar tbi.", "2": "Xitzun tma'n Sarai te Abram: Ba'n wu'ne, tu'n Kman miban chin aline. Chin cubsale twitza tcub moje'ya tuc'il nmajene xu'j, kape jacu che tzaj wale ti'j, chi Sarai. <pb/>Xitzun tniman Abram tyol Sarai aju t-xu'jil.", "3": "Tzajtzun ti'n Sarai aju tmajen xu'j, aju aj Ejipt, Agar tbi, ex xi tk'o'n te Abram tu'n tjaw t-xu'jla'n. Otok bant laj abk'i tcublen ten Abram najal tuj tx'otx' Canaán.", "4": "Cubtzun tan Abram tuc'il Agar ex oc ten tal Agar. Tejtzun tna'nte Agar otok tz'oc ten tal, oc ten ic'ul ti'j Sarai aju tpatrón.", "5": "Tmatzun Sarai te Abram cyja': <pb/>—Tu'n tlaja ma chin el ic'une tu'n Agar. Ax kine inx k'onte nmajene teya tu'n toc te t-xu'jila, tejtzun ma til ma tz'oc ten tal, ma chin el ic'une tu'n. E tmante Kman alcye at til, ka akine ex ka aya, chi Sarai.", "6": "<pb/>Xitzun ttzak'we'n Abram te cyja': <pb/>—Tuj tcwenta ta' tmajena. Binchama ti'j alcye ba'n tuj twitza, chi Abram. <pb/>Octzun ten Sarai yajlal te Agar. Tu'ntzun jlu el ok Agar.", "7": "Oc noj aju t-anjel Kman ti'j tuj tzkij tx'otx', nikayin jatum nne'tz jlet jun a' tuj tbeyil Shur.", "8": "Xitzun tkanin anjel te: <pb/>—Aya Agar tmajen Sarai: ¿Jatum saja, ex jatum ma txi'ya? <pb/>Ajtzun ttzak'we'n Agar: <pb/>—Ma chin el oke twitz npatrone Sarai.", "9": "<pb/>Xitzun tma'n t-anjel Kman te: <pb/>—Taj meltz'aja tuc'il tpatrona ex nimanxa tuj tcyakil.", "10": "<pb/>Xi tma'ntl t-anjel Kman te cyja': <pb/><t>Cchmetel nimxix tiyjila wu'ne, ex mi a'l jun cbantel tajlante cye.</t>", "11": "<t>O tz'oc ten tala ex tzul itz'j jun tala xinak. Ismael tbi c'oquel tk'o'na tu'nju o tbi Kman aju yajbil teya.</t>", "12": "<t>Ate jlu c'oquel te jun xinak tx'u'j twi'; ck'ojlel cyi'j cycyakil xjal, ex che k'ojlel cycyakil xjal ti'j, ex part cnajal cyi'j cycyakil terman, chi Dios.</t>", "13": "<pb/>Octzun tk'o'n Agar tbi Kman aju in yolintok tuc'il: Aya Dios in chin tque'yin, porque tma: Ma wile tzalu aju in que'yinte weye.", "14": "Tu'ntzun jlu oc tk'o'n tbi xoch lu: Beer-lahai-roi*fn*. Aju xoch lu, atzun tcub t-xol Cades ex Bered.", "15": "<pb/>Ultzun itz'j jun tal Agar, tcy'ajal Abram, ex Ismael tbi oc tk'o'n Abram.", "16": "Otok japun Abram twi' 86 abk'i tej tul itz'j Ismael aju tal Agar."}