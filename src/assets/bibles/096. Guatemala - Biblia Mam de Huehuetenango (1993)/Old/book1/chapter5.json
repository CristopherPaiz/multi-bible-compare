{"1": "<pb/>Atzun jlu tu'jil tx'olbabl cyi'j tiyjil Adán. <pb/>Tej tcub tbincha'n Dios xjal, cub tbincha'n ic tza'nx te tilbilal;", "2": "xinak ex xu'j e cub tbincha'n ex e cub tcy'iwla'n. Xjal cybi oc tk'o'n tuj k'ij tej cycub tbincha'n.", "3": "<pb/>Otok japun Adán twi' 130 abk'i tej tul itz'j jun tcy'ajal ic tza'nx te que'yin ex ic tza'nx te tilbilal. Set tbi oc tk'o'n.", "4": "Titz'jlenxi Set, ank'intl Adán wajxak syenttl abk'i ex e ul itz'jtl tcy'ajal ex tme'jel.", "5": "Ten Adán twitz tx'otx' tu'n tcyakil 930 abk'i ex cyim.", "6": "<pb/>Otok japun Set twi' 105 abk'i tej tul itz'j Enós aju tcy'ajal.", "7": "Titz'jlenxi Enós, ank'intl Set 807 abk'i ex e ul itz'jtl tcy'ajal ex tme'jel.", "8": "Ten Set twitz tx'otx' tu'n tcyakil 912 abk'i ex cyim.", "9": "Otok japun Enós twi' 90 abk'i tej tul itz'j Cainán aju tcy'ajal.", "10": "Titz'jlenxi Cainán, ank'intl Enós 815 abk'i ex e ul itz'jtl tcy'ajal ex tme'jel.", "11": "Ten Enós twitz tx'otx' tu'n tcyakil 905 abk'i ex cyim.", "12": "<pb/>Otok japun Cainán twi' 70 abk'i tej tul itz'j Mahalaleel aju tcy'ajal.", "13": "Titz'jlenxi Mahalaleel, ank'intl Cainán 840 abk'i ex e ul itz'jtl tcy'ajal ex tme'jel.", "14": "Ten Cainán twitz tx'otx' tu'n tcyakil 910 abk'i ex cyim.", "15": "<pb/>Otok japun Mahalaleel twi' 65 abk'i tej tul itz'j Jared aju tcy'ajal.", "16": "Titz'jlenxi Jared, ank'intl Mahalaleel 830 abk'i ex e ul itz'jtl tcy'ajal ex tme'jel.", "17": "Ten Mahalaleel twitz tx'otx' tu'n tcyakil 895 abk'i ex cyim.", "18": "<pb/>Otok japun Jared twi' 162 abk'i tej tul itz'j Enoc aju tcy'ajal.", "19": "Titz'jlenxi Enoc, ank'intl Jared wajxak syenttl abk'i ex e ul itz'jtl tcy'ajal ex tme'jel.", "20": "Ten Jared twitz tx'otx' tu'n tcyakil 962 abk'i ex cyim.", "21": "<pb/>Otok japun Enoc twi' 65 abk'i tej tul itz'j Matusalén aju tcy'ajal.", "22": "Titz'jlenxi Matusalén, bettl Enoc tuc'il Dios ox syenttl abk'i ex e ul itz'jtl tcy'ajal ex tme'jel.", "23": "Ten Enoc twitz tx'otx' tu'n tcyakil 365 abk'i.", "24": "O bet Enoc tuc'il Dios. At jun k'ij nok cub naj tu'nju o tz'aj k'i'n tu'n Dios.", "25": "<pb/>Otok japun Matusalén twi' 187 abk'i tej tul itz'j Lamec aju tcy'ajal.", "26": "Titz'jlenxi Lamec, ank'intl Matusalén 782 abk'i ex e ul itz'jtl tcy'ajal ex tme'jel.", "27": "Ten Matusalén twitz tx'otx' tu'n tcyakil 969 abk'i ex cyim.", "28": "<pb/>Otok japun Lamec twi' 182 abk'i tej tul itz'j jun tcy'ajal.", "29": "Noé*fn* tbi oc tk'o'n ex tma cyja': Tzaj tk'o'n Kman sentens tibaj tx'otx'. Tu'ntzun jlu in ko ak'nan nimxix. Atzunte c'wa'l lu c'elel k'inte ak'untl ki'j, ex ckebel kc'u'j tu'n, chi Lamec.", "30": "Titz'jlenxi Noé, ank'intl Lamec 595 abk'i, ex e ul itz'jtl tcy'ajal ex tme'jel.", "31": "Ten Lamec twitz tx'otx' tu'n tcyakil 777 abk'i ex cyim.", "32": "<pb/>Otok japun Noé twi' jwe' syent abk'i tej tul itz'j Sem, Cam ex Jafet, akeju tcy'ajal."}