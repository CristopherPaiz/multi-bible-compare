{"1": "<pb/>Tuj k'ij tej tbaj bant ja xbalun te mojbabl tibil tu'n Moisés, baj t-xjansa'n tu'n aseyt, junx cyuc'il cycyakil ke ti'xti ate' tuj ex tuc'ix altar ex cycyakil ke tmacbil.", "2": "Atzun ke nejenel cye junjun c'loj cyiyjil aj Israel, akeju otok che onin ti'j tu'n tjaw cyajlal xjal, tzaj cyi'n cyoyaj:", "3": "Ul cyi'n twitz Kman kak carwaj te ikal iktz ex cablaj wacẍ; jun carwaj tu'n cabe nejenel ex jun wacẍ tu'n junjun. Tcyakil jlu cub cyk'o'n twitz ja xbalun te mojbabl tibil.", "4": "<pb/>Xi tma'n Kman te Moisés cyja':", "5": "C'monxa ke carwaj cyuc'ix ke wacẍ, ex k'onxa cye aj Leví tu'n tajben cyu'n tuj ak'untl ti'j ja xbalun te mojbabl tibil, tza'nx ak'untl cbantel cyu'n teyle junjun.", "6": "<pb/>Tzajtzun tc'mo'n Moisés ke carwaj cyuc'ix ke wacẍ ex xi tk'o'n cye aj Leví.", "7": "Xi tk'o'n cabe carwaj ex cyaje wacẍ cye tiyjil Gersón tu'n cyajben tuj cyak'un.", "8": "Xi tk'o'n cyaje carwaj ex wajxak wacẍ cye tiyjil Merari tu'n cyajben tuj cyak'un, ex a Itamar aju tcy'ajal pal Aarón in k'mante cyak'un.", "9": "Minti' xi tk'o'n carwaj ex mi wacẍ cye tiyjil Coat, porque ke macbil xjan, akeju ate' tuj cycwent, at tu'n t-xi cyi'n twi cysemil.", "10": "<pb/>Tej tbaj xjanset altar, ke nejenel cye aj Israel xi cyi'n cyoyaj ex cub cyk'o'n twitz altar.", "11": "Xitzun tma'n Kman te Moisés cyja': Jun nejenel tu'n ttzaj ti'n toyaj tuj jun k'ij, ex juntl tuj juntl k'ij, ocxi cyex baj tu'n t-xjanset altar.", "12": "<pb/>Tuj tnejel k'ij xi ti'n Naasón toyaj, aju nejenel cye tiyjil Judá ex tcy'ajal Aminadab.", "13": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "14": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "15": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "16": "tuc'ix jun tman chip te chojbil il,", "17": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Naasón aju tcy'ajal Aminadab.", "18": "<pb/>Tuj tcabin k'ij xi ti'n Natanael toyaj, aju nejenel cye tiyjil Isacar ex tcy'ajal Zuar.", "19": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "20": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "21": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "22": "tuc'ix jun tman chip te chojbil il,", "23": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Natanael aju tcy'ajal Zuar.", "24": "<pb/>Tuj toxin k'ij xi ti'n Eliab toyaj, aju nejenel cye tiyjil Zabulón ex tcy'ajal Helón.", "25": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "26": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "27": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "28": "tuc'ix jun tman chip te chojbil il,", "29": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Eliab aju tcy'ajal Helón.", "30": "<pb/>Tuj tcyajin k'ij xi ti'n Elisur toyaj, aju nejenel cye tiyjil Rubén ex tcy'ajal Sedeur.", "31": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'n malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "32": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "33": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "34": "tuc'ix jun tman chip te chojbil il,", "35": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Elisur tcy'ajal Sedeur.", "36": "<pb/>Tuj tjwe'yin k'ij xi ti'n Selumiel toyaj, aju nejenel cye tiyjil Simeón ex tcy'ajal Zurisadai.", "37": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "38": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "39": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "40": "tuc'ix jun tman chip te chojbil il,", "41": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Selumiel aju tcy'ajal Zurisadai.", "42": "<pb/>Tuj tkakin k'ij xi ti'n Eliasaf toyaj, aju nejenel cye tiyjil Gad ex tcy'ajal Deuel.", "43": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "44": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "45": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "46": "tuc'ix jun tman chip te chojbil il,", "47": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Eliasaf aju tcy'ajal Deuel.", "48": "<pb/>Tuj twukin k'ij xi ti'n Elisama toyaj, aju nejenel cye tiyjil Efraín ex tcy'ajal Amiud.", "49": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "50": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "51": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub;", "52": "tuc'ix jun tman chip te chojbil il,", "53": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Elisama aju tcy'ajal Amiud.", "54": "<pb/>Tuj twajxakin k'ij xi ti'n Gamaliel toyaj, aju nejenel cye tiyjil Manasés ex tcy'ajal Pedasur.", "55": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "56": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "57": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "58": "tuc'ix jun tman chip te chojbil il,", "59": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Gamaliel aju tcy'ajal Pedasur.", "60": "<pb/>Tuj tbelaji'n k'ij xi ti'n Abidán toyaj, aju nejenel cye tiyjil Benjamín ex tcy'ajal Gedeoni.", "61": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "62": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "63": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "64": "tuc'ix jun tman chip te chojbil il,", "65": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Abidán aju tcy'ajal Gedeoni.", "66": "<pb/>Tuj tlaji'n k'ij xi ti'n Ahiezer toyaj, aju nejenel cye tiyjil Dan ex tcy'ajal Amisadai.", "67": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "68": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "69": "tuc'ix jun tal tor, jun tman ẍne'l ex jun tal tman ẍne'l te jun abk'i, tu'n cyajben te oyaj patun in cub,", "70": "tuc'ix jun tman chip te chojbil il,", "71": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Ahiezer aju tcy'ajal Amisadai.", "72": "<pb/>Tuj tjunlajin k'ij xi ti'n Pagiel toyaj, aju nejenel cye tiyjil Aser ex tcy'ajal Ocrán.", "73": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "74": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "75": "tuc'ix jun tal tor, jun tman ẍne'l ex jun tal tman ẍne'l te jun abk'i, te oyaj patun in cub,", "76": "tuc'ix jun tman chip te chojbil il,", "77": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Pagiel aju tcy'ajal Ocrán.", "78": "<pb/>Tuj tcablajin k'ij xi ti'n Ahira toyaj, aju nejenel cye tiyjil Neftalí ex tcy'ajal Enán.", "79": "Aju toyaj xi tk'o'n, atzun jlu: Jun plat sak pwak ttx'otx'il mas te ox libr talil, ex jun matij lak ax sak pwak ttx'otx'il, mas te jun libr tuc' mey talil, ic tza'nx malbil in ajben tuj ja xbalun te mojbabl tibil, ex cycabil ke jlu nojni tu'n arin tbanilxix xyok'imaj tuc'il aseyt, te jun oyaj ti'j twitz awal;", "80": "tuc'ix jun pac' k'an pwak ttx'otx'il mas te ox ons talil, nojni tuj tu'n storac,", "81": "tuc'ix jun tal tor, jun tman ẍne'l ex jun tal tman ẍne'l te junjun abk'i, te oyaj patun in cub,", "82": "tuc'ix jun tman chip te chojbil il,", "83": "cyuc'ix cabe tor, jwe' tman ẍne'l, jwe' tman chip ex jwe' tal tman ẍne'l te jun abk'i, tu'n cyajben te chojbil te mojbabl tibil. Atzun ke jlu toyaj Ahira aju tcy'ajal Enán.", "84": "<pb/>Atzun ke oyaj lu pon cyi'n ke nejenel cye aj Israel tej tbaj xjanset altar; xi cyk'o'n cablaj plat sak pwak cytx'otx'il, cablaj lak matij sak pwak cytx'otx'il ex cablaj pac' k'an pwak cytx'otx'il.", "85": "Teyle junjun plat sak pwak ttx'otx'il mas te ox libr talil, ex teyle junjun lak matij ax sak pwak ttx'otx'il, mas te jun libr tuc' mey talil. Aju talil sak pwak cytx'otx'il ke plat tuc'ix sak pwak cytx'otx'il ke lak matij, japun jun tajlal te 60 libr tu'n tcyakilx, tza'nx malbil in ajben tuj ja xbalun te mojbabl tibil.", "86": "Ex cablaj pac' k'an pwak cytx'otx'il nojni tu'n storac, mas te ox ons talil junjun, ic tza'nx malbil in ajben tuj ja xbalun te mojbabl tibil. Aju talil k'an pwak cytx'otx'il ke pac' japun jun tajlal te ox libr tu'n tcyakilx.", "87": "<pb/>Aju cyajlal alumaj tu'n cycub patit, o bant cablaj tal tor, cablaj tman ẍne'l, cablaj tal tman ẍne'l te jun abk'i, cyuc'ix ke oyaj ti'j twitz awal ex cablaj tman chip te chojbil il.", "88": "Ke alumaj te chojbil te mojbabl tibil, japun jun cyajlal te 24 tal tor, 60 tman ẍne'l, 60 tman chip ex 60 tal tman ẍne'l te jun abk'i. Atzun ke oyaj lu e tzaj k'o'n tu'n tic'set tk'ij altar, tbajlenxi xjansa'n.", "89": "<pb/>Oc tocx Moisés tuj ja xbalun te mojbabl tibil tu'n tyolin tuc'il Kman, in tbi'n nne'tz yolin Kman tibaj tmaksil cax c'ubl tley Dios cyxol ke cabe querubín, ex in yolin tuc'il."}