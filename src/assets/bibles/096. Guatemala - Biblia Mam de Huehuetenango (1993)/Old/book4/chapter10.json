{"1": "<pb/>Tzaj yolin Kman tuc'il Moisés ex tma:", "2": "<pb/>Binchan baja cabe chun sak pwak cytx'otx'il, tx'ino'n tu'n martiy, tu'n tajben te chmobl xjal, ex c'oquel k'ajtzet te jun techal tu'n cyic' lak'e' xjal.", "3": "Oc cyoc k'ajtzet cycabil chun, cycyakil xjal c'oquel cychmon cyib twitza ttzi ja xbalun te mojbabl tibil.", "4": "Katzun junx chun ma tz'oc k'ajtzet, o'cxtzun cye nejenel cye junjun c'loj cyiyjil aj Israel c'oquel cychmon cyib tuc'ila.", "5": "Octzun cyoc k'ajtzet tnejel maj chun ch'in cyxol tk'ajk'ajel, cbeltzun be cyu'n xjal cycub tuj tumlal tjawitz k'ij,", "6": "ex oc cyoc k'ajtza'n tcabin maj chun, cbeltzun be cyu'n keju cycub tuj tumlal tnayaj k'ij. Oc cyoc k'ajtzet chun ch'in cyxol tk'ajk'ajel, atzun techal tu'n tcub be cyu'n xjal.", "7": "Atzun oc cyoc k'ajtzet chun ma' cyxol tk'ajk'ajel, atzun techal tu'n toc cychmon cyib cycyakil xjal.", "8": "Tuj cycwent pal, akeju tcy'ajal Aarón, tu'n cyoc k'ajtzet chun. Aju ley lu cyjel ten cyuc'ile te jumajx ex wikinwik cyjel cyma'ne cye cyc'wa'le.", "9": "<pb/>Ex ka ma che ul aj k'oj k'ojlel cyi'je tuj cytanmiye, c'oquel cyk'ajtza'ne chun ex che jawil sch'i'ne nim, tu'n cyexe k'ojlel cyuc'il, tu'ntzun cytzaj nna'ne, akine cymane ex Cydiose; ex che cletele wu'ne cywitz aj k'oj cyi'je.", "10": "Ex cyk'ajtza'n oque chun cyuj k'ij te tzalajbil, cyuj nink'ij, ex cyuj k'ij oc cytzaj que'yin ac'aj xjaw, ex oc t-xi cyk'o'ne cyoyaje patun in cub ex ju chojbil te mojbabl tibil, tu'ntzun cytzaj nna'ne. Akine Cymane ex Cydiose, chi Kman te Moisés.", "11": "<pb/>Tuj winkin tajlal tcabin xjaw te tcabin abk'i, jaw lak'e' muj tibaj ja xbalun jatum c'u'n tley Dios,", "12": "ex cubtzun be cyu'n aj Israel. E ic' tuj tzkij tx'otx' Sinaí ex atzun o we' muj tuj tzkij tx'otx' Parán.", "13": "Atzun tnejel maj e bet ic tza'nx otok tzaj tma'n Kman te Moisés:", "14": "Tnejelxix nejni ke soldad aj Judá tuc'il cybander k'i'n; aju nejenel cyxol soldad lu, atzun Naasón aju tcy'ajal Aminadab,", "15": "atzun nejenel cyxol soldad tiyjil Isacar, atzun Natanael aju tcy'ajal Zuar,", "16": "ex aju nejenel cyxol soldad tiyjil Zabulón, atzun Eliab aju tcy'ajal Helón.", "17": "Tejtzun tbaj cyco'pin ja xbalun te mojbabl tibil, ake tiyjil Gersón ex tiyjil Merari e je'x ikante te ex cub be cyu'n.", "18": "<pb/>Lepchix e je'x soldad tiyjil Rubén, tuc'ix cybander k'i'n, ex aju nejenel cyxol, atzun Elisur aju tcy'ajal Sedeur;", "19": "aju nejenel cyxol soldad tiyjil Simeón, atzun Selumiel aju tcy'ajal Zurisadai,", "20": "ex aju nejenel cyxol soldad tiyjil Gad, atzun Eliasaf aju tcy'ajal Deuel.", "21": "Lepchix e je'x ke tiyjil Coat, k'i'n ke macbil xjan cyu'n. Oc in che pon tuj jun lugar, ya otok jaw bincha'n ja xbalun te mojbabl tibil.", "22": "<pb/>Ex akeju lepchix cyi'j, atzun ke soldad tiyjil Efraín, tuc'ix cybander k'i'n, ex aju nejenel cyxol, atzun Elisama aju tcy'ajal Amiud;", "23": "aju nejenel cyxol soldad tiyjil Manasés, atzun Gamaliel aju tcy'ajal Pedasur,", "24": "ex aju nejenel cyxol soldad tiyjil Benjamín, atzun Abidán aju tcy'ajal Gedeoni.", "25": "<pb/>Te mancbilxitzun e je'x lpe' ke soldad tiyjil Dan, tuc'ix cybander k'i'n, ex aju nejenel cyxol, atzun Ahiezer aju tcy'ajal Amisadai;", "26": "aju nejenel cyxol soldad tiyjil Azer, atzun Pagiel aju tcy'ajal Ocrán,", "27": "ex aju nejenel cyxol soldad tiyjil Neftalí, atzun Ahira aju tcy'ajal Enán.", "28": "<pb/>Cyja'tzun e tenba ke soldad aj Israel tej cybet.", "29": "<pb/>At jun k'ij xi tma'n Moisés te Hobab aju tbalc, aju tcy'ajal Reuel, aju aj Madián ex tji' Moisés, ex chi cyja': <pb/>—Ma ko'x keye tuj tx'otx' o tzaj ttziyan Kman tu'n ttzaj tk'o'n keye. Ko' kuc'ile ex ba'n ctela ku'ne, porque ma tzaj ttziyan Kman tu'n tbinchante ba'n cye aj Israel.", "30": "<pb/>Atzunte Hobab xi ttzak'we'n: <pb/>—Mlay chinxe cyuc'ile, nok o'cx chin ajel meltz'aje tuj ntx'otx'e jatum ate' ke xjal at nxilene cyuc'il.", "31": "<pb/>Atzunte Moisés xi tma'n te: <pb/>—Mi'n tz'aja, ojtzki'n ke lugar tu'na jatum ba'n tu'n kcub ten tuj tzkij tx'otx', ex jacu tz'ajbena yec'ul be keye.", "32": "Ka ma txi'ya kuc'ile, jacu tz'oca te tajlal ku'ne ti'j tcyakilju ba'n tzul tk'o'n Kman keye.", "33": "<pb/>Cyja'tzun tten e ic' t-xe witz te Kman ex e bet ox k'ij. Aju cax c'ubl tley Dios nejnitok cywitz, in jyon ti'j jun lugar jatum tu'n cyojlan.", "34": "Te k'ijl, oc ttzyet cybe, in bet muj te Kman cyibaj.", "35": "Ex octzun tic' cyi'n cax, in xi tma'n Moisés cyja': <pb/><t>We'ctza Nman. E cyel sputj ke aj k'oj ti'ja, ex e cyel ok keju in che ic'un teya.</t>", "36": "<pb/>Ex oc tpon cax jatum tu'n tcub ten, in xi tma'n Moisés cyja': <pb/><t>Tajtza ja'lo Nman cyuc'il cycyakil c'loj aj Israel miban cyajlanjtz.</t>"}