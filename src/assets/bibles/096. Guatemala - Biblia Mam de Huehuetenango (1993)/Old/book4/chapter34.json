{"1": "<pb/>Tzaj yolin Kman tuc'il Moisés ex tma:", "2": "<pb/>K'manxa cye aj Israel cyja': Oc cypone tuj tx'otx' Canaán aju tx'otx' c'oquel te cyetzbile, atzun ke tmojonil jlu:", "3": "<pb/>Aju tmojonil tuj tumlal tnayaj k'ij, atzun cmojonil tib tuc'il tzkij tx'otx' Zin ex tuc'il tx'otx' Edom. Atzun ctzajel ke' tmojonil tuj tnayaj k'ij ttxa'npun mar at Nim Atz'an Tuj, tumlal tjawitz k'ij,", "4": "c'elex tuj tnayaj k'ij tu'n tex tc'u'j witz Acrabim, tu'n tex tuj lugar tzkij tx'otx' Zin ex tu'n tpon max Cades-barnea, tu'n tic'tl tu'n tpon Hasar-adar, tu'n tpon tuj Asmón,", "5": "tu'n tic'tl tuj Asmón, tu'n tpon max ttzi tk'ab xak tmojonil Ejipt ex atzun cpol baj ttzi Nintz mar.", "6": "<pb/>Aju tmojonil tuj tumlal telex k'ij, atzun Nintz mar.", "7": "<pb/>Aju tmojonil tuj tumlal tbank'ab k'ij, atzun jlu: Ctzajel ke' max ttzi Nintz mar tu'n tjapun twi witz Hor,", "8": "ex c'oquetz twi witz Hor tu'n tpon ttzi tnam Hamat, ex tu'n tic'tl tu'n tpon tuj Zedad.", "9": "Ctzajelx tuj lugar Zedad tu'n tpontl max tuj Zifrón ex atzun cpol baj tuj lugar Hazar-enán. Ex atzun tmojonil tx'otx' lu tuj tumlal tbank'ab k'ij.", "10": "<pb/>Aju tmojonil tuj tumlal tjawitz k'ij ctzajel ke' tuj lugar Hazar-enán, tu'n tpon max tuj lugar Sefam,", "11": "tu'n tic'tl tuj lugar Sefam, tu'n tpontl tuj tnam Ribla, tuj tumlal tjawitz k'ij te lugar Aín; ex atzun cbeletz tu'n tcu'pun tuj tumlal tjawitz k'ij te lagun Cineret,", "12": "cbeletz ttzi'yile nima Jordán ex atzun cpol baj ttzi mar at Nim Atz'an Tuj. <pb/>Atzun ke lugar lu tmojonil cytx'otx'e, chi Kman te Moisés.", "13": "<pb/>Xitzun tma'n Moisés cye aj Israel cyja': <pb/>—Atzun tx'otx' lu cbajel cysipane tu'n swert; aju o tma Kman tu'n t-xi k'ot cye belaj c'loj tuc' mijtl cyiyjil aj Israel,", "14": "porque akeju tiyjil Rubén, cyuc'ix tiyjil Gad ex mij tiyjil Manasés ma cyc'am cyetzbil ic tza'nx junjun c'loj cyiyjil.", "15": "Akeju cabe c'loj tuc' mij cyiyjil aj Israel lu ma cyc'am cyetzbil tuj tumlal tjawitz k'ij te nima Jordán, aju tx'otx' tcubsa'n tumlal twitz Jericó.", "16": "<pb/>Tzaj yolin Kman tuc'il Moisés ex tma:", "17": "<pb/>Akeju che bel sipante tx'otx' cyxole, atzun ke jlu: Pal Eleazar ex Josué aju tcy'ajal Nun.", "18": "Ax icx c'oquel cyk'o'ne jun nejenel cye teyle junjun c'loj cyiyjil aj Israel, tu'n tcub sipet tx'otx',", "19": "ex atzun cybi ke xinak lu: <pb/>Ti'j tiyjil Judá: Atzun Caleb aju tcy'ajal Jefone.", "20": "<pb/>Ti'j tiyjil Simeón: Atzun Semuel aju tcy'ajal Amiud.", "21": "<pb/>Ti'j tiyjil Benjamín: Atzun Elidad aju tcy'ajal Quislón.", "22": "<pb/>Ti'j tiyjil Dan: Atzun Buqui, aju toc te nejenel, aju tcy'ajal Jogli.", "23": "<pb/>Cyi'j ke cyiyjil cabe tcy'ajal José: Atzun Haniel aju tcy'ajal Efod toc te nejenel cye tiyjil Manasés;", "24": "atzunte Kemuel aju tcy'ajal Siftán toc te nejenel cye tiyjil Efraín.", "25": "<pb/>Ti'j tiyjil Zabulón: Atzun Elizafán toc te nejenel aju tcy'ajal Parnac.", "26": "<pb/>Ti'j tiyjil Isacar: Atzun Paltiel toc te nejenel aju tcy'ajal Azán.", "27": "<pb/>Ti'j tiyjil Aser: Atzun Ahiud toc te nejenel aju tcy'ajal Selomi.", "28": "<pb/>Ti'j tiyjil Neftalí: Atzun Pedael toc te nejenel aju tcy'ajal Amiud.", "29": "<pb/>Cyetzun ke jlu xi tma'n Kman tu'n tcub sipet tx'otx' Canaán cyxol aj Israel."}