{"1": "<pb/>Tzaj yolin Kman tuc'il Moisés ex Aarón ex xi tma'n cye:", "2": "<pb/>Ke aj Israel at tu'n cycub ten najchakyin ti'jele ja xbalun te mojbabl tibil, teyle junjun tjak' tbander ex tuc'ix juntl bander te junjun c'loj tiyjil.", "3": "<pb/>Ke soldad in che bet tjak' bander cye tiyjil Judá, atzun che bel ten tuj tjawitz k'ij, tuj c'lojin cyten. Aju nejenel cyxol, atzun Naasón aju tcy'ajal Aminadab,", "4": "ex tza'nx tajlal otok jaw, japun jun tajlal te 74,600 xinak aj Judá.", "5": "Cytxlaj che bel ten ke soldad te tiyjil Isacar, ex aju nejenel cye, atzun Natanael aju tcy'ajal Zuar,", "6": "ex tza'nx tajlal otok jaw, japun jun tajlal te 54,400 xinak aj Isacar.", "7": "Ax icx che bel ten ke soldad te tiyjil Zabulón cytxlaj, ex aju nejenel cyxol, atzun Eliab aju tcy'ajal Helón,", "8": "ex tza'nx tajlal otok jaw, japun jun tajlal te 57,400 xinak aj Zabulón.", "9": "Cyja'tzun tten, cbel ten ox c'loj soldad tuj campament te Judá, tuc'il jun tajlal tu'n tcyakilx te 186,400 xinak. Atzun ke che bel nej cywitz aj Israel.", "10": "<pb/>Ke soldad in che bet tjak' bander te Rubén, atzun che bel ten tuj tnayaj k'ij. Aju nejenel cyxol, atzun Elisur aju tcy'ajal Sedeur,", "11": "ex tza'nx tajlal otok jaw, japun jun tajlal te 46,500 xinak aj Rubén.", "12": "Ex cytxlaj che bel ten ke soldad te tiyjil Simeón, ex aju nejenel cyxol, atzun Selumiel aju tcy'ajal Zurisadai,", "13": "ex tza'nx tajlal otok jaw, japun jun tajlal te 59,300 xinak aj Simeón.", "14": "Ax icx che bel ten ke soldad te tiyjil Gad cytxlaj, ex aju nejenel cyxol, atzun Eliasaf aju tcy'ajal Deuel,", "15": "ex tza'nx tajlal otok jaw, japun jun tajlal te 45,650 xinak aj Gad.", "16": "Cyja'tzun tten, cbel ten ox c'loj soldad tuj campament te Rubén, tuc'il jun tajlal tu'n tcyakilx te 151,450 xinak. Atzun ke che xel lpe' te tcabin c'loj.", "17": "<pb/>Atzun ke aj Leví che xel lpe' cyi'j kak c'loj aj Israel lu tu'n t-xi cyi'n ja xbalun te mojbabl tibil, ex kak c'lojtl che xel lpe' cyi'j ic tza'nx cyten jatum otok che cub ten; txolin cyten oc cyxi bet ex tjak' cyex cybander.", "18": "<pb/>Ke soldad in che bet tjak' bander te Efraín, atzun che bel ten tuj telex k'ij tuj c'lojin cyten. Aju nejenel cyxol, atzun Elisama aju tcy'ajal Amiud,", "19": "ex tza'nx tajlal otok jaw, japun jun tajlal te 40,500 xinak aj Efraín.", "20": "Ex cytxlaj che bel ten ke soldad te tiyjil Manasés, ex aju nejenel cyxol, atzun Gamaliel aju tcy'ajal Pedasur,", "21": "ex tza'nx tajlal otok jaw, japun jun tajlal te 32,200 xinak aj Manasés.", "22": "Ax icx che bel ten ke soldad te tiyjil Benjamín cytxlaj, ex aju nejenel cyxol, atzun Abidán aju tcy'ajal Gedeoni,", "23": "ex tza'nx tajlal otok jaw, japun jun tajlal te 35,400 xinak aj Benjamín.", "24": "Cyja'tzun tten, cbel ten ox c'loj soldad tuj campament te Efraín, tuc'il jun tajlal tu'n tcyakilx te 108,100 xinak. Atzun ke che xel lpe' te toxin c'loj.", "25": "<pb/>Ke soldad in che bet tjak' bander te Dan, atzun che bel ten tuj tbank'ab k'ij tuj c'lojin cyten. Aju nejenel cyxol, atzun Ahiezer aju tcy'ajal Amisadai,", "26": "ex tza'nx tajlal otok jaw, japun jun tajlal te 62,700 xinak aj Dan.", "27": "Ex cytxlaj che bel ten ke soldad te tiyjil Aser. Aju nejenel cyxol, Pagiel aju tcy'ajal Ocrán,", "28": "ex tza'nx tajlal otok jaw, japun jun tajlal te 41,500 xinak aj Dan.", "29": "Ax icx che bel ten ke soldad te tiyjil Neftalí cytxlaj. Aju nejenel cyxol, atzun Ahira aju tcy'ajal Enán,", "30": "ex tza'nx tajlal otok jaw, japun jun tajlal te 53,400 xinak aj Neftalí.", "31": "Cyja'tzun tten, cbel ten ox c'loj soldad tuj campament te Dan, tuc'il jun tajlal tu'n tcyakilx te 157,600 xinak. Atzun ke che xel lpe' te mancbil tjak' cybander.", "32": "<pb/>Aju tajlal jaw cyi'j aj Israel tuj c'lojin cyten ic tza'nx cyiyjil, o japun jun tajlal tu'n tcyakilx te 603,550 xinak.", "33": "Atzun ke aj Leví minti' e oc te tajlal tej tjaw cyajlal aj Israel, ic tza'nx otok tzaj tma'n Kman te Moisés.", "34": "<pb/>Atzun cye aj Israel o cybincha tcyakil ic tza'nx otok tzaj tma'n Kman te Moisés: Teyle junjun cub ten tjak' tex tbander, tuj c'lojin e bet cyuc'il ke cyex cyiyjil."}