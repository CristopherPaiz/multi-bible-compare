{"1": "<pb/>Ax icx o wile jun botz' u'j tz'iban yol twitz ex in lipantok twitz cya'j.", "2": "Tzaj tkanin anjel weye: <pb/>—¿Ti in tila? Chi. <pb/>Xi ntzak'we'ne: <pb/>—Ma wile jun botz' u'j tz'iban yol twitz ex in lipan twitz cya'j, at laj var tnukbil ex jwe' var twitz.", "3": "Tzajtzun tma'n anjel weye: Atzun tz'ibamaj tcyakilju mya ba'n ctzajel tuj tcyakil twitz tx'otx'. Ic tza'nx in tma'n tuj jun pac' twitz, cbel cycastiw cycyakil keju ma che elk'an, ex cycyakil keju ma txi cytziyan yol mya ax toc, cbel cycastiw tu'n cycyim ic tza'nx tz'iban tuj juntl pac'.", "4": "Ate Kman aju Tajaw Tcyakil chi in tma'n cyja': A kine chin xel samante mya ba'n tuj tja ju xjal in elk'an ex tuj tja ju xjal in ttziyan yol mya ax toc ex nno'c tk'o'n kine te testiw ti'j tyol. Aju mya ba'n ax ctel tuj cyja ex cbajel xitj tcyakil tu'n, cyuc'ix ke viga ex ke abj.", "5": "<pb/>Etz aju anjel in yolintok wuc'ile ex tzaj tma'n weye cyja': <pb/>—K'onca cwent ti'j aju ctzajel yec'un teya ja'lo.", "6": "<pb/>Xi nkanine: <pb/>—¿Titzun jlu? Nchiye. <pb/>Atzun te tzaj ttzak'we'n: <pb/>—Ate jlu jun cajón. Ex tzaj tma'ntl: Aju cajón lu, atzun malbil cyil cycyakil ke aj Israel.", "7": "<pb/>Tcubtok jun tmaksil cajón, plom ttx'otx'il. Jaw jako'n tmaksil ex attok jun xu'j k'ukl tcu'x tuj.", "8": "Ex tzaj tma'n anjel weye: <pb/>—Aju xu'j lu, atzun jun techal ti'j ju mya ba'n, chi. <pb/>Cu'x tlamo'n juntl maj tuj cajón ex cub tmaksi'n ttzi' tu'n tmaksil plom ttx'otx'il.", "9": "<pb/>Xi nque'yine juntl maj ex o wile cabe xu'j attok cyxic' mer ic tza'n cyxic' garza ex tu'n cyk'ik' in che bet. Xi cyi'n aju cajón twitz cya'j.", "10": "<pb/>Xitzun nkanine te anjel aju in yolintok wuc'ile: <pb/>¿Jatum cpol cyi'n xu'j aju cajón? Nchiye.", "11": "<pb/>Atzunte anjel tzaj ttzak'we'n: <pb/>—Ma che'x binchalte jun tja tuj Babilonia. Octzun tjupet tja, cpol cyi'n aju cajón tuj ex axtzun cyjel ten tibaj jun tk'ukbil."}