{"1": "<pb/>Aju anjel in yolintok wuc'ile ajtz meltz'aj juntl maj ex in jaw tc'asun ic tza'n nno'cx c'asun jun xjal in tan.", "2": "Tzaj tkanin weye: <pb/>—¿Ti in tila? <pb/>Atzun weye xi ntzak'we'ne: <pb/>—In wile jun tcubil candil k'an pwak ttx'otx'il, tuc'ix jun tcubil aseyt tcub tibaj ex wuk candil; ex cyuj wuk tubo in pon canun aseyt cyi'j.", "3": "At cabe tkan olivo tcub ttxlaj tcubil candil, jun tuj tbank'ab ex jun tuj tnayaj.", "4": "<pb/>Ax icx xi nkanine te anjel aju in yolintok wuc'ile: <pb/>—Tat, ¿ti t-xilen jlu? Nchiye.", "5": "<pb/>Atzunte anjel tzaj ttzak'we'n cyja': <pb/>—¿Minti'petzun ba'n tu'na ti t-xilen? <pb/>Xi ntzak'we'ne: <pb/>—Tat, minti' ba'n wu'ne, nchiye.", "6": "<pb/>Atzunte anjel tzaj tma'n weye: <pb/>—Atzun tkanil lu tu'n Kman te Zorobabel: Mya tu'n cyipumal txkan soldad, ex mya tu'n cyipumal xjal cbantel ak'untl, nok o'cx tu'n Nxewe, chi Kman aju Tajaw Tcyakil.", "7": "¿Ti toclena aya matij witz? C'oquela te jun chk'ajlaj twitz Zorobabel. Ate Zorobabel cbel k'onte aju mancbil abj tu'n tjupet tja Dios, ex cjawiltzun tk'ajk'ajel cywi' cycyakil xjal te ak'bil chjonte: Tbanilxix te jlu, tbanilxix te jlu, che chilo.", "8": "<pb/>Tzaj tma'ntl Kman juntl tkanil weye:", "9": "<pb/>Ate Zorobabel ma cub k'onte t-simyentil tja Dios, ex tu'nx Zorobabel cpol baj ak'untl. Cyja'tzun c'elel cynic' ti'j, akine Dios aju Tajaw Tcyakil ma chinx samante teya.", "10": "Akeju minti' xi cyniman tej ttzaj xe't ak'untl, ja'lo che jawil tzalaj oc tcyil oc tpon baj ak'untl tu'n Zorobabel, chi Kman. <pb/>Ax icx tzaj tma'ntl anjel weye: <pb/>—Akeju wuk candil lu, atzun ke tbak' twitz Kman in che que'yin tuj tcyakil twitz tx'otx'.", "11": "<pb/>Xi nkanine te anjel: ¿Ti cyxilen ke cabe tze' olivo cycub ttxlaj tcubil candil, jun tuj tbank'ab ex jun tuj tnayaj?", "12": "Ax icx xi nkanintle te: ¿Ti cyxilen ke cabe tk'ab olivo cycub junx cyuc'il ke tubo k'an pwak cytx'otx'il, akeju in che ajben tu'n tpon aseyt cyi'j ke candil?", "13": "<pb/>Tzaj ttzak'we'n anjel: <pb/>—¿Minti'petzun ba'n tu'na ti cyxilen? Xi ntzak'we'ne: <pb/>—Tat, minti' ba'n wu'ne, nchiye.", "14": "<pb/>Atzun te tzaj ttzak'we'n: <pb/>—Atzun ke cabe xjal lu ma txi k'o'n cyoclen tu'n cyajben te Kman aju Tajaw Tcyakil twitz tx'otx'."}