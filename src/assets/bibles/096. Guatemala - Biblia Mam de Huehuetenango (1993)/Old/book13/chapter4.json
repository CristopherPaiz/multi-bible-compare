{"1": "<pb/>Ke tcy'ajal Judá, atzun ke jlu: Fares, Hezrón, Carmi, Hur ex Sobal.", "2": "Ate Sobal tman Reaía, atzunte Reaía tman Jahat ex atzunte Jahat tman Ahumai tuc'ix Lahad. Atzun ke jlu cyiyjil ke aj Zoratit.", "3": "<pb/>Ke tcy'ajal Etam, atzun ke jlu: Jezreel, Isma, ex Idbas, ex attok jun cyanb ke jlu, Haze-lelponi tbi.", "4": "Ate Penuel cyxe'chel aj Gedor, ex atzunte Ezer cyxe'chel aj Husa. Atzun ke jlu tiyjil Hur aju nej tal Efrata, aju cyxe'chel ke aj Belén.", "5": "<pb/>Ate Asur aju tman Tecoa o ten cabe t-xu'jil, Hela tbi jun, ex Naara tbi juntl.", "6": "Ate Naara cytxu' Ahuzam, Hefer, Temeni ex Ahastari. Atzun ke jlu tal Naara.", "7": "Ke tal Hela, atzun ke jlu: Zeret, Jezoar ex Etnán.", "8": "<pb/>Ate Cos tman Anub ex Zobeba ex ax cyxe'chel ke tiyjil Aharhel, aju tcy'ajal Harum.", "9": "<pb/>Ate Jabes mas ma' toclen cywitz ke mastl terman. Jabes tbi oc tk'o'n ttxu' porque tma: Ax toc tuc'il nim c'ixc'oj ma tzul itz'j.", "10": "Oc ten Jabes na'l Dios, aju Cydios aj Israel, ex tma: In chin cubsane twitza, Nman, tu'n ttzaj tk'o'na tcy'iwbila wibaje ex jun ntx'otx'e ma'xix; chin tonintza ex chin tcloma teju mya ba'n, tu'ntzun mi'n nc'isbisanjtze, chi Jabes. Ex tzaj tk'o'n Dios tcyakil aju otok txi tkanin.", "11": "<pb/>Ate Quelub aju terman Súa tman Mehir; atzunte Mehir tman Estón;", "12": "atzunte Estón cyman Bet-rafa, Paseah ex Tehina, aju cub k'onte ju tnam Nahas. Atzun ke jlu najlke tuj tnam Reca.", "13": "<pb/>Ke tcy'ajal Cenaz, atzun ke jlu: Otoniel ex Seraías. Ke tcy'ajal Otoniel, atzun ke jlu: Hatat", "14": "ex Meonotai aju tman Ofra. Ate Seraías tman Joab aju cyxe'chel ke xjal najlke tuj chk'ajlaj Carisim; atzun tbi chk'ajlaj oc cyk'o'n tu'nju at cynabl tu'n cybinchante tcyakil txcaj ak'untl tbanilxix.", "15": "<pb/>Ke tcy'ajal Caleb aju tcy'ajal Jefone, atzun ke jlu: Iru, Ela ex Naam. Ate Ela tman Cenaz.", "16": "<pb/>Ke tcy'ajal Jahalel, atzun ke jlu: Zif, Zifa, Tirías ex Asareel.", "17": "Ke tcy'ajal Esdras, atzun ke jlu: Jeter, Mered, Efer ex Jalón. Ate Mered o moje' tuc'il Bitia aju tme'jel Rey Faraón, ex atzun ke cyc'wa'l jlu: María, Samai ex Isba. Ate Isba tman Estemoa. Ax icx cnet juntl t-xu'jil Mered cyxol ke tiyjil Judá, ex atzun ttxu' Jared aju tman Gedor, ex ax ttxu' Heber aju tman Soco ex ax ttxu' Jecutiel aju tman Zanoa.", "18": "", "19": "<pb/>Ke tal t-xu'jil Hodías aju tanb Naham, aju tman Keila, atzun ke jlu: Dalia aju aj Garmit, ex Estemoa aju aj Maacatey.", "20": "<pb/>Ke tcy'ajal Simón, atzun ke jlu: Amnón, Rina, Ben-hanán ex Tilón. <pb/>Ke tcy'ajal Isi, atzun ke jlu: Zohet ex Benzohet.", "21": "<pb/>Ke tiyjil Sela aju tcy'ajal Judá, atzun ke jlu: Er tbi jun, aju tman Leca, ex Laada tbi juntl, aju tman Maresa, cyuc'ix junjuntl c'loj tiyjil in che ak'nan ti'j xbalun lino tuj Bet-asbea,", "22": "Joacim tbi juntl ex akeju najlketok tuj Cozeba; Joás tbi juntl ex Saraf tbi juntl, akeju e jaw moje' cyuc'il ke xu'j aj Moab ex e pon meltz'aj juntl maj tuj Belén, ic tza'n in tma'n tuj ojtxi tx'olbaben ti'j.", "23": "Atzun ke jlu binchal xar ke; najlketok tuj Netaim ex tuj Gedera, ex in che ajbentok te rey.", "24": "<pb/>Ke tcy'ajal Simeón atzun ke jlu: Nemuel, Jamín, Jarib, Zera ex Saúl.", "25": "Ate Saúl tman Salum; atzunte Salum tman Mibsam, ex atzunte Mibsam tman Misma.", "26": "<pb/>Ate Misma tman Hamuel, atzunte Hamuel tman Zacur, ex atzunte Zacur tman Simei.", "27": "Ate Simei o tzaj kaklaj tcy'ajal ex kak tme'jel, atzun ke mastl terman mya nim cyc'wa'l o tzaj, cyja'tzun ke tiyjil Simeón minti' e chmet-xix ic tza'n ke tiyjil Judá.", "28": "Atzun najlketok cyuj ke tnam Beerseba, Molada, Hazar-sual,", "29": "Bilha, Ezem, Tolad,", "30": "Betuel, Horma, Siclag,", "31": "Bet-marcabot, Hazar-susim, Bet-birai ex Saaraim. Atzun ke tnam lu etzanx cyu'n tej ttzyet tcawin David.", "32": "Ex attok jwe'tl tnam tzyu'n cyu'n, atzun ke jlu: Etam, Aín, Rimón, Toquén ex Asán,", "33": "cyuc'ix ke aldey ate' cyi'jele, ex ponin baj max tuj tnam Baalat. Atzun ke lugar lu jatum e najan ex atzun cybi ke cyxe'chel.", "34": "<pb/>Atzun cybi junjun nejenel jlu: Mesobab, Jamlec, Josías aju tcy'ajal Amasías,", "35": "tuc'ix Joel ex Jehú aju tcy'ajal Josibías, (ate Josibías tcy'ajal Seraías, ex atzunte Seraías tcy'ajal Asiel;)", "36": "tuc'ix Elioenai, Jaacoba, Jesohaía, Asaías, Adiel, Jesimiel, Benaía,", "37": "ex Ziza. (Ate Ziza tcy'ajal Sifi, atzunte Sifi tcy'ajal Alón, atzunte Alón tcy'ajal Jedaías, atzunte Jedaías, tcy'ajal Simri, atzunte Simri tcy'ajal Semaías.)", "38": "Akeju ma jaw cybi lu, atzun ke nejenel cye junjun c'loj cyiyjil. Como o chmet nimxix cyiyjil,", "39": "cyja'tzun e pon jyolte cywa cyẍne'l max ttxa'n tnam Gedor, tuj tumlal tjawitz k'ij te chk'ajlaj,", "40": "ex atzun cnet tbanil c'ul cyu'n ma chixin, puro cha'x ex at nim, ex matij twitz tx'otx', segur ta', ex puro ba'n tten. Ex atzun e najan ke tiyjil Cam ojtxi ma chixin.", "41": "Pero tuj tk'ijlalil tej tten Ezequías te rey tuj Judá, e ul keju ma jaw cybi ex cub cybyo'n ke tiyjil Cam ex cub cyxitun ke cyja, ex atzun ke e cyaj ten najal tuj cylugar, porque attok cywa ke cyẍne'l tuj.", "42": "Ax icx attok jwe' syentl xinak ax tiyjil Simeón ke, e je'x tuj tiwitz tx'otx' Seir, ex atzun ke nejenel cye jlu: Pelatías, Nearías, Refaías ex Uziel, tcy'ajal Isi ke,", "43": "ex cub cybyo'n ke tiyjil Amalec, akeju otok che cyaj ank'in. Atxixtzun cyponlen najal ma chixin ex ax ate'x ja'lo."}