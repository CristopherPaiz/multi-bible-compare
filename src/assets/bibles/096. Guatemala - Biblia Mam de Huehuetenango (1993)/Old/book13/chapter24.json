{"1": "<pb/>Ax icx ke tiyjil Aarón e baj pa'n tuj c'lojin. Ke tcy'ajal Aarón atzun ke jlu: Nadab, Abiú, Eleazar ex Itamar.", "2": "Pero nej e cyim Nadab ex Abiú twitz cyman, ex minti' jun cycy'ajal tzaj; tu'ntzun jlu ate Eleazar ex Itamar e cyaj ten te pal.", "3": "<pb/>E cub tpa'n David ke tiyjil Aarón tuj c'lojin tu'ntzun cyak'nan ti'j ak'untl at tuj cycwent; tuc'ix Sadoc aju tiyjil Eleazar ex Ahimelec aju tiyjil Itamar e onin tuc'il tu'n tbant jlu.", "4": "El cynic' ti'j, akeju xinak tiyjil Eleazar mas nim cyajlal cywitz ke tiyjil Itamar, cyja'tzun e bje'l cypa'n ex e cyaj ten kaklaj nejenel cyxol tiyjil Eleazar, ex wajxak nejenel cyxol tiyjil Itamar.", "5": "Jaw swert cyi'j tu'n cybaj pa'n tuj c'lojin, tza'nx cyxol ke tiyjil Eleazar ax icx cyxol ke tiyjil Itamar, porque at ke at cyoclen tuj tja Dios, ex at ke at cyoclen tu'n cyajben te Dios.", "6": "<pb/>Ate Semaías aju aj tz'ibal ex tcy'ajal Natanael, aju tiyjil Leví, cub tz'ibante cybi twitz rey, cywitz ke nejenel, twitz pal Sadoc, twitz Ahimelec aju tcy'ajal Abiatar, cywitz ke nejenel te junjun c'loj pal, ex cywitz aj Leví. Jaw swert cyi'j jtoj tu'n tajben junjun c'loj. Nej jaw swert ti'j jun c'loj tiyjil Eleazar ex te tibajxi jaw swert ti'j jun c'loj tiyjil Itamar, ex iclex e tenba tejxi cyex baj cycyakil c'loj.", "7": "<pb/>Tej tjaw cyi'n swert cyi'j, e cyajtzun ten ke c'loj tuj ttxolil, xi ke' tuj tnejel ex pon baj tuj 24 c'loj, ex akeju nejenel cye, atzun ke jlu: Joiarib, Jedaías, Harim, Seorim, Malquías, Mijamín, Cos, Abías, Jesúa, Secanías, Eliasib, Jaquim, Hupa, Jesebeab, Bilga, Imer, Hezir, Afses, Petaías, Hezequiel, Jaquín, Gamul, Delaía, ex Maazías.", "8": "", "9": "", "10": "", "11": "", "12": "", "13": "", "14": "", "15": "", "16": "", "17": "", "18": "", "19": "<pb/>Cyja'tzun tten e baj pa'n ke tuj c'lojin tu'n cyajben tuj tja Kman, ic tza'nx otok cyaj tma'n Kman aju Cydios aj Israel te Aarón aju ktzan cyxe'chel.", "20": "<pb/>Ke mastl c'loj tiyjil Leví ex ke nejenel cye atzun ke jlu: Subael aju tiyjil Amram, ex Jehedías aju tiyjil Subael;", "21": "Isías aju nejenel cyi'j tiyjil Rehabías;", "22": "Selomot aju tiyjil Izhar; Jahat aju tiyjil Selomot.", "23": "Ke tcy'ajal Hebrón atzun ke jlu: Jerías tbi tnejel, Amarías tbi tcabin, Jahziel tbi toxin, Jecamán tbi tcyajin.", "24": "Ax icx Micaía aju tcy'ajal Uziel; Samir aju tcy'ajal Micaía;", "25": "Isías aju terman Micaía ex Zacarías aju tcy'ajal Isías.", "26": "Akeju tiyjil Merari atzun ke jlu: Jaazías tbi tcy'ajal; atzun ke tcy'ajal Jaazías atzun ke jlu: Mahli, Musi, Soahm, Zacur ex Ibri.", "27": "", "28": "Ke tcy'ajal Mahli atzun ke jlu: Eleazar ex Cis. Ate Eleazar minti' tcy'ajal tzaj; aju tcy'ajal Cis atzun Jerameel.", "29": "", "30": "Ke tcy'ajal Musi atzun ke jlu: Mahli, Edar ex Jerimot. <pb/>Atzun ke tiyjil Leví jlu, ic tza'nx junjun c'loj cyiyjil.", "31": "Ax icx cye e baj pa'n ke tuj swert, ic tza'nx otok che tenba ke cyerman akeju tiyjil Aarón. A jlu o bant twitz rey David, twitz Sadoc, twitz Ahimelec, cywitz ke nejenel te junjun c'loj pal, ex cywitz ke nejenel te junjun c'loj aj Leví. Cycyakil xi k'o'n cyoclen, tza'nx ke tzicbaj ax icx ke tz'inbaj."}