{"1": "<pb/>At jun maj xi t-sama'n Sargón aju rey te Asiria, jun nejenel cye soldad cyuc'ix ke t-soldad, tu'n tpon tuj tnam Asdod; oc tzokpaj xjal lu ti'j tnam ex o cub ti'j tu'n.", "2": "Otok tzaj yolin Kman tuc'il Isaías aju tcy'ajal Amoz, ex otok tma te cyja': K'in ela xbalun ch'i'x twitz toc ti'ja ex tuc'ix xjab toc ti'j tkana. <pb/>Tbinchatzun Isaías icju ex cyaj ten minti' t-xajab toc ex minti' t-xbalun, nok o'cx tmaẍtat cyaj ten.", "3": "Te tibajxi tma Kman: Aju nmajene Isaías ma cyaj ten ox abk'i minti' t-xajab toc ex o'cx tmaẍtat toc. A jlu te jun techal ex te jun tkanil ti'j Ejipt ex ti'j Etiopía.", "4": "Ax icxtzun ke aj Ejipt che xel k'i'n pres cyuc'ix aj Etiopía, tu'n cyrey aj Asiria; ke tij xjal ex ke c'wa'l che xel k'i'n minti' cyxajab toc, nok o'cx cymaẍtat toc ex cucx k'ancha'l cyẍo'p minti' txaybil te, tu'n tcub cych'ixwi aj Ejipt.", "5": "Ctzajel nim cyxobil xjal ex ctzajel cych'ixwi tu'nju otok tz'oc ke' cyc'u'j cyi'j aj Etiopía ex otok che tzalaj nimxix cyi'j aj Ejipt.", "6": "Tuj tk'ijlalil tzul, cycyakil xjal najl tuj mlaj tx'otx' lu cxel cyma'n cyja': Cyque'yinxe aju ma baj ti'j tnam jatum k'ukl kc'u'j, aju in ko'xtok kanil onbil te tu'n kclet tu'n tuj tk'ab cyrey aj Asiria. ¿Tza'ntzun tten ko cletel ja'lo? Che chilo."}