{"1": "<pb/>Atzun ke yol lu tu'n ju xjal pacbal, aju tcy'ajal David aju o cawin tuj Jerusalén.", "2": "<pb/><t>Tcyakilju in bant cyu'n xjal nokx gan, chi pacbal, tcyakilju in bant cyu'n xjal nokx gan. Nokx gan tcyakil.</t>", "3": "<t>¿Ti tajben te xjal tu'nju in baj tbyon tib ti'j ak'untl tzalu twitz tx'otx'?</t>", "4": "<t>Cycyakil xjal in che cyim, ex in che ul itz'j mastl te cyxel, atzun te tx'otx' minti' in ch'expaj.</t>", "5": "<t>In jawil k'ij, ex nne'x k'ij, ex ax nna'j meltz'aj juntl maj tuj tlugar tu'ntzun tjawil juntl maj.</t>", "6": "<t>Ate cyk'ik' in xumin cyja' t-xi' tuj tnayaj k'ij ex in k'on welt tu'n t-xi' tuj tbank'ab k'ij. Ate cyk'ik' in xi' ex nna'jtz meltz'aj juntl maj tuj tlugar.</t>", "7": "<t>Ke nima max in che pon baj cycyakil tuj mar, atzunte mar minti' in noj; ex ake cye nima in che ajtz meltz'aj juntl maj tuj cylugar tu'ntzun cybet juntl maj tuj cybe.</t>", "8": "<t>Cycyakil ti'xti at twitz tx'otx' in ko sict cyu'n, ex mlay bant tchic'bet ku'n tza'n tten jlu; ke tbak' witzbaj mlay baj cygan tu'n cyque'yin ex ke ẍcyinbaj mlay baj cygan tu'n cybin.</t>", "9": "<t>Aju o baj ojtxi, axtzunju cbajel juntl maj. Aju o binchanjtz ojtxi, axtzunju cbantel juntl maj. Minti' jun ac'aj in bant tzalu twitz tx'otx'.</t>", "10": "<pb/><t>Ex ka at xjal ma tma cyja': Que'yintza, ate jlu ac'aj, ka chi, ax icx te jlu o bant atxix ojtxi.</t>", "11": "<t>Akeju o che bant ojtxi, ya minti' in che tzaj na'ntl, ax icxtzun aju cbantel tuj tk'ijlalil tzul, mlay tzaj na'ntl cyu'n ke xjal che ul itz'j te tibajxi.</t>", "12": "<pb/>Akine pacbal o chin oque te rey cye aj Israel tuj Jerusalén,", "13": "xi nk'on wibe tu'n tel nnic'e ti'j ex tu'n nxnak'tzane tuc'il nabl ti'j tcyakilju in binchanjtz tzalu twitz tx'otx'. Cyuwxix ak'untl o cub tk'o'n Dios cyibaj xjal tu'ntzun cyak'nanxix ti'j.", "14": "Ex eltzun nnic'e ti'j ka tcyakilju in binchanjtz tzalu twitz tx'otx' nokx gan, junx ta' ic tza'n jun xjal taj tzaj ttzyu'n cyk'ik' tu'n tk'ab.", "15": "<pb/>Aju ẍo'c ti'j, mlay bant tjikumanjtz ti'j, aju minti' at kuc'il mlay tz'oc kk'o'n te tajlal.", "16": "<pb/>Entons, o nmaye tuj wanmiye cyja': Ma ch'iy woclene, ma chin oque mas at nnable cywitz cycyakil keju o che cawin tuj Jerusalén tej na'nxtok woque te rey; ma tz'oc nim nnable ex ma tz'el nnic'e ti'j nimcu;", "17": "ex xi nk'on wibe tu'n tel nnic'e ti'j nabl, ax icx tu'n tel nnic'e ti'j tza'n tten jun xjal minti' tnabl ex minti' ttxolil tyol, ex ma tz'el nnic'e ti'j, tcyakil jlu minti' tajben.", "18": "Ax toc, ka at nim tnabl jun xjal, mas in tzaj bis ti'j tu'n jlu; ex ka at nim ba'n tu'n, ax nim yajbil in tzaj ti'j."}