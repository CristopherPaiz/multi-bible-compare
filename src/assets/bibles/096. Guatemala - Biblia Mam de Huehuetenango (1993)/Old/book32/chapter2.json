{"1": "<pb/>Max tuj tc'u'j cyiẍ octzun ten Jonás cubsal twitz Kman aju Tdios,", "2": "chi cyja': <pb/><t>Tuj yajbil weye in cubsane twitza Nman ex in tzaj ttzak'we'na. Max t-xe'pun cynajbil cyimni in cubsane twitza ex in tzaj tbi'na.</t>", "3": "<t>In cu'x t-xo'na max t-xe'pun mar ex in cyaj mulk'aje tjak' txkan a'. O chin cyaje tjak' nintz a' in pulin wen aju tzaj t-sama'na, ex o tz'ex wibaje.</t>", "4": "<t>O nna'ye ka otok chin el tic'una; ex cub nximane ka minti'tl tu'n twile aju tjaya xjan.</t>", "5": "<t>In cyaj mulk'aje tjak' a' ex inx mulk'aje max t-xe'pun mar; ke c'ul in che ch'iy tuj a' baj cysacun cyib ti'j nwi'ye.</t>", "6": "<t>In cu'pune max jatum tzajni jlet ke witz tuj mar; in cyaj lamo'ne tjak' tx'otx' te jumajx. Pero, Nman Dios, tu'na ma chin colpaje te camic.</t>", "7": "<t>Tej nna'ye ch'ixtok ncyime, ula ti'j nc'u'je Nman, ex aju nna'j Diose pon max tuc'ila tuj tjaya xjan.</t>", "8": "<t>Akeju in che c'ulun cywitz ke tilbilal minti' cyajben, in cyaj cycolin cyocslabl ti'ja.</t>", "9": "<t>Atzun weye cxel nbitzane jun bitz te ak'bil chjonte teya, ex cxel nk'o'ne jun chojbil teya, ex cjapunel wu'ne aju yol o txi ntziyane teya. O'cx teya Nman jacu ko clete tu'na, chi Jonás.</t>", "10": "<pb/>Xi'tzun tma'n Kman te cyiẍ tu'n tjatz xa'win Jonás tu'n max ttzi mar."}