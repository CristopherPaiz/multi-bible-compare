{"1": "<pb/>Nc'wa'l, ka ma che'x tnimana ke nyole ex ka ma che'x tc'u'na ke nmandamyente tuj tanmiya,", "2": "<pb/><t>ex ka ma txi tk'o'n twi'ya ti'j ju nabl, ex ka taja tu'n tten mastl tojtzkibla;</t>", "3": "<t>ka ma cubsana tu'n ttzaj k'o'n tojtzkibla, ex ka ma txi tkanina tu'n ttzaj k'o'n tnabla;</t>", "4": "<t>ka ma txi tk'onxix tiba tu'n tjyona ti'j, ic tza'n in jyona ti'j sak pwak ex ka jun k'inumabl,</t>", "5": "<t>octzun c'elel tnic'a ti'j tza'n tten tu'n t-xoba twitz Kman ex tu'n tnimana te, ex c'elel tnic'a ti'j tza'n tten tu'n tojtzkinteya Dios.</t>", "6": "<t>Porque ate Kman in tzaj k'onte nabl; ex tuc'il in tzaj ojtzkibl ex nabl.</t>", "7": "<t>In onin Kman cyi'j xjal in che ank'in tuj tumelxix ex minti' cypaltil, ex in colin cyi'j;</t>", "8": "<t>cwentin tu'n akeju in che bet tuj tumelxix, ex in colin cyi'j keju in che niman te.</t>", "9": "<t>Ax icx c'elel tnic'a ti'j aju tjikumal ti'j ex aju tz'aklxix, ex ti'j tcyakil aju ba'n tu'n tbant tu'na;</t>", "10": "<t>c'oquel tnabla, ex tu'nju nabl lu ctzalajela.</t>", "11": "<t>Aju mejor tnabla ex tojtzkibla che oquel te colil ti'ja;</t>", "12": "<t>cyu'ntzun ke jlu oc cletela tuj be mya ba'n ex cywitz ke xjal mya ba'n ke,</t>", "13": "<t>ex cywitz keju in cyaj cycolin ju be ba'n ex in che'x cyuj ke be klolj cyuj,</t>", "14": "<t>ex cywitz keju in che tzalaj tu'n cybinchante mya ba'n ex nimxix in che tzalaj ti'j cybinchben plojxix,</t>", "15": "<t>ex in che bet cyuj ke be ·∫ço'c cyi'j ex ma cyaj cycolin ju be jikun ti'j.</t>", "16": "<t>Tu'n tnabla ex tojtzkibla oc cletela twitz ju xu'j aj pajil, aju mejor xmoxin tu'n tyol,</t>", "17": "<t>aju cyaj tcolin tchmil aju moje' tuc'il tej k'apojxtok, ex nnic' tna'l tu'n aju yol otok txi ttziyan te Dios.</t>", "18": "<t>Aju be in pon tja ju xu'j lu, atzun be te camic;</t>", "19": "<t>akeju in che ocx tuj tja xu'j lu minti' in che ajtz meltz'aj, ex mlay che bet juntl maj tuj be te chwinklal.</t>", "20": "<t>Cyja'tzun beta tuj be ba'n ex xnak'tzam tiba ti'j cymod ke xjal tz'aklxix.</t>", "21": "<t>Porque keju in che ank'in tuj tumelxix ex minti' cypaltil, cucx che ank'il twitz tx'otx';</t>", "22": "<t>atzun keju binchal mya ba'n ex ke aj il, bi'x che elex lajo'n tuj ex minti' cyoclen ti'j.</t>"}