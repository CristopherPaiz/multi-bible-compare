{"1": "<pb/><t>Ic tten t-ximbetz rey tuj tk'ab Kman ic tza'n jun a' in bet, in xi ti'n Kman nok jatum taj tu'n t-xi ti'n.</t>", "2": "<pb/><t>Tuj twitz xjal ka ba'n tcyakilju in tbincha'n, pero ate Kman in baj que'yinte t-ximbetz xjal, ka ba'n ex ka mi'n.</t>", "3": "<pb/><t>Aju xjal in tbincha'n ju tz'aklxix ex in bet tuj tumel, mas ma' t-xilen jlu tuj twitz Kman cywitz ke chojbil.</t>", "4": "<pb/><t>Aju xjal jawni twitz ex in jaw tniman tib, ex aju t-ximbetz xjal binchal mya ba'n, tcyakil jlu il tuj twitz Kman.</t>", "5": "<pb/><t>Aju xjal nej in cub ten ximal ti'j alcye tu'n tbant tu'n, ba'n nne'l te te, atzunju xjal nok t-xo'n tib ti'j jun ti'xti ex minti' in cub ten ximal ti'j ka ba'n, ctzajel mebayil ti'j.</t>", "6": "<pb/><t>Aju tk'inumabl xjal in cnet nok tu'n nic'aj yol, jurat in cub naj ex jun c'obil jlu te te tu'n tcyim.</t>", "7": "<pb/><t>Ke xjal binchal mya ba'n oc che najel tu'nx ju cytx'u'jil, tu'nju minti' cyajbil tu'n cybinchante aju tz'aklxix.</t>", "8": "<pb/><t>Aju be k'i'n tu'n xjal binchal mya ba'n puro ·∫ço'c ti'j ex minti' ttxolil; atzun ke xjal minti' cyil in che bet tuj tumelxix.</t>", "9": "<pb/><t>Mas ba'n tu'n tnajan jun xinak tjunalx tuj jun tal galer, twitzju tu'n tnajan tuj jun matij ja tuc'il jun xu'j jawni k'ojl.</t>", "10": "<pb/><t>Aju xjal binchal mya ba'n o'cx in ximan ti'j tu'n tbinchante mya ba'n, ex minti' in tbincha'n jun xtalbil ti'j jun tuc'il.</t>", "11": "<pb/><t>Oc tcub tcastiw jun xjal ba'n xmayin, atzun c'oquel tnabl ju xjal minti' ch'in ba'n tu'n; atzunju xjal at tnabl, c'oquel mastl tojtzkibl oc toc cawin.</t>", "12": "<pb/><t>Ate Dios tz'aklxix in baj tque'yin aju in binchanjtz tuj tja xjal mya ba'n; ex in che'x tk'o'n ke xjal mya ba'n tuj xitbil cye.</t>", "13": "<pb/><t>Aju xjal minti' in xi tbi'n tcubsbil jun xjal meba, ax icxtzun te mlay tzaj tzak'we'n oc toc ten kanil onbil.</t>", "14": "<pb/><t>Aju oyaj in xi k'o'n tuj ewaj, in chewix ju k'oj ma' t-xilen tu'n.</t>", "15": "<pb/><t>Aju xjal tz'aklxix in tzalaj ti'j ka in xi bincha'n cyi'j xjal tuj tumelxix, ex atzun cye xjal mya ba'n, in tzaj xitbil cyi'j.</t>", "16": "<pb/><t>Aju xjal minti' in bet tuj tumel, max cpol we' cyxol ke cyimni.</t>", "17": "<pb/><t>Aju xjal o'cx toc tc'u'j ti'j achbil ctel tuj mebayil, ex aju xjal o'cx toc tc'u'j ti'j vin ex ti'j perjum mlay tz'oc te k'inun.</t>", "18": "<pb/><t>Aju xjal binchal mya ba'n ex sbul cbajel c'ixbisa'n te t-xel ju xjal tz'aklxix ex ba'n tmod.</t>", "19": "<pb/><t>Mas ba'n tu'n knajan tuj lugar minti' cynajbil xjal tuj, twitzju tu'n kank'in tuc'il jun xu'j tx'u'j twi' ex jawni k'ojl.</t>", "20": "<pb/><t>Tuj tja ju xjal at tnabl at k'inumabl ex nimcu at te, atzunju xjal minti' tnabl in baj tnajsa'n tcyakilju at te.</t>", "21": "<pb/><t>Aju xjal nno'c tilil tu'n tu'n tbet tuj tumel ex tu'n tten tc'ujlalil in cnet chwinklal tu'n, nno'c k'o'n te tz'aklxix ex in tc'mo'n nimbilte.</t>", "22": "<pb/><t>Aju xjal at tnabl nno'c tzokpaj ti'j jun tnam at nim tipun, ex in che baj t-xitun ke ja te cycolbil cyib xjal aju k'ukl cyc'u'j ti'j.</t>", "23": "<pb/><t>Aju xjal toc tcwent ti'j tyol mlay tz'ocx tk'o'n tib tuj bis.</t>", "24": "<pb/><t>Xmayil tbi ju xjal jawni twitz ex in jaw tniman tib.</t>", "25": "<pb/><t>Aju xjal cy'aj in cyim tu'nju in pon tc'u'j ti'j nimcu ex tc'i' tz'ak'nan;</t>", "26": "<t>tcyakil k'ij in pon tc'u'j ti'j nimcu. Atzunju xjal tz'aklxix, in xi tk'o'n cotzbaj ex minti' in cub t-xc'ayin.</t>", "27": "<pb/><t>Ic'un tu'n Kman akeju chojbil in xi cyk'o'n ke xjal binchal mya ba'n, pyortzun ka in xi cyk'o'n tuc'il cyximbetz mya ba'n.</t>", "28": "<pb/><t>Aju testiw nic'al yol cnajel; atzunju xjal in cub tbi'n jun yol, ax icx in xi ttzak'we'n.</t>", "29": "<pb/><t>Aju xjal binchal mya ba'n in tyec'un mer ic tza'n ba'n ta'; atzunju xjal ba'n tmod, segur ta' ti'j ju in tbincha'n.</t>", "30": "<pb/><t>Masque nim cynabl xjal ex nim cyojtzkibl ex mejor che ximan, pero mlay che xcye' ti'j Dios.</t>", "31": "<pb/><t>Ate xjal in bant tten chej tu'n tu'n t-xi' tuj k'oj, pero tu'n Kman in che camban xjal tuj k'oj.</t>"}