{"1": "<pb/><t>Ic'un tu'n Kman aju balans mya cabal, pero in tzalaj ti'j ju marc cabalxix.</t>", "2": "<pb/><t>Aju xjal in jaw tniman tib cbel tch'ixwi; pero cyuc'il ke xjal mans, atzun ta' nabl.</t>", "3": "<pb/><t>Ke xjal in che ank'in tuj tumel in che ẍaklunjtz tu'n cybinchben tz'aklxix; atzun ke xjal sbul, tu'nxju cysbubl in che naj.</t>", "4": "<pb/><t>Tuj tk'ijlalil jwisi mlay che clet xjal tu'n cyk'inumabl, atzunte xjal tz'aklxix oc cletel tu'n mi'n tcyim.</t>", "5": "<pb/><t>Aju xjal in bet tuj tumelxix in xi jikuma'n ti'j tbe tu'nju tz'aklxix, atzunte xjal binchal mya ba'n, ax in cub tz'ak tuj tbinchben mya ba'n.</t>", "6": "<pb/><t>Aju xjal tz'aklxix in clet tu'nju minti' til, atzun ke xjal binchal mya ba'n in che tzyet tu'nju in pon cyc'u'j ti'j nimcu.</t>", "7": "<pb/><t>Oc tcyim xjal mya ba'n, ax icx cnajel aju in ayontok ti'j, tuc'ix aju toc tc'u'j ti'j.</t>", "8": "<pb/><t>Aju xjal tz'aklxix in clet tuj yajbil te, ex aju binchal mya ba'n in yajlanjtz te t-xel.</t>", "9": "<pb/><t>Aju xjal binchal mya ba'n in che naj ke tuc'il tu'n tyol, atzunju xjal tz'aklxix in clet tu'n tojtzkibl.</t>", "10": "<pb/><t>Ka ba'n ta' ju xjal tz'aklxix cycyakil xjal tuj tnam in che tzalaj; ex oc cycyim keju binchal mya ba'n che jawil tzalaj xjal.</t>", "11": "<pb/><t>Tu'nju cy'iwbil in cyc'mo'n ke xjal tz'aklxix in ch'iy tnam, pero in cub xitj tu'n cyyol ke binchal mya ba'n.</t>", "12": "<pb/><t>Aju xjal minti' tnabl in yolin mya ba'n ti'j tuc'il; atzunte xjal at tnabl minti' in k'ajt.</t>", "13": "<pb/><t>Aju xjal ẍtak'il yol, tcyakil in baj tyolin; atzunte xjal ba'n t-ximbetz, minti' in baj tyolin aju ba'n tu'n.</t>", "14": "<pb/><t>Ka mya tuj tumel in che cawin ke cawil tuj tnam, cbel xitj tnam; pero ka at nimcu xjal at cynabl, jacu clet tnam.</t>", "15": "<pb/><t>Mya ba'n nne'la te xjal in cyaj we' ti'j tc'as juntl xjal minti' ojtzki'n tu'n; atzunju xjal minti' in cyaj we' ti'j tc'as juntl, in ank'in tuj txubtxaj.</t>", "16": "<pb/><t>Aju xu'j ba'n tmod in tc'mo'n nimbil te, aju xinak at tipun tu'n tak'nan in cnet k'inumabl tu'n.</t>", "17": "<pb/><t>Aju xjal ba'n k'ak'an tc'u'j ti'j juntl in tzaj ti'n ba'n tibajx, atzunju xjal in tzalaj tu'n tyajlanjtz juntl tu'n, tibajx in tzaj ti'n mya ba'n.</t>", "18": "<pb/><t>Jurat cbel naj aju cambabl in tc'mo'n xjal binchal mya ba'n; atzunte xjal in tbincha'n aju tz'aklxix oc tcamba' twi tc'u'j mlay baj.</t>", "19": "<pb/><t>Aju xjal in tbincha'n aju tz'aklxix, tzul k'o'n tchwinklal, atzunte xjal in tbincha'n mya ba'n, cpol tuj camic.</t>", "20": "<pb/><t>Ic'un tu'n Kman ke xjal in che ximan ti'j tu'n cybinchante mya ba'n, pero in tzalaj cyi'j keju minti' cypaltil.</t>", "21": "<pb/><t>Axix toc mlayx tzic'x ti'j tu'n mi'n tcub tcastiw aju xjal binchal mya ba'n, atzun ke xjal tz'aklxix che cletel.</t>", "22": "<pb/><t>Aju xu'j mejor que'yin ex minti' tnabl, junx ta' ic tza'n jun xmulk'abaj k'an pwak ttx'otx'il tcub twi ttxa'n jun boch.</t>", "23": "<pb/><t>Aju cyajbil xjal tz'aklxix, tcyakil maj ba'n nne'la; atzunju cychquinibil keju binchal mya ba'n nok k'oj in tzaj tu'n.</t>", "24": "<pb/><t>At xjal ba'n k'on oyaj ex in tc'mo'n mas twitzju in xi tk'o'n, ex aju xjal xc'a cucx ctel tuj mebayil.</t>", "25": "<pb/><t>Aju xjal ba'n k'on oyaj, nok cyja' t-xi' jawni; ex aju in onin ti'j tuc'il, icx te oc ctzajel onin.</t>", "26": "<pb/><t>Aju xjal in cub t-xc'ayin triw, in tzaj cykanin xjal mya ba'n tibaj; atzunte xjal in xi tc'ayin triw cye, in tzaj cykanin xjal cy'iwbil tibaj.</t>", "27": "<pb/><t>Aju xjal nno'c tilil tu'n tu'n tbinchante ba'n, in cnet xtalbil tu'n; atzunte xjal in jyon ti'j mya ba'n, ax mya ba'n tzul tibaj.</t>", "28": "<pb/><t>Aju xjal nno'c ke' tc'u'j ti'j tk'inumabl, cbel tz'ak ic tza'n t-xak tze' tzkij, ex atzun ke xjal tz'aklxix, che oquel ic tza'n tk'ab tze' cha'x.</t>", "29": "<pb/><t>Aju xjal minti' in che oc tcwentin keju ate' tuj tja, minti' ch'intl cyjel ten te; aju xjal minti' tnabl, cucx ctel te tmajen ju xjal at tnabl.</t>", "30": "<pb/><t>Aju xjal tz'aklxix ic tten ic tza'n jun tze' in tk'o'n chwinklal, atzunte xjal at tnabl, in cub ti'j cynabl xjal tu'n, tu'n cybet tuj be ba'n.</t>", "31": "<pb/><t>Ka ma cub tcastiw ju xjal tz'aklxix tzalu twitz tx'otx', pyortzunlo te xjal binchal mya ba'n ex aj il, cbel tcastiw tu'nju otok tbincha mya ba'n.</t>"}