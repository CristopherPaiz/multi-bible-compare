{"1": "<pb/>Ke tyol Lemuel aju rey te tnam Masa, akeju yol tzaj xnak'tza'n te tu'n ttxu', chi cyja':", "2": "<pb/><t>Wal, wu'ne ul wa'line ex xi ntziyane te Dios tu'n tajbena te, ¿ti mastl cxel nma'ne teya?</t>", "3": "<t>Mi'n baj tyajana tipuna cyuc'il ke xu'j, porque tu'n cylaj ke xu'j in che el tzpet ke rey.</t>", "4": "<t>Lemuel, mya ba'n tu'n t-xi cyc'a'n ke rey ex ke cawil aju vin ex k'e'n,</t>", "5": "<t>porque mya yajcu tzic' tna'l ley cyu'n ex mlay txi cybincha'n cyi'j ke xjal meba ex ate' tuj bis.</t>", "6": "<pb/><t>K'onxa k'e'n cye ke xjal ch'ix cycyim ex k'onxa vin cye keju in che bisun;</t>", "7": "<t>e t-xi cyc'a'n tu'ntzun mi'n ttzaj cyna'n aju cymebyil ex aju c'ixc'oj nnic'x cyu'n.</t>", "8": "<pb/><t>Yolina ti'j ju xjal miban yolin tu'ntzun tclet; ex colina ti'j ju xjal mi a'l jun colil ti'j.</t>", "9": "<t>Yolina, binchanxa cyi'j tuj tumelxix; binchanxa cyi'j ke xjal meba ex keju minti' ch'in at cye.</t>", "10": "<pb/><t>Aju xu'j puro ba'n tmod cwest tu'n tcnet, ex mas ma' t-xilen cywitz ke tal abj tbanilxix.</t>", "11": "<t>Aju tchmil nno'c ke'xix tc'u'j ti'j, ex minti' jun ti'xti atx taj te.</t>", "12": "<t>In tbincha'n ba'n te tchmil tcyakil k'ij tuj tank'ibl ex minti' in tbincha'n mya ba'n ti'j.</t>", "13": "<t>In xi' jyol lan ex nok' lino, ex tuc'il tzalajbil nno'c ten chmol ti'j.</t>", "14": "<t>Aju xu'j lu najchak in tzaj ti'n twa, ic tten ic tza'n ke comersyant in che'x k'il cyc'a'ẍ tuj barc najchak.</t>", "15": "<t>Na'nxtok tcub k'ij, in jaw we' ex in oc ten c'a'chal cye tal ex ke tmajen xu'j.</t>", "16": "<t>Ka ma tz'oc tque'yin jun piẍ tx'otx', in cyaj tlak'o'n; ex tu'nju tpwak in tcamba'n ti'j tak'unben, in cu'x tawa'n tkan uva.</t>", "17": "<t>Nno'c mastl tipun, ex tu'n tcyakil tc'u'j in oc ten ak'nal.</t>", "18": "<t>Toc tcwent ti'j tza'n tten tu'n tch'iy tc'a'ẍ, ex te konic'an yaj in xi tcolin tak'un.</t>", "19": "<t>Tu'nx in baj tchko'n nok' ex in cu'tz tchmo'n.</t>", "20": "<t>In onin cyi'j ke meba ex cyi'j keju atx taj cye.</t>", "21": "<t>Minti' in bisun cyi'j keju ate' tuj tja tu'n tlaj ttxa che'w, porque cycyakil ke toc cyxbalun pim wen.</t>", "22": "<t>Tu'nx ju xu'j in che bant ke ttxo'w, ex puro tbanil t-xbalun toc.</t>", "23": "<t>Aju tchmil ojtzki'nxix cyu'n xjal oc tcub ke' ttzi tpwertil tnam cyxol ke xjal ma' cyoclen.</t>", "24": "<t>In bant xbalun ex c'itzbaj tu'n, ex in xi tc'ayin cye ke comersyant.</t>", "25": "<t>At tipun ex niman cyu'n xjal, ex minti' in baj tc'u'j ti'j ju tzul tuj k'ij nchi'j.</t>", "26": "<t>At tnabl tu'n tyolin, ex in tk'o'n xnak'tzbil tuc'il tc'ujlalil.</t>", "27": "<t>Toc tcwent ti'j tza'n tten tu'n cyten ba'n keju ate' tuj tja, ex in ak'nan wen tu'n twa'n.</t>", "28": "<t>Ke tal in che yolin ti'j: Puro ba'n ktxu'ye, che chi. Ax icx tchmil in tzalaj ti'j ex in xi tma'n te:</t>", "29": "<t>At nimcu xu'j puro ba'n, pero aya mas ba'n cywitz cycyakil, chi tchmil te.</t>", "30": "<t>Mlay ke' kc'u'j ti'j ka ba'n jun xu'j nok tu'nju tbanil que'yin, porque a jlu nok te cab k'ij in ten; atzunju xu'j ba'n niman te Kman, atzunju ba'n tu'n kyolin ba'n ti'j.</t>", "31": "<t>Che yoline ba'n ti'j cywitz cycyakil tnam xjal; ex che yoline ti'j tcyakil tbinchben ba'n.</t>"}