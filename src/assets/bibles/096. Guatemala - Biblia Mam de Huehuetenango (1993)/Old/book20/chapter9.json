{"1": "<pb/><t>Aju xjal at tnabl jaw tbincha'n jun tja ex baj t-xpe'lin wuk tkan;</t>", "2": "<t>cub tbyo'n txkan alumaj tu'n tbant jun nintz wa'n tu'n, ex baj tbincha'n ta'l twitz uva te c'abj tbanil wen, ex cub tk'o'n tcyakil twi mes,</t>", "3": "<t>ex e je'xtzun t-sama'n ke tmajen xu'j k'malte tkanil cyuj ke lugar ma' cyjaw tibaj tnam, che chi cyja':</t>", "4": "<t>Cytzaje, akeye cu'xun na'nx toc cynable. Ax icx xi tma'n cye ke xjal minti' cynabl:</t>", "5": "<t>Cytzaje wa'l ti'j wabj ma bant wu'ne ex che c'ane ti'j ta'l twitz uva ma baj nbincha'ne.</t>", "6": "<t>Mi'n cucx che oque minti' cynable, ex che ank'iltzune; che bete ic tza'n jun xjal at tnabl, chi xjal at tnabl.</t>", "7": "<pb/><t>Ka ma txi tcawina ju xjal jawni twitz ex binchal mya ba'n, c'oquel tzokpaj ti'ja tuc'il tyol mya ba'n ex c'elel ic'una tu'n.</t>", "8": "<pb/><t>Mi'n tz'oc tmayo'na ju xjal jawni twitz, tu'ntzun mi'n tel ic'una tu'n; cawinxa ju xjal at tnabl ex mas ctel tc'ujlalil ti'ja.</t>", "9": "<pb/><t>K'onxa xnak'tzbil teju xjal at tnabl ex c'oquel mas tnabl; k'onxa xnak'tzbil teju xjal tz'aklxix ex ctel mastl tojtzkibl.</t>", "10": "<t>Ka ma ko niman te Kman, atzun in xe't tu'n tten knabl, ex ka ma tz'el knic' ti'j ju Dios Xjanxix, atzun in cnet ojtzkibl ku'n.</t>", "11": "<pb/><t>Tu'n nabl cxel lak'e' tuj tk'ija, ex nim k'ij c'ank'ila.</t>", "12": "<t>Ka at tnabla, texa c'ajbel jlu; ka jawni twitza, tu'nxa ctzajel ti'na mya ba'n tibaja.</t>", "13": "<pb/><t>Aju xu'j minti' tnabl in che jaw tilj xjal tu'n tyol, mya tuj ttxolil in yolin ex minti' ch'in ba'n tu'n.</t>", "14": "<t>In cub ke' tuj jun siy ttzi tja, tuj jun lugar mas ma' tjaw tibaj tnam,</t>", "15": "<t>ex in che tzaj ttxco'n ke xjal in che bet tuj cybe ex in xi tma'n cye:</t>", "16": "<t>Cytzaje akeye cu'xun na'nx toc cynable. Ax icx in xi tma'n cye xjal minti' cynabl:</t>", "17": "<t>Aju a' elk'a'n in tzaj mas chi' tc'anjtz; ex aju pan in xi wa't tuj ewaj c'oc'j wabl te, chi xu'j.</t>", "18": "<t>Ex minti' ba'n cyu'n xjal ka atzun ta' camic tuj tja xu'j lu, ex keju in che txconjtz tu'n, max cycu'x ke t-xe'pun cynajbil cyimni.</t>"}