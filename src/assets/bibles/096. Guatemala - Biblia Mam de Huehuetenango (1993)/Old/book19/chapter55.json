{"1": "<pb/><t>Nman Dios bintza aju nna'j Diose; mi'n nok tzaj tbi'na ncubsbile twitza.</t>", "2": "<t>Chin tbintza ex chin ttzak'wentza; ma baj nc'u'je tu'nju bis in tzaj wi'je.</t>", "3": "<t>In chin jaw lu'lune tu'n tk'ajk'ajel cywi' aj k'oj wi'je ex tu'nju yajbil weye cyu'n ke xjal mya ba'n. Cyu'n ma tzaj yajbil wi'je; in che oc tzokpaj wi'je tuc'il cytx'u'jil.</t>", "4": "<t>In putin wanmiye ttzi nxu'que; ma tzaj t-xobil camic wi'je.</t>", "5": "<t>Ma tzaj nimxix t-xobil wi'je; in chin lu'lune tu'n nxobile.</t>", "6": "<t>Ex in nma'ne cyja': Nokwit at nxic'e ic tza'n jun paloma, jaculo chin el putine ex jaculo chin ojlane.</t>", "7": "<t>Jaculo chinx oke najchak wen; jaculo chin cyaj tene najal tuj lugar minti' cynajbil xjal tuj.</t>", "8": "<t>Juratlo jacu chinxe clol wibe oc ttzaj xobajil tu'n cyk'ik' jbal.</t>", "9": "<pb/><t>Xitun cuba ke Nman, tzpet-san baja cyyol, porque o'cx in wile c'ixbisabl ex ic'bil tuj tnam,</t>", "10": "<t>k'ijtl ex konic'an txolin cyten ti'jele tnam. O'cx mya ba'n ex yajbil at tuj;</t>", "11": "<t>nojni ke cay cyu'n ke xjal c'ixbisal ex sbul.</t>", "12": "<pb/><t>Nokwit jun aj k'oj ma binchante mya ba'n wi'je, mawtlo tzic'x wu'ne; ex nokwit jaw ti'n tib wi'je aju nne'l ic'unte weye, mawtlo tz'el wewan wibe twitz.</t>", "13": "<t>Pero aju ma jaw ti'n tib wi'je, acuya aju wuc'ile ex mejorxix wamiwoye,</t>", "14": "<t>tuc'ila oc njunin wibe tuj tja Dios tu'ntzun kyolin kamiwxix kib, ex tuc'ila o chin bete cyxol nimcu xjal.</t>", "15": "<pb/><t>Cuchiwt minaben che cyim ke aj k'oj wi'je. Itz'xwit ke oc cycu'pun tuj cynajbil cyimni, porque o'cx mya ba'n at tuj cyanmi.</t>", "16": "<pb/><t>Atzun weye oc chin cubsale twitz Kman Dios; ate cclolte weye.</t>", "17": "<t>Te prim, te kale ex te konic'an, chin jawil ayayane ex chin jawil ok'e, ex ctzajel tbi'n tk'ajk'ajel nwi'ye,</t>", "18": "<t>chin cletele tu'n oc toc k'oj wi'je; masque at nim aj k'oj wi'je chin cletele tu'n.</t>", "19": "<pb/><t>Ate Dios aju in cawin te jumajx, chin tzajel bi'ne tu'n ex cbel cyi'j ke aj k'oj wi'je tu'n, porque minti' in baj cych'expu'n cymod, ex minti' in che xob twitz Dios.</t>", "20": "<t>In jaw cyi'n cyib cyi'j ke cyamiw; minti' in japun cyu'n aju yol in xi cytziyan te cymojbabl cyib.</t>", "21": "<t>Tbanilxix cybinx ke yol in che ajben cyu'n, atzunju cyximbetz o'cx cyaj tu'n cyk'ojin. Tbanilxix cybinx ke yol in che ajben cyu'n, pero ic cyten ic tza'n spad banin ttzi'.</t>", "22": "<pb/><t>K'oncja ke tbisa tuj tk'ab Kman, ate ctzajel k'onte tipuna tu'n tic'x tu'na, mlayx tak' ambil tu'n tcub tz'ak aju xjal ba'n niman te.</t>", "23": "<pb/><t>Nman Dios, tu'na che pol tz'ak ke byol xjal ex ke nic'al yol max t-xe'pun cynajbil cyimni, mlay tak'a ambil cye tu'n cyank'in nim k'ij. Atzun weye k'ukl nc'u'je ti'ja.</t>"}