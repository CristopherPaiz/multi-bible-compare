{"1": "<pb/><t>Cytzaje, ko bitzan te Kman tu'n tzalajbil; ko bitzan te Dios aju ic tten ic tza'n jun pic in ko clet tu'n.</t>", "2": "<t>Ko lak'ex twitz tuc'il ak'bil chjonte, ex ko bitzan bitz te nimbil te.</t>", "3": "<t>Porque ate Kman Dios ma'xix toclen, ex a rey mas ma' toclen cywitz mastl cydios xjal.</t>", "4": "<t>Tuj tk'ab ate' ke lugar tjak'xi tx'otx', ex te keju witz ma' cywa'l.</t>", "5": "<t>Te Dios aju mar, porque tu'n o binchet; ex tu'n tk'ab binchet aju tx'otx'.</t>", "6": "<pb/><t>Cytzaje, ko ẍmejec tu'n kc'ulun te; ko ẍmejec twitz Kman, porque a binchante ke.</t>", "7": "<t>Ate Kdios, atzun ke etzan ko' tu'n; ic ko' ic tza'n t-ẍne'l, porque cwentin ko' tu'n.</t>", "8": "<pb/><t>Cybinxe ja'lo aju in tma'n cyeye: Mi'n cub cycyuwsa'ne cyanmiye ic tza'n o cybincha ke cyxe'chele tuj lugar Meriba, ex ka ic tza'n o cybincha tuj lugar Masah tuj tzkij tx'otx',</t>", "9": "<t>tej woque tuj joybil wi'je cyu'n ex tej nprobarinjtze cyu'n, masque otok cyil ke nbinchbene.</t>", "10": "<t>O tzaj nk'oje cyi'j ke cyxe'chele 40 abk'i ex o nmaye: Ke xjal lu cucx in txalpuje' cyanmi, ex mi cyaj tu'n t-xi cyniman nyole.</t>", "11": "<t>Cyja'tzun o tzaj nk'oje cyi'j ex xi nma'ne jun nyole axix toc cye, tu'n mi'n cyocx tuj tx'otx' jatum tu'n cyojlan wu'ne, chi Dios.</t>"}