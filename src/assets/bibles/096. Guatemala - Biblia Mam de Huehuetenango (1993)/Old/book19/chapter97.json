{"1": "<pb/><t>Tzalajxa aya tx'otx'. Che tzalajxe akeye tx'otx' cyocx tuj tmijil mar nimxix cybaje. Ate Kman reyte.</t>", "2": "<t>Txolin ti'jele tu'n k'ek muj; in cawin tuj tumel ex tz'aklxix tcyakilju in bant tu'n;</t>", "3": "<t>nejni k'ak' twitz ex tu'n in che tz'e'y ke aj k'oj ti'j, akeju txolin cyten ti'jele.</t>", "4": "<t>Aju xle'laj cya'j in tzaj t-sama'n in t-spic'ba'n twitz tx'otx', ex in jaw lu'lun tx'otx' oc tque'yinte jlu.</t>", "5": "<t>Twitz Kman aju tajwil tcyakil twitz tx'otx' in che cub ulj ke witz ic tza'n xcab.</t>", "6": "<t>Aju cya'j nno'c ten yolil ti'j, tz'aklxix te Dios; cycyakil tnam in cyil aju tajwalil.</t>", "7": "<t>E ttzaj cych'ixwi keju in che c'ulun cywitz ke tilbilal, akeju in che tzalaj cyi'j. Cycyakil keju nno'c cydiosin xjal oc che bel moc'e' twitz Kman.</t>", "8": "<pb/><t>Nman Dios, aju tnam Jerusalén cyuc'ix ke tnam ate' tuj tx'otx' Judá in che tzalaj tu'nju in cawina tuj tumelxix;</t>", "9": "<t>porque ma'xix toclena Nman, tcubsa'na tibaj tcyakil twitz tx'otx', ex ma'xix toclena cywitz cycyakil keju nno'c cydiosin xjal.</t>", "10": "<pb/><t>Akeye at cyc'ujlalile ti'j Kman, cyic'un ele aju mya ba'n. Tu'n Kman in che clet keju in che niman te; in che clet tu'n tu'n mi'n cycub tz'ak tuj cyk'ab ke xjal mya ba'n.</t>", "11": "<t>In koptz'aj spic'un cywitz keju tz'aklxix; at tzalajbil cye xjal ba'n cymod.</t>", "12": "<t>Che tzalajxe ti'j Kman akeye xjal tz'aklxix, ex cynimsa'n jawe aju tbi xjan.</t>"}