{"1": "<pb/><t>Nimanxwit tbi Kman. <pb/>Nimanxwit tbi Kman max tuj cya'j. Akeye najl tuj cya'j, cynimsa'n jawe tbi Kman.</t>", "2": "<t>Akeye t-anjel Kman, cynimsa'n jawe tbi cycyakile. Akeye nimxix cyajlale ate'ye tuj cya'j, cynimsa'n jawe tbi cycyakile.</t>", "3": "<t>Aya k'ij ex aya xjaw, cynimsa'n jawe tbi. Akeye che'w in che koptz'aj, cynimsa'n jawe tbi.</t>", "4": "<t>Aya cya'j ma' tjaw, nimsa'n jawa tbi, aya a' at twitz cya'j, nimsa'n jawa tbi.</t>", "5": "<pb/><t>E tjaw nimset tbi Kman porque a o k'mante tu'n cybant cycyakil jlu;</t>", "6": "<t>e cub tk'o'n tu'n cyten tuj cylugar te jumajx, cub tk'o'n jun tley cyibaj ex mlay che ic' tibaj.</t>", "7": "<pb/><t>Ax icx cyeye akeye ate' tuj tcyakil twitz tx'otx', cynimsa'n jawe tbi Kman: Akeye nmak txcup ate' tuj mar ex aya mar ma' t-xe',</t>", "8": "<t>ax icx teya tkan k'ancyok ex sakbakun, aya ttxa che'w ex muj, ex aya cyk'ik' nim tipuna ex in japun tu'na aju in tzaj k'ma'n teya;</t>", "9": "<t>akeye nmak witz ex ke tal witz, akeye tze' wi'ten ex ke tze' ba'n tlo'njtz cywitz,</t>", "10": "<t>akeye alumaj ex ke txcup tuj c'ul, ke chyu'j, ex ke jil in xi cyjaku'n cyc'u'j twitz tx'otx';</t>", "11": "<t>akeye rey twitz tx'otx' ex cycyakil tnam; cycyakil ke nejenel ex ke cawil twitz tx'otx',</t>", "12": "<t>ke cu'xun ex ke k'apoj; ke tij xjal ex ke c'wa'l.</t>", "13": "<t>Cycyakile cynimsa'n jawe tbi Kman, porque o'cx te ma' t-xilen. Mas ma' tajwalil twitz tajwalil cya'j ex tajwalil tx'otx'.</t>", "14": "<t>Ma txi tk'o'n cyipumal ke xjal etzan tu'n. <pb/>E tjaw nimsa'n tbi cyu'n ke ocslal ti'j, akeju aj Israel nikayin ate' ttxlaj ex etzan ke tu'n. <pb/>Nimanxwit tbi Kman.</t>"}