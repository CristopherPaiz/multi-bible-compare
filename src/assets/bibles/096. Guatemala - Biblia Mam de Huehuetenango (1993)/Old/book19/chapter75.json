{"1": "<pb/><e>Bitz tu'n Asaf</e> <pb/><t>In xi kk'one chjonte teya Dios, in xi kk'one chjonte teya; in tzaj kna'ne tbiya ex in xi ktx'olba'ne ke tbinchbena ma'xix cyxilen.</t>", "2": "<t>In tma'n Kman cyja': Oc tpon tk'ijlalil banimaj wu'ne, cbel nk'o'ne cysentens xjal tuj tumelxix.</t>", "3": "<t>Masque tzaj lu'lun tx'otx' cyuc'ix cycyakil keju najl twitz, pero wu'ne cyuwsa'maj ke tk'ukbil tu'n mi'n cyyucch.</t>", "4": "<t>In xi nma'ne jlu cye ke xjal in jaw cyniman cyib ex ke xjal mya ba'n: Mi'n tz'oc cyk'on cyibe te ma' cyoclene ex mi'n jaw cyniman cyibe;</t>", "5": "<t>mi'n baj cyyoline ka at cyipumale, ex mi'n che oque jawni che yoline.</t>", "6": "<pb/><t>Porque aju tu'n tjaw nimsa'n jun xjal, myatzun a in tzaj tuj tjawitz k'ij ex mi tuj telex k'ij, mi tuj lugar minti' cynajbil xjal,</t>", "7": "<t>o'cx ate Dios jwes; at junjun nno'c tk'o'n te ch'in toclen ex atzun junjuntl nno'c tk'o'n te ma' toclen.</t>", "8": "<t>Tzyu'n vas tu'n tk'ab Kman, ex aju vas lu atzun in yolin ti'j tk'oj, tcu'x vin tuj, aju vin smo'maj twitz. Octzun t-xi tko'n aju vin lu, cycyakil xjal mya ba'n cybinchben ate' twitz tx'otx' cxel cyc'a'n tcyakil.</t>", "9": "<pb/><t>Atzun weye cucx cxel nk'o'ne tkanil ti'j Tdios Jacob ex cxel nbitzane ke bitz te nimbil te,</t>", "10": "<t>porque tu'n, cnajel cynimbil cyib ke xjal mya ba'n, atzun te xjal tz'aklxix cxel tk'o'n mastl tipumal.</t>"}