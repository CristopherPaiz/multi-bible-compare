{"1": "<pb/><e>Bitz tu'n David</e> <pb/><t>Ke xjal minti' cynabl in cyma'n: Minti' Dios at. Cycyakil ma che el tzpet; jumajx mya ba'n in cybincha'n; misicyer jun in binchan ba'n.</t>", "2": "<t>Max tuj cya'j in che tzaj tque'yin Kman ke xjal, ka at jun at tnabl ex ka at jun in ximan ti'j Dios.</t>", "3": "<t>Cycyakil ma che el tzpet ex in che bet tuj be mya ba'n; junx ma che el ex minti' cyajben. Mi a'l jun in binchan ba'n, misicyer jun.</t>", "4": "<pb/><t>Minti'x cynabl keju binchal mya ba'n, akeju in che yajlan cyi'j ke xjal etzan wu'ne; tuj cywitz ka mya il jlu, ex minti' in tzaj cyna'n nbiye, chi Dios.</t>", "5": "<t>Che tzajel lu'lun tu'n cyxobil, porque at Dios cyuc'il keju ba'n che niman te.</t>", "6": "<t>In che oc ten tzacsalte cyximbetz keju mans, pero ate Kman clolte cye.</t>", "7": "<pb/><t>Cuchiwt tzaj colbil cye aj Israel twi witz Si√≥n. Oc cyajtz meltz'aj ke xjal etzan tu'n Kman, akeju otok che'x k'i'n pres najchak, oc che tzalajel tiyjil Jacob ex cycyakil aj Israel.</t>"}