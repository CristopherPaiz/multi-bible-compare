{"1": "<pb/><e>Bitz cyu'n ke tiyjil Coré</e> <pb/><t>Ic tza'n te masat oc in txket ti'j tc'u'j in xi' jyolte jun nima, icxtzun weye Nman Dios, in chin jyone ti'ja.</t>", "2": "<t>In txket wanmiye ti'j Dios, aju Dios itz'. ¿Jtoj ba'n npone tu'n toc nque'yine twitz?</t>", "3": "<t>In chin ok'e k'ijl ex konic'an ex minti' in chin wa'ne; atzun ke xjal in cyma'n weye tcyakil k'ij: ¿Jatum ta' Tdiosa?</t>", "4": "<pb/><t>Tcyakil jlu in tzaj nna'ne ex in chin bisune tuj wanmiye. In tzaj nna'ne tej nbete cyxol nim xjal cyja' cyxi' tu'n cypon tuj tja Dios ex nejni kine cywitz, in jaw tk'ajk'ajel cywi' tu'n tzalajbil ex in che bitzan in che ic'san nink'ij cycyakil.</t>", "5": "<pb/><t>¿Tiku'n in chin bisune? ¿Ex tiku'n in tzaj baj nc'u'je? O'cx ti'j Dios ma ke' nc'u'je, ex cucx cjawil nnimsa'ne tbi, porque a Ndiose ex a clol weye.</t>", "6": "<pb/><t>Mer ic tza'n minti'tl wipune. Cyja'tzun nim in chin ximane ti'ja max ttzi nima Jordán ex max twi witz Hermón ex twi witz Mizar.</t>", "7": "<t>Cyuj ke tkan xak ma' cyxe' in binjtz tk'ajk'ajel a' nne'x tilj twi xak in julun wen; aju nintz a' in tzaj tk'o'na, ma chin cyaje tjak' ex ma tz'ex wibaje.</t>", "8": "<pb/><t>In tzaj tk'o'n Kman t-xtalbil weye k'ijl, ex konic'an in tzaj tk'o'n jun bitz tu'n nbitzane, ex in chin cubsane twitz Dios aju k'ol nchwinklale.</t>", "9": "<pb/><t>In xi nma'ne te Dios aju clol weye: ¿Tiku'n ma chin ele ti'j tc'u'ja? ¿Tiku'n in chin bisune ex in chin yajlanjtze cyu'n ke aj k'oj wi'je?</t>", "10": "<t>Cyuc'ix ke nbakile in che chyo'n tu'n cyxmaybil ke aj k'oj wi'je, ex cucx in cyma'n weye: ¿Jatum ta' Tdiosa?</t>", "11": "<pb/><t>¿Tiku'n in chin bisune? ¿Tiku'n in tzaj baj nc'u'je? O'cx ti'j Dios ma ke' nc'u'je, ex cucx cjawil nnimsa'ne tbi, porque a Ndiose ex a clol weye.</t>"}