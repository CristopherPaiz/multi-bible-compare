{"1": "<pb/><e>Bitz tu'n David</e> <pb/><t>Kman Dios, ba'n tu'n t-xi kk'o'ne chjonte teya tuj tnam Si√≥n ex tu'n tjapun ku'ne aju o txi ktziyane teya,</t>", "2": "<t>porque in tbi'na aju kna'j Diose. <pb/>Cycyakil xjal in che ul tuc'ila.</t>", "3": "<t>In cub ki'je tu'nju kbinchbene mya ba'n, pero in cub tnajsa'na kile.</t>", "4": "<t>At nim tzalajbil teju xjal in jaw t-sc'o'na ex in pon ti'na tuc'ila tu'n tten nikayin ttxlaja, ex tu'n tten tuj tjaya. Ko tzalajele tu'n tcyakilju ba'n at tuj tjaya, aju tjaya xjan.</t>", "5": "<pb/><t>Kman Dios aju clol keye, in ko tzaj ttzak'we'na tu'nju tbinchbena ma'xix t-xilen ex tz'aklxix; cycyakil xjal twitz tx'otx' in ke' cyc'u'j ti'ja, ax icx keju najl jlajxi mar.</t>", "6": "<t>Tu'n tipumala tzyu'n ke nmak witz tu'n mi cyyucch.</t>", "7": "<t>Tu'na in k'ajen tk'ajk'ajel mar oc ttzaj pulin, ex tu'na in che mayet ke xjal oc cyjaw tilj ti'j jun yol;</t>", "8": "<t>ax icx ke xjal najl tuj tx'otx' najchak in tzaj tchi cyi'j tu'nju tbinchbena ma'xix t-xilen; in che sch'in xjal tu'n tzalajbil ti'ja tuj jun pac' ttxa'n tx'otx' ax icx tuj juntl pac'.</t>", "9": "<t>Cwentin ju tx'otx' tu'na, ex in tzaj tk'o'na jbal tibaj tu'ntzun mejor ttzaj ch'iy awal tuj; tu'na in che ch'iy ke tk'ab xak tu'ntzun tch'iy twitz awal. Cyja'tzun tten in baj tbincha'na ju tx'otx'.</t>", "10": "<t>Tu'na in baj ta'lina aju tx'otx' ch'oquimaj, ex tu'na in noj cyxol ke surc tu'n a'; tu'n jbal in tzaj tk'o'na in k'uynix tx'otx' ex in cub tcy'iwla'na tu'ntzun ttzaj tk'o'n twitz awal.</t>", "11": "<t>In tzaj tk'o'na t-xtalbila tuj enter abk'i, ex nok jatum in beta, atzun in chmet nim twitz awal.</t>", "12": "<t>Ma ch'iy nim cha'x c'ul tuj tzkij tx'otx' ex puro mejor in che cyaj ke witz, mer ic tza'n otok tz'oc jun cyxbalun ac'aj.</t>", "13": "<t>In noj tuj chk'ajlaj cyu'n alumaj, ke tx'otx' ttzi a' nojni twitz tu'n triw; cycyakil in che bitzan ex in che sch'in tu'n tzalajbil.</t>"}