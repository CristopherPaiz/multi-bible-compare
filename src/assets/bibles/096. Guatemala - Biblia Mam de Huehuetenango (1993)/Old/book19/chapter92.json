{"1": "<pb/><e>A jlu tu'n t-xi bitzet tuj k'ij te ojlabl</e> <pb/><t>Ma'xix toclena Nman, ba'n tu'n t-xi k'ot chjonte teya ex tu'n cyxi bitzet ke bitz te nimbil teya.</t>", "2": "<t>Tu'n t-xi k'met te prim ex te konic'an aju tc'ujlalila ma'xix ex aju ttena tz'aklxix,</t>", "3": "<t>tuc'il tk'ajk'ajel cywi chnab arpa ex quitar.</t>", "4": "<pb/><t>Nman Dios, in chin tzalaje cyu'n ke tbinchbena. Cyu'n ke tak'unbena ma chin noje tu'n tzalajbil.</t>", "5": "<t>Nman Dios, ma'xix ke tak'unbena, ex ke t-ximbetza jalo poninbaj.</t>", "6": "<t>O'cx keju minti' cynabl mlay tz'el cynic' ti'j.</t>", "7": "<t>Ke xjal mya ba'n, masque che ch'iy ic tza'n c'ul, ex masque che oc k'inun, pero a jlu o'cx c'ajbel tu'n cynaj te jumajx.</t>", "8": "<t>Atzun teya Nman, cucx ctela ma'xix toclena.</t>", "9": "<t>Ax toc Nman, oc che najel ke aj k'oj ti'ja; ex cycyakil ke binchal mya ba'n oc che bajel sputj.</t>", "10": "<pb/><t>Tu'na nno'c mastl wipune ic tza'n tipun jun tor, ex in jax tk'o'na perjum tuj nwi'ye.</t>", "11": "<t>Oc wila'ye oc cynaj ke aj k'oj wi'je; ex oc nbi'ye oc tcub cycastiw ke xjal mya ba'n, akeju ma jaw cyi'n cyib wi'je.</t>", "12": "<pb/><t>Ke xjal tz'aklxix che tel tuj txubtxaj, ic che oquel ic tza'n ke palma tbanilxix, ex che ch'iyil ic tza'n ke wi'ten twi witz LÃ­bano.</t>", "13": "<t>Ic cyten ic tza'n ke tze' awa'n ke jatum ta' tja Kman. Nno'c cyxmacal ttxa'n pe'n twitz tja Dios.</t>", "14": "<t>Ex cucx nno'c cywitz masque otok che tijin; cucx ctel cyipun ex puro cha'x ke;</t>", "15": "<t>ex oc cxel cyma'n cyja': Tz'aklxixte Kman aju clol weye, ex minti' jun mya ba'n tuc'il.</t>"}