{"1": "<pb/><e>Bitz tu'n David</e> <pb/><t>Otok txi ntziyane tu'n tten ncwente ti'j nmodiye, ex tu'n mi'n nbinchane il cyu'n nyole, ex tu'n njac'unteye ntzi'ye, acux cycubsa'n ke xjal mya ba'n nwitze.</t>", "2": "<t>Ex oc nk'on wibe te men, misicyer jun yol xi nma'ne. Ex minti'lpe in yoline ti'j ju ba'n. Atzunju c'ixc'oj wi'je nok cyja' t-xi' tuj tilil;</t>", "3": "<t>o julin wanmiye ttzi nxu'que. Tu'nju nximbetze mer ic tza'n k'ak' jaw c'ant wujxiye, jawtzun tk'ajk'ajel nwi'ye cyuwxix ex xi nma'ne cyja':</t>", "4": "<t>Nman, yec'untza weye jtoj baj nchwinklale ex jte' k'ij chin ank'ile, tu'ntzun tel nnic'e ti'j, mya nim tuj nk'ije.</t>", "5": "<t>Ma tzaj tk'o'na nchwinklale nok te nic'xi k'ij; mya nim wank'ible tuj twitza. Aju cyank'ibl cycyakil xjal ic tten ic tza'n jun xjik'baj c'ujbaj.</t>", "6": "<t>Ic tten xjal ic tza'n xlecun in bet. Nok gan in baj t-sicsan tib tu'n tchmet tk'inumabl, ex minti' ba'n tu'n alcye c'oquel tajwil.</t>", "7": "<t>Cyja'tzun Nman, Â¿alcye tu'n nyone ti'j? Porque atzun k'ukl nc'u'je ti'ja.</t>", "8": "<t>Chin tcloma cyuj ke wile; mi'n tak'a ambil cye ke xjal minti' cynabl tu'n cyxmayin wi'je.</t>", "9": "<pb/><t>Oc nk'on wibe te men ex minti' in k'ajte, porque tu'na ma chin c'ixbisete.</t>", "10": "<t>K'i'mela aju castiw tcub wibaje tu'na; ch'ix nnaje tu'nju yajbil tu'na.</t>", "11": "<t>In xi tcawina aju xjal in tbincha'n mya ba'n oc tcub tk'o'na tcastiw, ex in naj tu'na aju mas in tzalaj ti'j, mer ic tza'n tu'n poc' otok baj wa'n.</t>", "12": "<pb/><t>Nman, bintza aju nna'j Diose, k'ontz twi'ya ti'j ncubsbile, ttzaja onil weye oc njaw ok'e. Tuj twitza nok jun betin xjal kine, ex nok in chin betje'ye ic tza'nx ke nxe'chele.</t>", "13": "<t>K'i'mela twitza wi'je, chin tk'oncja tu'n ntzalaj ch'ine na'nxtok ncyime.</t>"}