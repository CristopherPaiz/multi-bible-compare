{"1": "<pb/><e>Bitz tu'n David</e> <pb/><t>Nman Dios, bintza aju tk'ajk'ajel nwi'ye oc njaw ayayane; chin tcloma cywitz ke aj k'oj wi'je xobajilxix ke.</t>", "2": "<t>Chin tewanxa cywitz ke xjal in baj cyximan mya ba'n wi'je tuj ewaj; chin tcloma tuj cyximbetz ke xjal mya ba'n,</t>", "3": "<t>akeju ic tten cyak' ic tza'n spad banin ttzi' wen, ex ke cyyol in che c'ixbi xjal cyu'n mer ic tza'n plech in tzaj xo'n cyi'j xjal.</t>", "4": "<pb/><t>Max tuj cyewbil in tzaj cytzokpi'n ke cyplech cyi'j keju minti' cyil; nok minaben in tzaj cytzokpi'n ex minti' in tzaj t-xobil cyi'j.</t>", "5": "<t>In cynimarin cyib cyxolx tu'n cybinchante mya ba'n; in baj cyximan tu'n tcub cyk'o'n ke c'obil tuj ewaj, ex in cub cyximan ka mi a'l jun in que'yinte cye,</t>", "6": "<t>ex ka mi a'l jun jacu baj tque'yin ju cybinchben mya ba'n. <pb/>Pero aju nne'l tnic' cyi'j ke t-ximbetz xjal tujxi tanmi, cbajel tque'yin tcyakil jlu.</t>", "7": "<t>Oc che c'ixbisetel tu'n Dios cyu'n ke plech, ex nok minaben che oquel c'ixbisa'n;</t>", "8": "<t>oc che bel tz'ak tuj cyex cyyol, ex keju che que'yilte cye che oquel ten xmayil cyi'j.</t>", "9": "<t>Cycyakiltzun xjal che xel k'onte nimbil te Dios ex che oquel ten yolil ti'j tak'unben; ex c'elel cynic' ti'j aju o tbincha.</t>", "10": "<t>Ke xjal tz'aklxix che tzalajel ti'j Kman ex ckebel cyc'u'j ti'j, ex cycyakil xjal tz'aklxix oc che tzalajel.</t>"}