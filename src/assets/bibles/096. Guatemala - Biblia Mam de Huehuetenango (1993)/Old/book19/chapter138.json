{"1": "<pb/><e>Bitz tu'n David</e> <pb/><t>Nman, cxel nk'o'ne chjonte teya tu'n tcyakil wanmiye; chin jawil bitzane cyi'j ke bitz teya, mlay chin xobe cywitz ke cydios xjal.</t>", "2": "<t>Chin bel ·∫çmeje'ye tumlal tjaya xjan tu'n t-xi nk'o'ne chjonte ti'j tc'ujlalila ex ti'j tyola axix toc, porque o tz'oc tk'o'na mas ma' toclen tbiya ex tyola twitz tcyakil ti'xti.</t>", "3": "<t>Tej ncubsane twitza in tzaj ttzak'we'na, ex oc mastl wipune tu'na.</t>", "4": "<pb/><t>Cycyakil ke rey te twitz tx'otx' che jawil nimsante teya oc cybinte aju yol tzaj ttziyana.</t>", "5": "<t>Cjawil cynimsa'n tbi Kman ti'j tcyakilju in bant tu'n, porque ma' tajwalil Kman.</t>", "6": "<t>Masque ma'xix toclen Kman, pero in che tzaj tque'yin ke xjal mans, atzun ke xjal in jaw cyniman cyib, najchak in che tzaj tque'yin.</t>", "7": "<pb/><t>Ka ma chin tene tuj xobajil in chin clete tu'na tu'n mi'n ncyime; in tzaj tyec'una tipumala ex in chin clete tu'na oc in tzaj cytx'u'jil aj k'oj wi'je.</t>", "8": "<t>Cjapunel tu'n Kman aju t-ximbetz wi'je. Nman, ctel tc'ujlalila te jumajx; mi'n cyaj tcolina aju ak'untl o tzyet tu'na.</t>"}