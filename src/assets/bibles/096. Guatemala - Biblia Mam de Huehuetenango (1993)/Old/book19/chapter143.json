{"1": "<pb/><e>Bitz tu'n David</e> <pb/><t>Nman, bintza nna'j Diose; k'ontz twi'ya ti'j ncubsbile. Chin ttzak'wentza porque tz'aklxix teya ex tcyakilju in tzaj ttziyana in japun tu'na.</t>", "2": "<t>Mi'n chin oc tk'o'na tuj xjel cyi'j ke npaltile akine tmajena, porque mi a'l jun minti'wt til twitza.</t>", "3": "<pb/><t>In chin yajlanjtze cyu'n aj k'oj wi'je; mer ic tza'n in chin baj pach'u'ne cyu'n twitz tx'otx'; ma chin ocx cyk'o'n tuj klolj ic tza'n keju o che cyim.</t>", "4": "<t>Ma baj nc'u'je tuj bis; ma tzaj t-xobil wi'je.</t>", "5": "<t>In tzaj nna'ne ke tk'ijlalil ojtxi ex in chin ximane ti'j tcyakilju o tbinchaya.</t>", "6": "<t>In che jaw nyec'une ke nk'abe twitz cya'j tu'n ncubsane twitza, in txket wanmiye ti'ja ic tza'n tzkij tx'otx' tajbil a'.</t>", "7": "<pb/><t>Nman, chin ttzak'wentz naja, porque ch'ix tjatz baj nxewe. Mi'n tz'el tewan tiba nwitze tu'ntzun mi'n woque ic tza'n ke cyimni.</t>", "8": "<t>Te prim yec'untza tc'ujlalila weye, porque ti'ja ma tz'oc ke' nc'u'je. Yec'untza weye alcye tu'n nbinchanteye, porque teya in chin cubsane.</t>", "9": "<t>Chin tcloma cywitz aj k'oj wi'je Nman, porque tuc'ila in pon nclon wibe.</t>", "10": "<t>Chin t-xnak'tzantza tu'n tbant tajbila wu'ne, porque aya Ndiose. K'inxa kine tuj be jikun ti'j porque aya puro ba'na.</t>", "11": "<pb/><t>Nok tu'nju ma' toclen tbiya Nman, k'ontza ambil tu'n cucx wank'ine. Chin ti'mexa tuj yajbil weye porque tz'aklxix teya.</t>", "12": "<t>Che najxwit ke aj k'oj wi'je tu'na, tu'nju at tc'ujlalila wi'je. Che najxwit cycyakil aj k'oj wi'je tu'na, porque akine tmajena.</t>"}