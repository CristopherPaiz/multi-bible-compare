{"1": "<pb/><e>Bitz tu'n Asaf</e> <pb/><t>Ojtzki'maj Dios tuj Judá; ma'xix t-xilen tbi cyxol aj Israel.</t>", "2": "<t>Aju tja, atzun tcub twi witz Sión tuj Jerusalén;</t>", "3": "<t>atzun cub ttokin ke macbil in che ajben tuj k'oj: Ke makbil, ke spad, ke xobl plech ex cyuc'ix ke plech.</t>", "4": "<pb/><t>Nman Dios, nimxix tajwalila. Ma'xix t-xilena cywitz ke witz minti' bajsbil cye.</t>", "5": "<t>Keju mas cyuw cyc'u'j tuj k'oj, el k'i'n tcyakilju at cye. Keju mas nim cyipun, misicyer jun o bant cyu'n; nok o'cx e ic' tan ke ex bi'x e cyim.</t>", "6": "<t>Ex minti'lpe bant cyyucch ke carwaj ex ke chej tej cyoc t-xobtza'na, aya Tdios Jacob.</t>", "7": "<pb/><t>Puro xobajilxixa. ¿Alcye jun jacu cub we' twitza oc ttzaj ttx'u'jila?</t>", "8": "<t>Max tuj cya'j tzaj tyec'una aju sentens tzaj tk'o'na; tzaj t-xobil ti'j tx'otx' ex nok cub txule'</t>", "9": "<t>tej tjaw we'ya Nman Dios tu'n tcub tk'o'na cysentens ke xjal, ex tu'n cyclet cycyakil keju in che baj yajla'n tzalu twitz tx'otx'.</t>", "10": "<pb/><t>Aju cyk'oj xjal in tzaj, cch'expetel tu'na tu'n tajben te nimbil teya; ex atzun mastl cyk'oj xjal cmayetel tu'na.</t>", "11": "<t>Cytziyanxe jun yol te Kman aju Cydiose, ex japunx cyu'ne. Akeye xjal ate' cyuj ke nasyon ate' cyi'jele aj Israel, cyi'ntze ke oyaj twitz Dios aju ba'n tu'n kxob twitz.</t>", "12": "<t>Porque in naj cyipumal ke cawil tu'n ex in tzaj cyxobil ke rey tu'n, akeju ate' twitz tx'otx'.</t>"}