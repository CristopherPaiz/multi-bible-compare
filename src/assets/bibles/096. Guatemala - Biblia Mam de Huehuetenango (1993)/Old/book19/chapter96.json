{"1": "<pb/><t>Cybitzanxe jun ac'aj bitz te Kman; che bitzane te Kman cycyakile najlkeye twitz tx'otx';</t>", "2": "<t>che bitzane ex cynimsa'n jawe tbi; tcyakil k'ij cyk'onxe tkanil colbil tu'n.</t>", "3": "<t>Che yoline ti'j tajwalil ex ti'j tbinchben ma' t-xilen cye cycyakil xjal ex cye cycyakil nasyon,</t>", "4": "<t>porque ma' t-xilen Kman ex ba'n tu'n tjaw nimset tbi; mas tu'n kxob twitz cywitz ke mastl cydios xjal.</t>", "5": "<t>Ke cydios mastl tnam minti' cyajben, atzunte Kman o bant cya'j tu'n.</t>", "6": "<t>Txolin ti'j tu'n tajwalil ex tu'n t-spic'umal. At nim tipumal tuj tja ex puro tbanil.</t>", "7": "<pb/><t>Cycyakile akeye xjal najl twitz tx'otx' cynimsa'n jawe tbi Kman, cynimsa'n jawe tbi tu'nju at tipumal ex tajwalil.</t>", "8": "<t>Cyk'onxe nimbil te Kman tu'nju ma' t-xilen, cyi'ntze oyaj ex cyocxe tuj tja.</t>", "9": "<t>Che c'ulune twitz Kman tu'nju tbanilxix ex xjante. Cycyakile akeye xjal najl twitz tx'otx' che lu'lune tu'n cyxobile twitz.</t>", "10": "<t>Cymanxe cye mastl nasyon cyja': Ate Kman in cawin. Tu'n cub tk'o'n t-simyentil tx'otx' tu'n mi tyucch; parej in cawin Dios cyibaj cycyakil tnam.</t>", "11": "<t>E ttzalaj cya'j tuc'ix tx'otx'; e tjulin mar tuc'ix tcyakilju at tuj.</t>", "12": "<t>Ba'n tu'n cytzalaj ke cojbil tuc'ix tcyakilju at cywitz, ex e cyjaw sch'in ke tze' tuj c'ul tu'n tzalajbil</t>", "13": "<t>twitz Kman aju tzul. Ax toc, tzul tu'n tcawin twitz tx'otx'; aju tcawbil cyibaj ke tnam twitz tx'otx' tz'aklxix te ex axix toc.</t>"}