{"1": "<pb/><e>A jlu o tz'ibanjtz tu'n David tej cypon aj Zif k'malte tkanil te Sa√∫l cyja': Lu David in ewan tuj ktx'otx'e, che chi.</e> <pb/><t>Nman Dios, chin tcloma tu'n tipumala. Colina wi'je tu'n tipumala.</t>", "2": "<t>Nman Dios, bintza aju nna'j Diose; k'ontz twi'ya cyi'j ke nyole.</t>", "3": "<t>Ke xjal in jaw cyniman cyib ex keju jawni cywitz tu'n cyk'ojin ma che jaw we' wi'je ex cyaj tu'n ncub cybyo'n. Minti' cyaj ti'ja Dios.</t>", "4": "<t>Masque icju pero aya in onin weye; tu'na cucx itz'x kine.</t>", "5": "<t>Ex tu'na nna'j tk'o'na t-xel mya ba'n in cybincha'n ke aj k'oj wi'je, xitun cuba ke Nman, porque tz'aklxixa.</t>", "6": "<pb/><t>Cxel nk'o'ne chojbil teya tu'n wexe ngan, cjawil nnimsa'ne tbiya tu'nju puro ba'na,</t>", "7": "<t>porque o chin clete tu'na tuj tcyakil yajbil weye, ex o wile o cub cyi'j ke aj k'oj wi'je.</t>"}