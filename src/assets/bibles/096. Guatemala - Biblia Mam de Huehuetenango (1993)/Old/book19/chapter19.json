{"1": "<pb/><e>Bitz tu'n David</e> <pb/><t>Ti'j cya'j in tyec'un tib tajwalil Dios, ex ti'j twitz cya'j in yec'unjtz tak'unben tk'ab.</t>", "2": "<t>Aju yol in tma'n jun k'ij, ax in yolin juntl k'ij ti'j; ex aju yol in tma'n jun konic'an, ax in yolin juntl konic'an ti'j, in che yolin ti'j tnabl Dios.</t>", "3": "<t>Masque minti' k'ajk'aj ke yol ex minti' in binjtz jun tk'ajk'ajel wibaj,</t>", "4": "<t>pero aju tkanil in xi' tuj tcyakil twitz tx'otx' ex max in pon baj cyyol ttxa'npun tx'otx', max jatum ta' tnajbil k'ij.</t>", "5": "<t>Ic tten k'ij ic tza'n jun cu'xun at tipun tu'n tkelan, ex ic tza'n jun chmilbaj nne'tz tuj tja c'itzke toclen moje'.</t>", "6": "<t>Nne'tz k'ij tuj jun pac' t-xe cya'j ex in pon baj tuj juntl pac', mi a'l jun jacu tz'el ok twitz tcyakal.</t>", "7": "<pb/><t>Aju tley Kman Dios tz'aklxixte porque in tk'o'n ac'aj kipumal; ke tmandamyent axix toc ke ex aju xjal minti' ch'in ba'n tu'n nno'c tnabl cyu'n.</t>", "8": "<t>Ke t-xnak'tzbil Kman Dios tz'aklxix ke ex in cytzalajsa'n kanmi. Ke tmandamyent mya smo'n cyten ex in cyspic'ba'n tuj kwitz.</t>", "9": "<t>Aju tu'n kxob twitz Kman Dios ex tu'n kniman te, minti' tpaltil ex cucx ctel te jumajx. Ke tmandamyent axix toc ke, ex cycyakil tz'aklxix.</t>", "10": "<t>Mas tbanilxix ke twitz k'an pwak ex mas chi' ke twitz ta'l cab.</t>", "11": "<t>In cyk'o'n nnable, akine tmajena; ka ma che japun wu'ne, nim ba'n in cybincha'n weye.</t>", "12": "<pb/><t>Â¿Alcye jun jacu tz'el tnic' ti'j tpaltil? Nman, najsama aju npaltile minti' nne'l nnic'e ti'j.</t>", "13": "<t>Chin tcwentin oca tu'n mi tjaw nniman wibe, mi'n tak'a ambil tu'n tcub wi'je tu'n nnimbil wibe. Cyja'tzun chin oquele te tz'aklxix ex mlay chin ic'e tibaj tleya.</t>", "14": "<pb/><t>Ba'nwt tz'ela nyole ex nximbetze tuj twitza, aya Nman clol weye ex tzokpil weye.</t>"}