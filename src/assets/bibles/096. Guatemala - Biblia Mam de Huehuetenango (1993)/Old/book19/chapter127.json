{"1": "<pb/><e>Bitz tu'n Salomón tu'n cybitzan aj Israel oc in che jax tuj Jerusalén</e> <pb/><t>Ka mya tu'n Kman ma jaw binchet jun ja, nokxlo gan che ak'nal ke binchal ja; ka mi ma tz'oc tcwentin Kman jun tnam, nokxlo gan che xk'ukil ke cwentil tnam.</t>", "2": "<t>Nokx gan ka ma che jaw we'ye atx kwitz tu'n cyexe ak'nal ex ka otok txi' ak'bil oc cyxi'ye tal, ex in cnet cywaye tuc'il nim sictle'n, porque a Dios k'olte aju at tajben cye keju c'ujla'n tu'n acux in che tan.</t>", "3": "<pb/><t>Ke kc'wa'l jun ketzbil in tzaj tk'o'n Kman. Ke kc'wa'l in che ul itz'j, jun oyaj jlu te ke tu'n Kman.</t>", "4": "<t>Ke kc'wa'l in che ul itz'j tej matok k'i'n kipun, ic cyten ic tza'n txkan plech k'i'n cyu'n soldad.</t>", "5": "<t>At tzalajbil teju xjal at nim tc'wa'l ic tza'n ke plech lu, mlay cub ti'j cyu'n ke aj k'oj oc tpon xtisil cywitz jwes.</t>"}