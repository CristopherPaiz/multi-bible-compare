{"1": "<pb/><e>Bitz tu'n David</e> <pb/><t>Ti'j Kman k'ukl we nc'u'j. ¿Tiku'ntzun in cyma'ne weye cyja': T-xi oka tjak' c'ul, ic tza'n ke chyu'j?</t>", "2": "<t>Que'yinxa ke xjal mya ba'n; nno'cx cyk'o'n ke plech tuj tak'al xobl te, ex nne'l cyxkinin, ex tuj jun lugar tuj ewaj in xi cyxo'n cyi'j ke xjal tz'aklxix.</t>", "3": "<t>Ka ma cub xitj ju ley ex cawbil tuj jun tnam, ¿titzun cbantel tu'nju xjal tz'aklxix? Che chi xjal weye.</t>", "4": "<pb/><t>Ate Kman atzun ta' tuj tja xjan. Tuj cya'j ta' tk'ukbil jatum in cawin, ex toc twitz cyi'j cycyakil xjal, alcye in cybincha'n.</t>", "5": "<t>Aju xjal tz'aklxix ex aju xjal mya ba'n in che oc tk'o'n Kman tuj malbil, in che el tic'un keju o'cx in che ximan ti'j tu'n tcub jun xjal cyu'n.</t>", "6": "<t>Ctzajel tchitun Kman k'ak' tuc'ix azufre cyibaj ke xjal binchal mya ba'n, ex ctzajel jun cyk'ik' tu'n, tu'n tbaj tz'e'y tcyakil. Cbel cycastiw tu'n Kman.</t>", "7": "<t>Ate Kman tz'aklxix ex in tzalaj ti'j tu'n tbinchet aju tz'aklxix; cyja'tzun aju xjal in bet tuj tumelxix c'oquel tque'yin twitz Dios.</t>"}