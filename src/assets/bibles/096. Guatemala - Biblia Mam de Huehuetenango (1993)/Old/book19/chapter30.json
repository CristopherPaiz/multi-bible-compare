{"1": "<pb/><e>Bitz tu'n David</e> <pb/><t>Nman, cjawil nnimsa'ne tu'nju ma chin clete tu'na, ex tu'nju minti' tak'a ambil tu'n cyxmayin ke aj k'oj wi'je.</t>", "2": "<t>Nman Dios, xi nkanine onbil teya ex o chin banixe tu'na;</t>", "3": "<t>Nman, ma chin clete tu'na tuj camic; ma tzul nnable tu'na, ma chin clete tu'na tu'n mi'n ncyime.</t>", "4": "<pb/><t>Akeye in che niman te Kman, che bitzane bitz te, cynimsan jawe tbi xjan.</t>", "5": "<t>Porque nok ch'in tuj in ten tk'oj, atzunju t-xtalbil cucx in ten tuj tcyakil kank'ibl. Ka ma ko ok' te konic'an, atzun oc kskix ko tzalajel.</t>", "6": "<pb/><t>Tuj nwitze ka segur atine, ex cub nximane cyja': Minti' jun jacu chin cub tz'ake tu'n.</t>", "7": "<t>Nman, tu'nju t-xtalbila ma chin cub twabana tuj jun lugar segurxix, ex te tibajxi ma tz'el tewan twitza wi'je. Ma naj nnable tu'n xobajil.</t>", "8": "<pb/><t>Ti'ja in jaw tk'ajk'ajel nwi'ye Nman, ex teya in chin cubsane.</t>", "9": "<t>Â¿Ti ctcamba'ya ti'j ka ma chin cyime ex ka ma chinx k'i'ne tuj mukbil? Oc toc nximlale te tx'otx' mlay jaw nnimsa'na, ex mlay chin yoline ti'j ju ttena tz'aklxix.</t>", "10": "<t>Nman, chin tbintza ex k'ak'antz tc'u'ja wi'je; chin tonintza Nman.</t>", "11": "<pb/><t>Ma tz'el ti'na bis wi'je ex ma tzaj tk'o'na tzalajbil te t-xel; aju nxbalune toc te techal bis, ma tz'el ti'na, ex ma tz'oc tk'o'na jun nxbalune te tzalajbil.</t>", "12": "<t>Cyja'tzun Nman Dios, mlay chin cub tene tu'n mi nk'ajte; che xel nbitzane ke bitz te nimbil teya ex cucx cxel nk'o'ne chjonte teya.</t>"}