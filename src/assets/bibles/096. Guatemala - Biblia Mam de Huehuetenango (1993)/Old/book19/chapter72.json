{"1": "<pb/><e>Bitz ti'j rey Salomón</e> <pb/><t>Nman Dios, k'ontza tnabl rey tu'n tcawin tuj tumelxix, ex tz'ocwit te tz'aklxix tu'na.</t>", "2": "<t>Tuj tumelxix ccawil cyibaj ke xjal etzan tu'na ex tuj tumelxix cxel tbincha'n cyi'j ke xjal in che yajlanjtz.</t>", "3": "<t>Tuj tumelxix ccawil ju rey cyibaj xjal tu'ntzun cyten tuj txubtxaj ke xjal etzan tu'na.</t>", "4": "<t>Tuj tumelxix cxel tbincha'n rey cyi'j ke meba, ex che cletel tu'n ke xjal minti' at cye, ex bi'x che najel tu'n ke xjal in che yajlan.</t>", "5": "<pb/><t>Oc che nimal xjal teya te jumajx, acux atxcu k'ij ex xjaw.</t>", "6": "<t>Ic c'oquel ju rey ic tza'n jbal ex ic tza'n ttxa che'w in baj ta'lin ju tx'otx' ex ju lugar jatum in che wa'n alumaj.</t>", "7": "<t>Che tel xjal tuj txubtxaj ex che betel tuj tumelxix tuj tk'ijlalil tcawbil, ocxi tnaj xjaw.</t>", "8": "<t>Cbel ti'j tcyakil tu'n, ex ctzajel ke' tcawbil ttzi' jun mar tu'n tpon baj ttzi' juntl mar, ex ctzajel ke' ttzi nima Éufrates tu'n tpon baj max ttxa'npun tx'otx'.</t>", "9": "<t>Ke xjal najl tuj tzkij tx'otx' che bel ẍmeje' twitz, ex ke aj k'oj ti'j c'oquex cyk'on cyib tjak' tcawbil.</t>", "10": "<t>Tzul k'i'n oyaj te ex chojbil cyu'n ke rey te tnam Tarsis, ex cyu'n ke rey najl ttzi mar, ax icx cyu'n ke rey tuj tx'otx' Sabá ex tuj tx'otx' Seba.</t>", "11": "<t>Cycyakil rey che bel ẍmeje' twitz ex cycyakil xjal cyuj ke nasyon che ajbel te.</t>", "12": "<t>Porque a ccolol cyi'j ke meba in che cubsan twitz ex cyi'j keju in che yajlanjtz ex minti' jun onil cye.</t>", "13": "<t>Ctzajel tz'e'y tc'u'j cyi'j ke xjal mans, ex che cletel ke xjal meba tu'n.</t>", "14": "<t>Che cletel tu'n tuj cyk'ab keju in che yajlan cye ex tuj cyk'ab ke byol xjal, porque ma' t-xilen cychwinklal tuj twitz.</t>", "15": "<pb/><t>C'elel tk'ij rey ex ctzajel k'o'n te aju k'an pwak in tzaj tuj tx'otx' Sabá. Cucx che cubsal xjal twitz Dios ti'j rey ex cucx cxel cyk'o'n xjal chjonte te.</t>", "16": "<t>Cchmetel nim twitz triw tuj tx'otx' lu ex ctzajel ch'iy nimxix tuj tiwitz tx'otx'. Ic c'oquel twitz ic tza'n ke tze' twi witz Líbano, ex che chmetel nim xjal tuj tnam ic tza'n c'ul in pok'chaj tuj cojbil.</t>", "17": "<t>Cucx cyjel ten tbi rey te jumajx ex cucx che yolil xjal ba'n ti'j acux atx k'ij twitz cya'j. Cycyakil xjal cyuj ke nasyon twitz tx'otx' oc cyc'ma' cy'iwbil nok tu'n. Cycyakil xjal cyuj ke nasyon twitz tx'otx' oc cyma': At tzalajbil te.</t>", "18": "<pb/><t>Kk'onx chjonte te Kman Dios aju Cydios aj Israel, porque o'cx a binchalte ke binchben ma' cyxilen.</t>", "19": "<t>Nimanxwit te jumajx aju tbi ma' t-xilen, ex nojxwit tcyakil twitz tx'otx' tu'n tajwalil. Icxwitju.</t>", "20": "<pb/><t>Atzun in pon baj ke tna'j Dios David, aju tc'wa'l Isaí.</t>"}