{"1": "<pb/><e>Cybitz aj Israel oc che jax tuj Jerusalén</e> <pb/><t>At tzalajbil cye ke xjal in che xob twitz Kman ex ba'n che niman te.</t>", "2": "<t>Oc cwa'la ti'j tak'unbena, ctzalajela, ex ba'n c'elel teya.</t>", "3": "<t>Ic c'oquel t-xu'jila tuj tjaya, ic tza'n tkan uva nim twitz toc, ex ke tc'wa'la che oquel txole' ti'j tmesa, ic cyten ic tza'n ke tal tze' olivo.</t>", "4": "<t>Cyja'tzun tten cbel tcy'iwla'n Kman aju xjal ba'n niman te.</t>", "5": "<pb/><t>Awt Kman tzaj cy'iwlante teya max twi witz Sión. Tuj tcyakil k'ij te tank'ibla cuchiwt tu'n ttila aju ba'n ctzajel tibaj Jerusalén.</t>", "6": "<t>Nimxwit tuj tk'ija tu'ntzun ttila ke tal tchmana. <pb/>Che tenxwit aj Israel tuj txubtxaj.</t>"}