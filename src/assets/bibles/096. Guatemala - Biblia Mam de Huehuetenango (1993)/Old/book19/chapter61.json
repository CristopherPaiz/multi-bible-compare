{"1": "<pb/><e>Bitz tu'n David</e> <pb/><t>Nman Dios, bintza tk'ajk'ajel nwi'ye tuj c'ixc'oj, bintza aju nna'j Diose.</t>", "2": "<t>Max jatum ponin baj ttxa'npun tx'otx' in jaw tk'ajk'ajel nwi'ye ti'ja, niban tbaj tipun wanmiye. Chin ti'nxa tibaj jun pic ma' twa'l, tu'ntzun nclete.</t>", "3": "<t>Aya in ajben te colbil wibe. Ic ttena ic tza'n jun ja ma' twa'l ex nim tipun jatum tu'n nclonte wibe cywitz aj k'oj wi'je.</t>", "4": "<t>Waje tu'n nnajane tuj tjaya te jumajx, tu'n nclonte wibe cyjak' ke t-xic'a.</t>", "5": "<t>Nman Dios, o tbiya ke yol e je'x ntziyane, ex ma tzaj tk'o'na wetzbile ic tza'nju in xi tk'o'na cye keju at tchiylal tbiya cye.</t>", "6": "<pb/><t>K'ontza ma'xix tank'ibl rey; e tank'in nimxix abk'i,</t>", "7": "<t>ex cucx tu'n tcawin tuc'il tcy'iwbila. Cwentin oca tu'n tc'ujlalila ex tu'nju tyola axix toc,</t>", "8": "<t>cyja'tzun cucx cjawil nnimsa'ne tbiya, ex tcyakil k'ij cjapunel wu'ne aju yol o txi ntziyane.</t>"}