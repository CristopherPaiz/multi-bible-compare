{"1": "<pb/><e>A jlu o tz'ibanjtz tu'n David</e> <pb/><t>Akeye at cyoclene: ¿Tzinpe cub cyk'o'ne ke sentens tuj tumelxix ex tzinpe xi cybincha'ne cyi'j xjal tuj tumelxix?</t>", "2": "<t>Minti', o'cx in che ximane ti'j tu'n tbant mya ba'n cyu'ne; ex in cub cyk'o'ne cysentens xjal cyuwxix wen.</t>", "3": "<pb/><t>Ke xjal mya ba'n, atxix tuj talbil cytxu' bi'x in che el txalpuj; ax icx ke nic'al yol in che el tzpet bi'x oc cyul itz'j.</t>", "4": "<t>At cyvenen ic tza'n cyvenen lobaj; ic cyten ic tza'n k'anti' nno'c tk'on tib te chcyin, nno'c tmaksi'n tuj t-ẍcyin</t>", "5": "<t>tu'ntzun mi'n tbinte aju tk'ajk'ajel chnab tu'n aj nabl, aju at nim tnabl tu'n t-xmoxin cyi'j lobaj.</t>", "6": "<pb/><t>Nman Dios, buchin etza ke twitz cye'. Nman, pa'n etza twitz cye' ke xjal lu; ic cyten ic tza'n ke balun.</t>", "7": "<t>E cycub naj ic tza'n in cub tzkij a' nne'l kojl; e cytzkij ic tza'n c'ul at ttzi be.</t>", "8": "<t>E cycub ulj ic tza'n ju sjok'txa'n nne'l ulj tujx ta'l ttzi', ex e cyoc ic tza'n jun c'wa'l nnu'l itz'j na'nx tpon tk'ij tu'n tul itz'j.</t>", "9": "<t>Na'nxtok cyna'nte, jurat naj che jawil tx'emin ic tza'n c'ul, ex che xel k'i'n tu'n ttx'u'jil Dios ic tza'n in xi k'i'n jun ti'xti tu'n xcyakinpaẍ.</t>", "10": "<pb/><t>Aju xjal tz'aklxix ctzalajel oc toc tque'yin otok xelin cyi'j; cnojel ti'j tkan tu'n cychc'el ke xjal mya ba'n otok che cyim tuj k'oj.</t>", "11": "<t>Octzun cyma' xjal: Ax toc at jun tbanil chojbil cye ke xjal tz'aklxix. Ax toc at jun Dios in cub k'onte cycastiw xjal.</t>"}