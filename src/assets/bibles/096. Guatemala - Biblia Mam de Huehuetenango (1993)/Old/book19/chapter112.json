{"1": "<pb/><t>Nimanxwit tbi Kman. <pb/>At tzalajbil teju xjal in niman te Kman ex in tzalaj cyi'j ke tmandamyent.</t>", "2": "<t>Ke tiyjil ju xjal tz'aklxix che bel cy'iwla'n ex ctel cyipumal twitz tx'otx'.</t>", "3": "<t>Ctel nim tk'inumabl tuj tja, ex aju tten tz'aklxix cucx ctel te jumajx.</t>", "4": "<t>Ic tten ic tza'n jun spic'un tuj klolj in koptz'aj cye ke xjal tz'aklxix. At tk'ak'bil tc'u'j, at-xix tc'ujlalil ex tz'aklxix.</t>", "5": "<t>Ba'n nne'la teju xjal in binchan xtalbil ex in xi tk'o'n cych'ex xjal, ex tuj tumelxix in tbincha'n tcyakil;</t>", "6": "<t>cyja'tzun mlay cub tz'ak. Aju xjal tz'aklxix cucx ctzajel na'n.</t>", "7": "<t>Mlay xob oc tbinte tkanil mya ba'n, tu'nju k'ukl tc'u'j ti'j Kman, cyja'tzun cyuw tten.</t>", "8": "<t>K'ukl tc'u'j ti'j Dios, cyja'tzun minti' in xob, c'oquel tque'yin oc tcub cyi'j ke aj k'oj ti'j.</t>", "9": "<t>Xi t-sipan cycotz ke meba; aju tten tz'aklxix cucx ctel te jumajx, cycyakil xjal cjawil nimsante te.</t>", "10": "<t>Atzunte xjal mya ba'n ctzajel ttx'u'jil oc tque'yinte jlu; oc ckitx'itx'il t-xe te' xjal; cheba cbajel tipun ocxi tnaj. In pon cyc'u'j xjal mya ba'n ti'j nimcu, pero mlay cycamba.</t>"}