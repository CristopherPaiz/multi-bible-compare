{"1": "<pb/><t>Cyk'onxe chjonte te Kman tu'nju ba'nte, ex cucx c'ujla'n ko' tu'n te jumajx.</t>", "2": "<t>Cyk'onxe chjonte te Dios aju ma'xix toclen cywitz keju nno'c cydiosin xjal, tu'nju cucx c'ujla'n ko' tu'n te jumajx.</t>", "3": "<t>Cyk'onxe chjonte te Kman, aju cyajaw cycyakil keju at cyoclen, tu'nju cucx c'ujla'n ko' tu'n te jumajx.</t>", "4": "<t>Cyk'onxe chjonte teju in binchante ke binchben nim cyipumal, tu'nju cucx c'ujla'n ko' tu'n te jumajx.</t>", "5": "<t>Cyk'onxe chjonte teju binchante cya'j tuc'il nabl, tu'nju cucx c'ujla'n ko' tu'n te jumajx.</t>", "6": "<t>Cyk'onxe chjonte teju cub k'onte tx'otx' tibaj a', tu'nju cucx c'ujla'n ko' tu'n te jumajx.</t>", "7": "<t>Cyk'onxe chjonte teju cub binchante k'ij ex xjaw, tu'nju cucx c'ujla'n ko' tu'n te jumajx.</t>", "8": "<t>Tbincha k'ij tu'n tten t-spic'umal te k'ijtl, tu'nju cucx c'ujla'n ko' tu'n te jumajx;</t>", "9": "<t>tbincha xjaw ex ke che'w tu'n tten cyspic'umal te konic'an, tu'nju cucx c'ujla'n ko' tu'n te jumajx.</t>", "10": "<t>Cyk'onxe chjonte teju cub byonte cycyakil nej cyc'wa'l aj Ejipt, tu'nju cucx c'ujla'n ko' tu'n te jumajx.</t>", "11": "<t>Cyk'onxe chjonte teju etz k'inte cye aj Israel tuj Ejipt, tu'nju cucx c'ujla'n ko' tu'n te jumajx.</t>", "12": "<t>E je'tz ti'n tu'n nim tipumal, tu'nju cucx c'ujla'n ko' tu'n te jumajx.</t>", "13": "<t>Cyk'onxe chjonte teju cub pa'nte Mar Cyak Que'yin, tu'nju cucx c'ujla'n ko' tu'n te jumajx.</t>", "14": "<t>Cyk'onxe chjonte teju ic'x k'inte cye aj Israel tuj tmij mar, tu'nju cucx c'ujla'n ko' tu'n te jumajx.</t>", "15": "<t>Cyk'onxe chjonte teju aj mulk'inte Faraón tuj Mar Cyak Que'yin cyuc'ix ke t-soldad, tu'nju cucx c'ujla'n ko' tu'n te jumajx.</t>", "16": "<t>Cyk'onxe chjonte teju xi ẍaklunte cye ke xjal etzan tu'n tu'n cybet tuj tzkij tx'otx', tu'nju cucx c'ujla'n ko' tu'n te jumajx.</t>", "17": "<t>Cyk'onxe chjonte teju cub byonte cye ke rey ma'xix cyoclen, tu'nju cucx c'ujla'n ko' tu'n te jumajx.</t>", "18": "<t>Cyk'onxe chjonte teju cub byonte cye ke rey nimxix cyipumal, tu'nju cucx c'ujla'n ko' tu'n te jumajx;</t>", "19": "<t>cub byo'n Sehón tu'n, aju rey cye aj Amorrey, tu'nju cucx c'ujla'n ko' tu'n te jumajx;</t>", "20": "<t>ex tuc'ix Og aju rey tuj tx'otx' Basán, tu'nju cucx c'ujla'n ko' tu'n te jumajx.</t>", "21": "<t>Cyk'onxe chjonte teju xi sipante cytx'otx' ke rey lu, tu'nju cucx c'ujla'n ko' tu'n te jumajx,</t>", "22": "<t>ex xi tk'o'n te cyetzbil aj Israel akeju tmajen, tu'nju cucx c'ujla'n ko' tu'n te jumajx.</t>", "23": "<t>Cyk'onxe chjonte teju in tzaj na'nte ke oc koc tuj yajbil ki'j, tu'nju cucx c'ujla'n ko' tu'n te jumajx.</t>", "24": "<t>Cyk'onxe chjonte teju in clon ke tuj cyk'ab aj k'oj ki'j, tu'nju cucx c'ujla'n ko' tu'n te jumajx.</t>", "25": "<t>Cyk'onxe chjonte teju in xi k'onte cywa xjal ex cywa cycyakil txcaj txcup, tu'nju cucx c'ujla'n ko' tu'n te jumajx.</t>", "26": "<t>Cyk'onxe chjonte te Dios at tuj cya'j, tu'nju cucx c'ujla'n ko' tu'n te jumajx.</t>"}