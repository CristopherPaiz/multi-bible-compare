{"1": "<pb/><e>Bitz tu'n David aju tmajen Kman</e> <pb/><t>Aju mya ba'n in yolin te xjal mya ba'n max tuj tanmi. Minti'x in ximan xjal ti'j ka at tu'n t-xob twitz Dios.</t>", "2": "<t>Nno'c tk'on tib te ma' toclen, ex in baj tyolin tib, tuj twitz ka mlay tz'el nic'baj ti'j tbinchben mya ba'n.</t>", "3": "<t>Jumajx mya ba'n yolin ex nic'al yol, tzpetni tnabl ex ma cyaj tcolin tu'n tbinchante ba'n.</t>", "4": "<t>Oc in cub co·∫çe' twi twatbil, in baj t-ximan tu'n tbinchante mya ba'n; ax in cyaj ten tuj mya ba'n ex mi'n taj tu'n tcyaj tk'o'n ju mya ba'n.</t>", "5": "<pb/><t>Atzunju tc'ujlalila Nman, max japun pon twitz cya'j; ex aju tyola axix toc in japun canun twitz cya'j.</t>", "6": "<t>Aju ttena tz'aklxix ic tten ic tza'n ke nmak witz; ex ke tleya ic cyten ic tza'n mar ma tij ex ma' t-xe'. Nman, aya cwentil cye ke xjal ex ke jil.</t>", "7": "<t>Tbanilxix tc'ujlalila Nman Dios. Cyja'tzun nno'cx cyclon cyib ke xjal tjak' t-xic'a.</t>", "8": "<t>In nojxix cyc'u'j wen tu'nju nim wabj at tuj tjaya; tu'na in xi tk'o'na cyc'a ti'j jun nima tbanilxix wen,</t>", "9": "<t>porque tuc'ila ta' aju twi a' in tk'o'n chwinklal, ex tu'nju t-spic'umala in kile aju spic'un.</t>", "10": "<pb/><t>Cucx k'ontz tc'ujlalila cye keju ojtzki'na cyu'n, ex che tcloma xjal ba'n cymod.</t>", "11": "<t>Mi'n tak'a ambil tu'n nbaj wabane cyu'n ke xjal in jaw cyniman cyib, ex tu'n mi'n wex lajo'ne cyu'n ke xjal mya ba'n.</t>", "12": "<t>Cyque'yinxe tza'n tten ma che cub tz'ak ke xjal binchal mya ba'n. Ma che cub tz'ak ex mlay che jaw we' juntl maj.</t>"}