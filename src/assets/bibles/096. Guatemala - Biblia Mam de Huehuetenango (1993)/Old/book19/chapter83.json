{"1": "<pb/><e>Bitz tu'n Asaf</e> <pb/><t>Nman Dios, mi'n cyaj tena minti' in k'ajta. Mi'n nok cub txuleya ex minti' in yolina.</t>", "2": "<t>Que'yintza ke aj k'oj ti'ja ex keju in che ic'un teya; in che jaw tilj ex in jaw cyi'n cyib ti'ja.</t>", "3": "<t>Tu'nju jawni cywitz, ma bant ti'j cyu'n tu'n cybinchante mya ba'n cyi'j ke xjal etzan tu'na ex cyi'j keju clo'maj tu'na.</t>", "4": "<t>O cub cyximan tu'n cytzaj xitul keye, tu'n mi'n ktentle ic tza'n jun nasyon, ex tu'n mi'n ttzaj na'ntl kbiye, ako'ye aj Israel.</t>", "5": "<t>O bant ti'j jun cyyol mya ba'n ti'ja, o jaw cyi'n cyib ti'ja mojl cyyol cycyakil.</t>", "6": "<t>Atzun ke jlu: Ke aj Edom, ke aj Ismael cyuc'ix ke tiyjil Agar ex ke tiyjil Moab,</t>", "7": "<t>ke aj Geba, ke aj Amón ex ke aj Amalec, cyuc'ix ke aj Filistey, ex ke xjal najl tuj tnam Tiro,</t>", "8": "<t>ex cyuc'ixpe ke aj Asiria ma tz'oc cymojban cyib cyuc'il, tu'n cyonin cyuc'il ke cyiyjil tcy'ajal Lot.</t>", "9": "<pb/><t>Binchama cyi'j ic tza'nx o tbinchaya cyi'j aj Madián, ic tza'n o tbinchaya ti'j Sísara ex ic tza'n o tbinchaya ti'j Jabín tuj tk'ab xak Sisón,</t>", "10": "<t>akeju e naj tu'na tuj Endor e oc ic tza'n abono te tx'otx'.</t>", "11": "<t>Binchama cyi'j ke nejenel cye ic tza'nx o tbinchaya ti'j Oreb ex ti'j Zeeb; binchama cyi'j cycyakil keju at cyoclen tu'n cycawin cyxol ic tza'nx o tbinchaya ti'j Zeba ex ti'j Zalmuna,</t>", "12": "<t>akeju o cyajbe tu'n cyoc te tajwil tbanil tx'otx' etzan tu'n Dios.</t>", "13": "<pb/><t>Nman Dios, k'onca ke ic tza'n tzkij ch'i'x tol t-xi' tu'n cyk'ik', ex ic tza'n t-xak tze' tzkij in xi ikan tu'n cyk'ik';</t>", "14": "<t>ex ic tza'n in tz'e'y chc'ul tu'n k'ak' ex in che baj tz'e'y ke witz tu'n tk'ak'al.</t>", "15": "<t>Icxtzun yajlan cuba ke tu'n nintz cyk'ik' ex sec'pun baja ke tu'n cyk'ik' jbal.</t>", "16": "<t>K'on cuba cych'ixwi ke jlu, Nman, tu'ntzun tel cynic' ti'j tipumala.</t>", "17": "<t>Cubxwit cych'ixwi te jumajx; e ttzaj cych'ixwi ex e cycyim.</t>", "18": "<t>E tel cynic' ti'j ka o'cx aya Mambaj, ex o'cx aya Dios Ma'xix Toclen tibaj tcyakil twitz tx'otx'.</t>"}