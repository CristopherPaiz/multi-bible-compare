{"1": "<pb/><e>Bitz tu'n David</e> <pb/><t>Nman Dios, aya xpich'ul weye ex ojtzki'ntl kine tu'na;</t>", "2": "<t>ojtzki'n tu'na tcyakilju in bant wu'ne; masque najchak ta'ya, pero ba'ntl nximbetze tu'na.</t>", "3": "<t>Ojtzki'ntl tu'na ka in chin bete ex ka in chin ojlane, ba'ntl tu'na tcyakilju in bant wu'ne.</t>", "4": "<t>Oc na'nxtok tetz jun yol tuj ntzi'ye, lu ojtzki'ntl tcyakil tu'na, Nman.</t>", "5": "<t>Txolin wi'je tu'na; ex tzyu'n kine tu'n tk'aba.</t>", "6": "<t>Nimxix nne'la tnabla tuj nwitze, mlayx canun nnable ti'j ex ma' t-xilen, tu'ntzunju mlayx chin canune tu'n tel nnic'e ti'j.</t>", "7": "<pb/><t>¿Tza'n ban nxi'ye najchak twitz T-xewa? ¿Ex tza'n ban nxi oke twitza?</t>", "8": "<t>Ka ma chin jaxe max twitz cya'j, atzun ta'ya ma chixin, ex ka ma chin cu'xe t-xe'pun tx'otx' jatum ta' cynajbil cyimni, ex axtzun ta'ya ma chixin;</t>", "9": "<t>ka ma chinx lipane jatum in tzaj spic'e' t-xe cya'j, ex ka ma chin najane jlajxi mar tuj telex k'ij,</t>", "10": "<t>ax icx ma chixin ẍaklu'n kine tu'n tk'aba, ex mlayx chinx ttzokpi'n tbank'aba.</t>", "11": "<t>Ka ma cub nximane tu'n tcub wewan wibe tuj klolj, ex ka ma cub nximane tu'n tch'expet spic'un at wi'jele tu'n toc te klolj,</t>", "12": "<t>mlayx bant tu'n ncub ewane tu'n klolj twitza; porque in koptz'aj konic'an twitza ic tza'n k'ijl. Junx nne'la klolj teya ic tza'n spic'un.</t>", "13": "<pb/><t>Aya binchante nximlale; tu'na in bante tuj talbil ntxu'ye.</t>", "14": "<t>Cxel nk'o'ne chjonte teya tu'nju ma'xix t-xilen tak'unbena; in chin labine ti'j ex ma tz'el nnic'e ti'j ax toc jlu.</t>", "15": "<t>Minti' ewat nximlale twitza tej twinikax ex tej nbante tuj ewaj tuj talbil ntxu'ye, ax icx tej nwinikaxe tuj ewaj, mer ic tza'ncu t-xe'pun tx'otx' tuj klolj.</t>", "16": "<t>O chin tila tej matok in chin winikaxe; tcyakil jlu tz'ibamaj tuj tu'ja. Ximamajtl tu'na jte' abk'i tu'n ntene tej na'nxtok wul itz'je.</t>", "17": "<pb/><t>Nman Dios, ma'xix t-xilen t-ximbetza tuj nwitze porque nimxix cyajlal.</t>", "18": "<t>Nokwit chin oc tene ajlal cye, maslo nim cyajlal twitz ttxa tz'a'n; ex oc tel nwatle ax atine tuc'ila.</t>", "19": "<pb/><t>Nman Dios, byoncuya keju binchal mya ba'n, ex lak'ba'mila wi'je ke byol xjal,</t>", "20": "<t>ex keju in che xmayin ti'ja, akeju in che k'ojin ti'ja nokx gan.</t>", "21": "<pb/><t>Nman, in che el wic'une keju in che ic'un teya. Nc'i'ye tu'n ntene cyxol aj k'oj ti'ja.</t>", "22": "<t>Te jumajx ma che el wic'une. Ma che oc nk'o'ne te aj k'oj wi'je.</t>", "23": "<pb/><t>Nman Dios, chin t-xpich'un baja ex ojtzkima wanmiye; e tic' twitza wi'je ex ojtzkima tuj nnable;</t>", "24": "<t>ex que'yintza ka in chin bete tuj be mya ba'n, ex chin t-ẍakluma tuj be te jumajx.</t>"}