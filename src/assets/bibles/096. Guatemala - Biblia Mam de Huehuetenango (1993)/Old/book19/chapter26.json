{"1": "<pb/><e>Bitz tu'n David</e> <pb/><t>Nman, binchama wi'je porque ma chin bete tuj tumelxix. O'cx ti'ja ma tz'oc ke'xix nc'u'je Nman;</t>", "2": "<t>chin tque'yin baja, chin tk'onca tuj malbil, k'onca ke nximbetze tuj malbil cyuc'ix keju tbis nc'u'je.</t>", "3": "<t>Cucx in tzaj nna'ne tc'ujlalila ex cucx in tene tz'aklxix twitza;</t>", "4": "<t>mi jun maj o chin tene junx cyuc'il ke xjal nic'al yol ex minti' o tz'oc njunin wibe cyuc'il keju xmletz' ke.</t>", "5": "<t>Nne'l wic'une aju buyj tibil cyu'n ke xjal mya ba'n; mi jun maj o chin tene junx cyuc'il ke xjal jumajx mya ba'n ke.</t>", "6": "<pb/><t>Jacu tz'el ntx'jone nk'abe tu'n tel nic'baj ti'j minti' wile, waje tu'n nxi lak'e'ye twitz t-altara Nman,</t>", "7": "<t>ex tu'n cyxi nbitzane ke bitz te nimbil teya, ex tu'n cyxi nma'ne ke tbinchbena ma' cyxilen.</t>", "8": "<pb/><t>Nman, c'ujla'n tjaya wu'ne jatum najliya, aju lugar jatum tcubsa'n tajwalila.</t>", "9": "<t>Mi'n tak'a ambil tu'n ncyime ic tza'n in che cyim ke aj il; ex mi'n tbinchaya wi'je ic tza'n cbajel cyi'j ke byol xjal,</t>", "10": "<t>akeju cucx in cybincha'n mya ba'n ex in cyc'mo'n pwak nok tu'n mi tcub cysentens xjal cyu'n.</t>", "11": "<pb/><t>Atzun weye minti' wile; cyja'tzun chin tcloma, k'ak'antz tc'u'ja wi'je.</t>", "12": "<t>Atzun cycubsa'n nkane tibaj tx'otx' cyuw tten; ex cjawil nnimsa'ne Kman cywitz ke xjal etzan tu'n.</t>"}