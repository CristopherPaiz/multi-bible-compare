{"1": "<pb/><t>Tej kcub ke'ye ttzi nima tuj Babilonia, o oc tene ok'el tej ttzaj kna'ne aju ktanmiye Sión,</t>", "2": "<t>jaw kyobane ke quitar cywi' ke tze' chjaj ate' tuj tnam Babilonia.</t>", "3": "<t>Keju e je'x k'inte keye ex otok che yajlan keye, tzaj cyma'n tu'n koc tene bitzal ex tu'n t-xi kbitzane jun bitz te tzalajbil: cybitzanxe jun cybitz aj Sión, che chi keye.</t>", "4": "<pb/><t>¿Baka jacu bant tu'n kbitzane ti'j jun bitz te Kman tuj cytanmi txkantl xjal mya kxjalile?</t>", "5": "<t>Ka ma tzic' tna'la wu'ne aya tnam Jerusalén, ba'n tu'n toc tzkij nbank'abe.</t>", "6": "<t>Ka mi ma tzula ti'j nc'u'je ex ka mya mas nim ma chin tzalaje ti'ja cywitz mastl ti'xti in chin tzalaje ti'j, ba'n tu'n toc tlac'on tib wak'e twitz nc'o'ne.</t>", "7": "<pb/><t>Kman Dios, na'ntza aju o cybincha aj Edom tej tcub ti'j tnam Jerusalén cyu'n aj k'oj, cyma: E tcub xitj, e tcub xitj tcyakil tuc'ix t-simyentil, che chi aj Edom.</t>", "8": "<pb/><t>Aya tnam Babilonia jumajx cnajela. At tzalajbil teju xjal ck'olte t-xel teya ti'j ju mya ba'n ma tbinchaya ki'je.</t>", "9": "<t>At tzalajbil teju xjal ctzajel tzyunte ke tal c'wa'l ate' tuja tu'n cyoc t-xo'n ti'j abj ex tu'n cybaj puch'j.</t>"}