{"1": "<pb/><e>Bitz tu'n David</e> <pb/><t>Banin tten wanmiye Nman Dios, banin tten tu'n t-xi tbitzan ke bitz te teya. K'i'mel twatla, wanmiye.</t>", "2": "<t>Cyi'mel cywatle akeye chnab arpa ex quitar; oc chin jawil we'ye na'nxtok ttzaj t-xe cya'j.</t>", "3": "<t>Nman, oc cjawil nnimsa'na tuc'il bitz, cyxol ke tnam ex ke nasyon.</t>", "4": "<t>Porque ma'xix tc'ujlalila ic tza'n ju cya'j. Ex aju tyola axix toc max in japun canun twitz cya'j.</t>", "5": "<t>Nman Dios tcuba tibaj cya'j; nojni twitz tx'otx' tu'n tajwalila.</t>", "6": "<t>Ko ttzak'wentza; ko tcloma tu'n tipumala, tu'ntzun cytzokpet keju c'ujla'n tu'na.</t>", "7": "<pb/><t>Max tzaj yolin Dios tuj tja xjan ex tma: Tuc'il tzalajbil cbajel npa'ne tuj piẍin aju tx'otx' Siquem ex cbajel npa'ne ju chk'ajlaj Sucot.</t>", "8": "<t>Aju tx'otx' Galaad ex tx'otx' Manasés weye ke; aju tx'otx' Efraín ic tten te weye ic tza'n jun pasbil c'uxbil tjax tuj nwi'ye te makbil; aju tx'otx' Judá ic tten te weye ic tza'n nvare tu'n ncawine;</t>", "9": "<t>aju tx'otx' Moab ic tten te weye ic tza'n jun palangán jatum tu'n tel ntx'jo'ne ke nkane; ex tibaj tx'otx' Edom cxel nxo'ne nxajbiye te jun techal ka otok tz'oc te weye; oc chin jawil sch'ine tu'nju otok chin cambane cyi'j aj Filistey.</t>", "10": "<pb/><t>¿Alcye cxel k'inte weye tuj tnam toc muro ti'j? ¿Alcye cxel ẍaklunte weye tu'n npone max tuj Edom?</t>", "11": "<t>Nman Dios, ma ko el tic'una, minti'tl nne'tza cyuc'il ke ksoldadiye.</t>", "12": "<t>Ko tonintza tu'n tcub cyi'j aj k'oj ki'je, porque minti'x tajben aju onbil cyu'n xjal.</t>", "13": "<t>Nok tu'nju onbil tu'n Dios oc ko cambale; ex tu'n cbel cyi'j aj k'oj ku'ne.</t>"}