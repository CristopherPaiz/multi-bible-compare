{"1": "<pb/><t>¿Tiku'n in che jaw tilj ke xjal cyuj mastl nasyon? ¿Tiku'n in cub cyximan ke xjal jun cyximbetz nokx gan?</t>", "2": "<t>Ke rey ex ke cawil twitz tx'otx' mi'n cyaj tu'n cyniman Dios, ex junx in che yolin tu'n cyk'ojin ti'j Kman ex ti'j ju rey sc'o'maj tu'n.</t>", "3": "<t>In cyma'n cyja': Kco'pin el kib tuj cycaden. Kco'pin el aju c'albil ke cyu'n, che chi.</t>", "4": "<pb/><t>Ate Kman aju in cawin tuj cya'j in jaw tze'n cyi'j;</t>", "5": "<t>in che oc t-xobtza'n oc in tzaj tk'oj, ex in tma'n cye tuc'il ttx'u'jil:</t>", "6": "<t>Atzunju rey lu sc'o'maj wu'ne. Ma tz'oc nk'o'ne toclen tuj Sión aju witz ma tz'el npa'ne tu'n tajben weye.</t>", "7": "<pb/><t>Cxel nma'ne aju o tma Kman tu'n tbant. O tma weye: Aya ncy'ajal, ma chin oque te tmana ja'lo.</t>", "8": "<t>Kanintza ke nasyon weye tu'n cyoc te tetzbila ex jacu txi nk'o'ne tcyakil twitz tx'otx' teya.</t>", "9": "<t>Ccawila cyibaj ke nasyon tuc'il var c'uxbil; che najel tu'na ic tza'n jun c'il in baj buchj.</t>", "10": "<t>Ja'lo, akeye rey ex akeye in che cawin cyi'j xjal twitz tx'otx', tenx cynable ex tz'elx cynic'e ti'j xnak'tzbil lu.</t>", "11": "<t>Che ajbene te Kman tuc'il tzalajbil ex nimbil,</t>", "12": "<t>che moc'ecuye twitz tuc'il tchiylal, porque mya yajcu tzaj tk'oj ex jacu che baj cyime tu'n ax tuj be, porque jurat naj in tzaj tk'oj. <pb/>At tzalajbil cye keju nno'c ke' cyc'u'j ti'j tu'n cyclet.</t>"}