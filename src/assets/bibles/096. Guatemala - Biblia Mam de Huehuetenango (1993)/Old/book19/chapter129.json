{"1": "<pb/><e>Cybitz aj Israel oc in che jax tuj Jerusalén</e> <pb/><t>Nimcu maj o chin baj yajla'ne cyu'n xjal ttzyetlenx atxix tuj ncu'xumale -icxtzun tu'n cymante ke aj Israel ja'lo-,</t>", "2": "<t>nimcu maj o chin baj yajla'ne cyu'n xjal ttzyetlenx atxix tuj ncu'xumale, pero minti' o cub wi'je cyu'n.</t>", "3": "<t>O baj cyc'ixbisa'n ttzal wi'je tu'n asyal, ex bi'x jaket ttzal wi'je cyu'n,</t>", "4": "<t>pero ate Kman tz'aklxix te, ma chin clete tu'n tjak' cycawbil ke xjal mya ba'n.</t>", "5": "<t>Cubxwit cych'ixwi ex che elxwit ok ke aj k'oj ti'j tnam Sión.</t>", "6": "<t>Che ocxwit ic tza'n c'ul in tzaj ch'iy twi ja ex in tzkij na'nxtok tu'n tjaw bako'n.</t>", "7": "<t>Aju c'ul lu mlay noj tuj tk'ab xjal tu'n, aju xjal in chmon triw ex in baj tc'alo'n tuj che'lin.</t>", "8": "<t>Keju in che bet mlay txi cyma'n cye ke aj k'oj: Awt Kman cub cy'iwlante cyeye. <pb/>In che cub kcy'iwla'ne tuj tbi Kman, che chiwt.</t>"}