{"1": "<pb/><e>Bitz tu'n Asaf</e> <pb/><t>Che bitzane tuc'il tzalajbil te Dios aju k'ol kipumal. Cynimsa'n jawe aju Tdios Jacob, che sch'ine tuc'il tzalajbil.</t>", "2": "<t>Che bitzane tuc'il tk'ajk'ajel twi' tal tampor, tuc'ix chnab ex quitar.</t>", "3": "<t>Cyk'ajtzan oque chun oc ttzaj yec'un juntl ac'aj xjaw, ax icx oc ttijin xjaw, atzun k'ij lu tu'n tcub kic'sa'n aju nintz nink'ij.</t>", "4": "<t>Porque atzun mandamyent lu tzaj tk'o'n Tdios Jacob cye aj Israel;</t>", "5": "<t>atzun jun yol cyaj bant ti'j tu'n Dios cyuc'il tiyjil Jos√© tej tpon k'ojlel cyi'j aj Ejipt. O nbiye jun tk'ajk'ajel wibaj aju minti' ojtzki'n wu'ne, chi cyja':</t>", "6": "<t>Ma tz'el wi'ne iktz twi t-semila, ma cleta wu'ne tuj ak'untl cyuwxix.</t>", "7": "<t>Tuj yajbil teya in txquete tu'na, ex cleta wu'ne; tzaj ntzak'we'na max tuj muj in tininin wen; oc nk'o'ne tuj malbil cytzi' ke a' tuj Meriba.</t>", "8": "<t>Akeye xjal etzan keye wu'ne, cybintze aju yol cxel nma'ne cyeye; ba'nwt nxi cynimane, akeye aj Israel.</t>", "9": "<t>Mi'n tzaj cyi'ne jun cydiose tuj junxitl tnam; mi'n che c'ulune cywitz cydios ke xjal akeju minti' ojtzki'n cyu'ne.</t>", "10": "<t>Akine Cymane aju Cydiose, aju etz k'inte cyeye tuj Ejipt; cykanintze cywaye weye ex oc che nojele wu'ne.</t>", "11": "<pb/><t>Atzun ke xjal etzan wu'ne minti' inx bi'ne cyu'n; minti' inx nimane cyu'n aj Israel.</t>", "12": "<t>Cyja'tzun e cyaj nk'o'ne cucx tu'n cyten miban che bin, ex e ank'in ic tza'nx cyex cyajbil.</t>", "13": "<t>Nokwit inx bi'ne cyu'n aj Israel akeju etzan wu'ne, nokwit e bet cyuj ke nbeye,</t>", "14": "<t>juratwitlo cub cyi'j aj k'oj cyi'j wu'ne ex juratwitlo cub nk'o'ne cycastiw.</t>", "15": "<pb/><t>Keju in che ic'un ti'j Kman, juratwitlo cub cyi'j tu'n ex juratwitlo cub cycastiw te jumajx.</t>", "16": "<t>Mawtlo tz'oc tc'a'chan Dios ke xjal etzan tu'n tu'n tbanil triw, ex mawtlo tz'el txketle'n cyi'j tu'n ta'l cab te tjak' c'ul.</t>"}