{"1": "<pb/><e>A jlu o tz'ibanjtz tu'n David tej tten tuj tzkij tx'otx' tuj Judá</e> <pb/><t>Nman Dios, aya Ndiose. Tu'n tcyakil wanmiye in chin jyone ti'ja; nimxix tajbil wanmiye ti'ja ex enter nximlale taj ti'ja, ic kine ic tza'n tzkij tx'otx' ma baj tipun ex minti' a' tuj.</t>", "2": "<t>Wajbile tu'n toc nque'yine tuj tjaya ex tu'n toc nque'yine tipumala ex tajwalila.</t>", "3": "<t>Aju tc'ujlalila te weye mas ma' t-xilen twitz ju ank'ibl. Cxel nk'o'ne chjonte teya;</t>", "4": "<t>tuj tcyakil wank'ible cxel nk'o'ne chjonte teya ex cjawil nyec'une nk'abe twitza tu'n nyoline tuc'ila.</t>", "5": "<t>Bi'x ckebel nc'u'je ic tza'n jun xjal in noj tc'u'j tuj jun nintz wa'n tbanilxix, ex cxel nk'o'ne chjonte teya tu'n tzalajbil.</t>", "6": "<pb/><t>Oc coẍl kine te konic'an, nnu'la ti'j nc'u'je ex in chin oc tene ximal ti'ja,</t>", "7": "<t>porque aya onil weye. In chin tzalaje tu'nju cwentin kine tu'na.</t>", "8": "<t>Tocxix wanmiye ti'ja ex tzyu'nxix kine tu'n tbank'aba.</t>", "9": "<t>Keju cyaj chin cub cybyo'n che belex max t-xe'pun tx'otx';</t>", "10": "<t>che cymel tu'n spad, ex che bajel chyo'n cyu'n xo'j.</t>", "11": "<t>Pero akine rey oc chin tzalajele ti'j Dios; cycyakil keju in xi cyma'n jun yol axix toc twitz Dios che bitzal, atzun keju in che nic'an yol, clemetel cytzi'.</t>"}