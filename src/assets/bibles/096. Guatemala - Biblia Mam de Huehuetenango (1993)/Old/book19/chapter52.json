{"1": "<pb/><e>A jlu o tz'ibanjtz tu'n David tej tpon Doeg aju aj Edom k'malte tkanil te Saúl, ka otok tzul David tuj tja Ahimelec.</e> <pb/><t>¿Tiku'n in jaw tniman tiba ti'j ju mya ba'n in tbincha'na, aya at tipumal? Cucx tten tc'ujlalil Dios.</t>", "2": "<t>O'cx in ximana ti'j tu'n tbinchanteya mya ba'n; ic tten ttzi'ya ic tza'n jun cchil banin ttzi' porque nim in nic'ana yol.</t>", "3": "<t>Mas in tzalaja ti'j ju mya ba'n twitz ju ba'n, ex mas in tzalaja ti'j ju nic'aj yol twitz ju yol ax toc.</t>", "4": "<pb/><t>Mas in tzalaja cyi'j yol in che naj xjal cyu'n; jawni sbuna tu'n ttzi'ya.</t>", "5": "<t>Tu'ntzun jlu cnajela te jumajx tu'n Dios: ctzajel tzyu'na tu'n ex c'elex k'i'na tu'n tuj tjaya; cnajela tu'n cyxol xjal.</t>", "6": "<pb/><t>Oc cyila' ke xjal tz'aklxix jlu ex ctzajel t-xobil cyi'j; che oquel ten xmayil ti'j ju xjal lu, ex oc cyma':</t>", "7": "<t>Lutzun xjal lu, minti' ke' tc'u'j ti'j Dios tu'n tclet; o'cx k'ukl tc'u'j ti'j tk'inumabl ma'xix, ex cucx o binchan mya ba'n, che chilo.</t>", "8": "<t>Atzun weye, ic ntene ic tza'n jun tze' olivo cha'x tuj tja Dios; te jumajx cucx k'ukl nc'u'je ti'j tc'ujlalil.</t>", "9": "<pb/><t>Nman Dios, cucx cxel nk'o'ne chjonte teya ti'j ju ma tbinchaya; cckebel nc'u'je ti'ja cywitz ke nimal teya, tu'nju puro ba'na.</t>"}