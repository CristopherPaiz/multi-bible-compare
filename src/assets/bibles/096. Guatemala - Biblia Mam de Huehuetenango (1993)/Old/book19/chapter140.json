{"1": "<pb/><t>Nman, chin tcloma cywitz ke xjal mya ba'n; colina wi'je cywitz ke xjal jawni cywitz tu'n cyk'ojin,</t>", "2": "<t>ex cywitz keju o'cx in che ximan ti'j tu'n cybinchante mya ba'n ex tcyakil k'ij in tzaj k'oj cyu'n.</t>", "3": "<t>Puro tz'u'p twi' cyak' ic tza'n tak' jun lobaj; ic tten cyyol ic tza'n tvenen k'anti'.</t>", "4": "<pb/><t>Nman, colina wi'je tuj cyk'ab ke xjal mya ba'n, colina wi'je cywitz ke xjal jawni cywitz tu'n cyk'ojin ex cywitz keju in che ximan ti'j tu'n ncub tz'ake.</t>", "5": "<t>Akeju in jaw cyniman cyib ma cub cyk'o'n jun c'obil wi'je; ma cub cylic'un ke xyub ex ke sakbak tuj be te c'obil weye.</t>", "6": "<pb/><t>O txi nma'ne teya cyja' Nman Dios: Aya Ndiose, nchiye. Nman, bintza nkanbetze oc nkanine onbil teya.</t>", "7": "<t>Nman Dios, aya colol weye ma'xix tipumal, aya in colin ti'j nwi'ye tuj k'oj.</t>", "8": "<pb/><t>Nman, mi'n txi tk'o'na cye ke xjal mya ba'n aju in pon cyc'u'j ti'j; mi'n tak'a ambil tu'n tjapun aju in cub cyximan, tu'ntzun mi'n tjaw cyniman cyib.</t>", "9": "<t>Keju txolin cyten wi'jele e tcub tz'ak cyibajx aju mya ba'n in tzaj cykanin tibaj juntl.</t>", "10": "<t>E tcub tz'ak xk'a'l in c'ant tu'n k'ak' cyibaj; e cyxi xo'n tuj jul jalo ponin t-xe' jatum mlay che jatztl.</t>", "11": "<t>Mi'nwt cucx tten twitz tx'otx' aju xjal si'mil yol; bajwit yajla'n tu'n mya ba'n aju xjal jawni twitz tu'n tk'ojin, ex najxwit tu'n.</t>", "12": "<pb/><t>Ba'n wu'ne in xi tbincha'n Kman cyi'j ke meba ex in colin cyi'j ke xjal atx taj cye.</t>", "13": "<t>Ke xjal tz'aklxix cjawil cynimsa'n tbiya; ke xjal in che bet tuj tumel che najal twitza.</t>"}