{"1": "<pb/><e>Bitz tu'n David</e> <pb/><t>Ko tcloma Nman porque minti'tl in che niman xjal teya; minti'tl in che bet xjal tuj tumelxix.</t>", "2": "<t>In che nic'an yol cyxolx jun tuc'il juntl; xmletz' che yolin ex in che yolin tu'n cab cyc'u'j.</t>", "3": "<pb/><t>Che najxwit tu'n Kman cycyakil xjal xmletz' ke, ex cyuc'ix keju in cyma'n nimcu yol te cynimbil cyib,</t>", "4": "<t>in cyma'n cyja': Jacu ko camban nok tu'n ktzi'; ex axte ktzi' jacu colin ki'j. Â¿Alcye jun jacu cub k'onte jun ley kibaj? Che chi.</t>", "5": "<pb/><t>Ex atzun yol lu ma tma Kman: Akine chin jawil we' ex che cletel wu'ne ke xjal in che baj yajla'n ex ke xjal meba. Che cletel wu'ne ic tza'n cye cyajbil.</t>", "6": "<pb/><t>Ke yol in tzaj ttziyan Kman tbanilxix ke; ic cyten ic tza'n sak pwak tbanilxix ex ktz'uminxix twitz tetzlenxi wuk maj tuj jorni.</t>", "7": "<t>Tu'na Nman ko oquel tcwentina; cucx ko cletele tu'na cywitz ke xjal mya ba'n ke.</t>", "8": "<t>Ke xjal mya ba'n in che bet tuj tcyakil lugar, ex cycyakil xjal in jaw cynimsa'n aju mya ba'n.</t>"}