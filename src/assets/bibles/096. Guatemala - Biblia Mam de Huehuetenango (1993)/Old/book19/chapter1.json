{"1": "<pb/><t>At tzalajbil teju xjal minti' in xi tbi'n cyconsej ke binchal mya ba'n, minti' in bet tuj cybe aj il, ex minti' in cub ke' cyxol ke xjal in che xmayin ti'j Dios,</t>", "2": "<t>nok o'cx in tzalaj ti'j tley Kman Dios, ex cucx in ximan ti'j k'ijl ex konic'an.</t>", "3": "<t>Aju xjal lu ic tten ic tza'n jun wi' tze' awa'n ttzi nima, in tk'o'n twitz tujxix tk'ijlalil ex minti' in tzkij t-xak. Tcyakilju in tbincha'n ba'n nne'la.</t>", "4": "<pb/><t>Atzun ke binchal mya ba'n, mya ic cyten, cyja' in che oc ic tza'n mu'p in xi ikan tu'n cyk'ik'.</t>", "5": "<t>Cyja'tzun mlayx che clet ke binchal mya ba'n tuj tk'ijlalil jwisi; ex mlay che ten ke aj il cyxol ke xjal tz'aklxix.</t>", "6": "<t>Porque cwentin keju tz'aklxix tuj cybe tu'n Kman; atzun cye ke mya ba'n, atzun in xi' cybe tuj najen.</t>"}