{"1": "<pb/><e>Bitz tu'n David, tu'n cybitzan aj Israel oc in che jax tuj Jerusalén</e> <pb/><t>Nim o chin tzalaje tej ttzaj cyma'n xjal weye: Ko' tuj tja Kman Dios.</t>", "2": "<t>Aya tnam Jerusalén, ma ko ule ttzi tpwertila.</t>", "3": "<t>Aju tnam Jerusalén mejor binchben te, cyjunin cyib ke ja wen.</t>", "4": "<t>Atzun in che ul cycyakil c'loj cyiyjil aj Israel akeju etzan tu'n Kman, ex in che ul k'ol chjonte te Kman ic tza'nx o tma cye.</t>", "5": "<t>Atzun ate' ke jusgad tu'n t-xi binchet cyi'j xjal, ex atzun ate' ke cyk'ukbil rey tu'n cycawin, akeju tiyjil David.</t>", "6": "<pb/><t>Cymanxe tu'n tcyakil cyanmiye aju yol lu: Akeye aj Jerusalén cuchiwt tu'n cytene tuj txubtxaj, ex cuchiwt tu'n cyten tuj txubtxaj keju at cyc'ujlalil ti'j tnam Jerusalén.</t>", "7": "<t>Cuchiwt tu'n cyten tuj txubtxaj ke xjal najl tuj Jerusalén, ex cuchiwt tu'n cyten segur cycyakil ke nmak ja tuj tnam.</t>", "8": "<pb/><t>Atzun ja'lo, tu'n cylaj ke wermaniye ex ke wuc'ile cxel nma'ne cyja': Cuchiwt tu'n cytene tuj txubtxaj akeye najl tuj tnam Jerusalén.</t>", "9": "<t>Tu'n tlaj tja Kman Dios c'oquel tilil wu'ne tu'n cytene ba'n.</t>"}