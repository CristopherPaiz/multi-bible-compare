{"1": "<pb/><e>Bitz tu'n David</e> <pb/><t>Aya Nman, mi'n chin cub tcawina tuc'il tk'oja, mi'n cub tk'o'na ncastiwoye tuc'il ttx'u'jila.</t>", "2": "<t>Aya Nman, k'ak'antz tc'u'ja wi'je tu'nju nna'ne minti' wipune. Aya Nman, chin tk'anan oca porque in lu'lun nximlale.</t>", "3": "<t>In chin lu'lune tu'n nxobile. Yajtzun teya Nman, ¿jtojtzun chin tzaj tonina?</t>", "4": "<pb/><t>Ttzaja Nman, chin tcloma, chin tcloma tu'n tc'ujlalila.</t>", "5": "<t>Mi jun xjal otok cyim jacu tzaj na'nte teya; ¿alcye jun cyimni jacu jaw nimsante teya tuj mukbil?</t>", "6": "<t>Ma chin sicte tu'n ok'el. Tcyakil konic'an in chin ok'e nim, ma tz'ac' nk'axwi'ye tu'n ta'l nwitze.</t>", "7": "<t>Ma tz'oc muj ti'j tbak' nwitze tu'n c'ixc'oj; ma tz'oc muj ti'j nwitze nok tu'n cylaj ke aj k'oj wi'je.</t>", "8": "<pb/><t>Cypa'mil cyibe wi'je akeye binchal mya ba'n, porque ma tbi Kman tk'ajk'ajel nwi'ye in chin ok'e.</t>", "9": "<t>Ma txi tbi'n Kman aju ncubsbile, ma c'met nna'j Diose tu'n.</t>", "10": "<t>Ke aj k'oj wi'je ctzajel cych'ixwi ex ctzajel baj cyc'u'j, ex minaben che elel ok tu'n cych'ixwi.</t>"}