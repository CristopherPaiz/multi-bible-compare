{"1": "<pb/><e>Bitz cyu'n ke tiyjil Cor√©</e> <pb/><t>A Dios colol ki'j ex k'ol kipumal; a onil ke tuj k'ij oc ttzaj yajbil ki'j.</t>", "2": "<t>Cyja'tzun mlay ko xob masque baj yucch tx'otx', ex masque cyja' cyxi' baj ke witz tuj mar tu'n cycu'pun max t-xe',</t>", "3": "<t>masque julin mar wen ex masque pulin wen, ex masque che lu'lun ke witz tu'n cytx'u'jil.</t>", "4": "<pb/><t>At jun nima in ttzalajsa'n ke xjal ate' tuj tnam cub tbincha'n Dios, aju tnam lu mas xjanxix ex toc te tnajbil Dios, aju Dios Tajaw Tcyakil.</t>", "5": "<t>Tuj tnam lu atzun ta' Dios, cyja'tzun mlay yucch; ex ax Dios onil te oc tcub spic'e'.</t>", "6": "<t>In che tzanun ke nasyon ex in che lu'lun ke cawbil, ex in cub ulj tx'otx' oc ttzaj k'ajt Dios.</t>", "7": "<pb/><t>Ate Kman aju Tajaw Tcyakil at kuc'il. Ate Dios colol ki'j, aju Tdios Jacob.</t>", "8": "<t>Cytzaje ex cyque'yinxe aju xobajilxix ma tbincha Kman twitz tx'otx'.</t>", "9": "<t>Ma we' tcyakil k'oj tu'n tuj tcyakil twitz tx'otx', ma che cub ttokan ke xobl plech cyuc'ix ke lans, ex ma tz'oc tk'o'n cyk'ak'al ke carwaj in che ajben tuj k'oj.</t>", "10": "<t>Chi Dios: Cycolinxe tu'n cyk'ojine, tz'elx cynic'e wi'je ka akine Dios. Akine nejenel cyibaj cycyakil nasyon. Ex akine nejenel cyibaj cycyakil xjal ate' twitz tx'otx'.</t>", "11": "<pb/><t>Ate Kman aju Tajaw Tcyakil at kuc'il. A Dios colol ki'j, aju Tdios Jacob.</t>"}