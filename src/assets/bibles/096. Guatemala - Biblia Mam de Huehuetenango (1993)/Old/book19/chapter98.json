{"1": "<pb/><e>Jun bitz</e> <pb/><t>Cybitzanxe jun bitz ac'aj te Kman porque o tbincha ke binchben ma'xix cyxilen. O camban ti'j tcyakil tu'nju tipumal ma'xix ex tu'n tk'ab xjan.</t>", "2": "<t>O tzaj tma'n Kman tkanil aju tcambabl, o tzaj tyec'un aju tten tz'aklxix cywitzcu ke nasyon;</t>", "3": "<t>ma tzaj tna'n tc'ujlalil cyi'j aj Israel, ex cucx tjapun tu'n aju o txi ttziyan cye. Tuj tcyakil twitz tx'otx' o ilwaj aju cambabl tu'n Kman Dios.</t>", "4": "<pb/><t>Che bitzane te Dios tuc'il tzalajbil akeye najl tuj tcyakil twitz tx'otx'; che tzalajxe nim ex che bitzane ke bitz.</t>", "5": "<t>Che bitzane ke bitz te Kman tuc'il tk'ajk'ajel twi chnab arpa, ex tuc'il tk'ajk'ajel cywi quitar.</t>", "6": "<t>Che bitzane tuc'il tzalajbil twitz Kman aju rey; che bitzane tuc'il tk'ajk'ajel cywi' chun.</t>", "7": "<pb/><t>E tjululun mar tuc'ix tcyakilju at tuj, tuc'ix tx'otx' ex cycyakil keju najl twitz;</t>", "8": "<t>e cyjaw tzalaj ke nima; e cysch'in ke witz junx tuc'il tzalajbil,</t>", "9": "<t>twitz Kman aju tzul cawil twitz tx'otx'. Parej ccawil cyibaj ke tnam ate' twitz tx'otx', ex tuj tumelxix.</t>"}