{"1": "<pb/><e>Bitz tu'n David</e> <pb/><t>Mi'n jaw cyakpaja tu'n cylaj ke xjal mya ba'n, mi'n tzaj tx'a'l tc'u'ja cyi'j ke binchal mya ba'n,</t>", "2": "<t>porque jurat naj che najel ic tza'n ch'im in tzkij, ex che bel motx'j ic tza'n c'ul.</t>", "3": "<pb/><t>Ke'c tc'u'ja ti'j Kman ex binchama ju ba'n, tz'ank'ina twitz tx'otx' ex cucx nimanxa tyol.</t>", "4": "<t>Tzalajxa ti'j Kman, ex tzul tk'o'n teya aju in pon tc'u'ja ti'j.</t>", "5": "<t>Okxenanx tiba tuj tk'ab Kman, ke'c tc'u'ja ti'j ex tzul onil teya.</t>", "6": "<t>Cbel tyec'un Dios cywitz xjal aju tbinchbena ba'n ex ju ttena tz'aklxix, ic tza'n tkan k'ij oc nno'c chilcuk'ij.</t>", "7": "<pb/><t>Txulecuya twitz Kman ex nok ayona ti'j oc tul onil teya. Mi'n tzaj tx'a'l tc'u'ja ti'j ju xjal jurat in jaw ti'n naj tipun, ex mi ti'j ju xjal in cub t-ximan tu'n tbinchante mya ba'n.</t>", "8": "<pb/><t>Colinxa k'oj ex colinxa tu'n ttzaj tlo'ch tc'u'ja; mi'n jaw k'ojla, porque tu'ntzun jlu in xi' jun yol tuj tilil.</t>", "9": "<t>Ax toc che elex lajo'n ke xjal mya ba'n, atzun keju k'ukl cyc'u'j ti'j Kman che oquel etzal teju tx'otx'.</t>", "10": "<pb/><t>Nok ch'intl taj tu'n cycub naj keju mya ba'n, masque ma tz'oc tena jyolte cye pero mlay che cnet tu'na.</t>", "11": "<t>Atzun ke xjal mans che oquel etzal teju tx'otx', ex puro tuj txubtxaj che tel.</t>", "12": "<pb/><t>Aju xjal mya ba'n in cub ten ximal ti'j tza'n tten tu'n tnaj ju xjal ba'n, ex in xi tque'yin ti'j in k'ojl wen.</t>", "13": "<t>Atzunte Kman nok in jaw tze'n ti'j ju xjal mya ba'n, porque ba'n tu'n ka ch'ix tpon or tu'n tnaj.</t>", "14": "<pb/><t>Ke binchal mya ba'n in jatz cyi'n cyspad tuj tjayil, ex nne'l cyxkinin tak'al xobl cyplech, tu'n cycub ke xjal meba cyu'n ex ke mans ex keju in che bet tuj tumel.</t>", "15": "<t>Pero tu'nx cyspad cbajel xyu'n cyanmi, ex che bajel tokj ke xobl cyplech.</t>", "16": "<pb/><t>Aju ch'in at teju xjal ba'n, mas nim t-xilen twitz cyk'inumabl ke xjal mya ba'n.</t>", "17": "<t>Porque c'elel ti'n Kman cyipumal ke xjal mya ba'n, atzun ke xjal ba'n che bel ttzyu'n tu'n mi cycub tz'ak.</t>", "18": "<pb/><t>Keju minti' cypaltil, cwentin ke tu'n Kman, ex aju cyetzbil cucx ctel te jumajx.</t>", "19": "<t>Tuj tk'ijlalil mya ba'n oc ttzaj we'yaj, mlay cub cych'ixwi tu'nju at nim cywa.</t>", "20": "<pb/><t>Atzun ke xjal mya ba'n, che bajel tz'e'y ic tza'n tzkij ch'im, ex ke aj k'oj ti'j Kman che bel naj ic tza'n sib.</t>", "21": "<pb/><t>Aju xjal mya ba'n in tkanin tch'ex ex minti'tl nna'j tchjo'n, atzunte xjal ba'n in tz'e'y tc'u'j ti'j juntl ex in xi tk'o'n cotzbaj.</t>", "22": "<t>Keju cy'iwla'n tu'n Kman oc cyc'ma' tx'otx' te cyetzbil, atzun keju tcub cysentens tu'n, che najel.</t>", "23": "<pb/><t>In xi tyec'un Kman alcye be tu'n t-xi ti'n xjal, ex in cub tk'o'n tuj be ba'n nne'l tuj twitz;</t>", "24": "<t>masque ma tzic' tz'ak, pero in jaw twaban tib, porque tzyu'n tk'ab tu'n Kman.</t>", "25": "<pb/><t>Cu'xun kine nej, atzun ja'lo ma chin tijine; pero bajx wile jun xinak ba'n otok cyaj colin, ex bajx wile in che mo'n ke tc'wa'l.</t>", "26": "<t>Tcyakil k'ij in k'ak'an tc'u'j cyi'j xjal ex in xi tk'o'n pwak te cych'ex; ke tc'wa'l in che cub cy'iwla'n tu'n Kman.</t>", "27": "<pb/><t>Pa'mil tiba ti'j ju mya ba'n ex binchama ju ba'n, ex cucxtzun ctel tnajbila.</t>", "28": "<t>In tzalaj Kman ki'j ka in kbincha'n ju tz'aklxix, ex minti' in che cyaj tcolin keju wa'lxix tuj cyocslabl, atzun keju mya ba'n, in che naj tu'n ex minti' in cyaj tk'o'n cyiyjil.</t>", "29": "<t>Ke xjal ba'n oc che etzal ti'j ju tx'otx', ex ax che tel tuj te jumajx.</t>", "30": "<pb/><t>Aju xjal ba'n at tnabl tyol ex in yolin tuj tumel,</t>", "31": "<t>tcu'x tley Dios tuj tanmi, ex mlayx jaw jilj tkan.</t>", "32": "<pb/><t>Aju xjal mya ba'n in xk'ukin ti'j ju xjal ba'n, ex in ximan ti'j tu'n tcub tbyo'n;</t>", "33": "<t>pero mlay txi tk'o'n Kman ambil te tu'n tcub tz'ak xjal ba'n tuj tk'ab, ex oc toc xjal ba'n tuj xjel, mlay tak' Dios ambil tu'n tcub t-sentens.</t>", "34": "<pb/><t>Ke'c tc'u'ja ti'j Kman ex nimanxa, tu'ntzun jlu cjawil nimsa'na tu'n ex ctzajel tk'o'n aju tx'otx' te tetzbila, ex oc tila'ya oc cynaj ke xjal mya ba'n.</t>", "35": "<pb/><t>O wile ju xjal mya ba'n ex puro jawni, ic tten ic tza'n jun tze' cyja' tch'iy wen ex puro pim t-xak;</t>", "36": "<t>pero tej wic'e juntl maj ya mi a'l, in jyone ti'j pero minti' cnet wu'ne.</t>", "37": "<pb/><t>K'o'nca cwent ti'j ju xjal tz'aklxix ex minti' tpaltil; tuj tk'ijlalil tzul ctel xjal lu tuj txubtxaj.</t>", "38": "<t>Atzun keju miban che niman, che najel te jumajx; tuj tk'ijlalil tzul che najel ke mya ba'n.</t>", "39": "<pb/><t>In che clet ke xjal tz'aklxix tu'n Kman, a in colin cyi'j tuj tk'ijlalil yajbil.</t>", "40": "<t>A Kman onil cye ex in che colpet tu'n. In che clet tu'n tuj cyk'ab keju mya ba'n, tu'nju atzun k'ukl cyc'u'j ti'j tu'n cyclet.</t>"}