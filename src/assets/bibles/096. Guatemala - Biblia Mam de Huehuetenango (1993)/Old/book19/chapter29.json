{"1": "<pb/><e>Bitz tu'n David</e> <pb/><t>Akeye anjel, cynimsan jawe Kman; cynimsan jawe tu'nju tipumal ex tu'nju tajwalil,</t>", "2": "<t>Cynimsan jawe aju tbi Kman tbanilxix, ex che c'ulune te tuj lugar xjan, aju tbanilxix.</t>", "3": "<pb/><t>Aju tk'ajk'ajel twi' Kman in k'ajt tibaj mar; aju Dios ma'xix tajwalil in tininin wen; ate Kman tcubsa'n tibaj nintz mar.</t>", "4": "<t>Aju tk'ajk'ajel twi' Kman cyuwte; aju tk'ajk'ajel twi' Kman nimxix tipumal;</t>", "5": "<t>tu'n tk'ajk'ajel twi' Kman in che baj jachj ke tze' wi'ten. Tu'n Kman in che baj tjachin ke tze' wi'ten twi witz Líbano.</t>", "6": "<t>In che tzaj lu'lun ke witz Líbano ex Sirión tu'n; ex in bant cyt'icpaj tu'n, ic tza'n ke tor ex ke tal tor.</t>", "7": "<t>Tuj tk'ajk'ajel twi' Kman nne'tz tkan k'ak';</t>", "8": "<t>tu'nju tk'ajk'ajel twi' Kman in jaw lu'lun aju lugar minti' cynajbil xjal tuj; tu'n Kman in jaw lu'lun aju lugar minti' cynajbil xjal tuj, aju tcub tuj Cades.</t>", "9": "<t>Tu'n tk'ajk'ajel twi' Kman in che baj kutz'j ke tze' c'ol ex in che cyaj ten ke chc'ul minti' jun wi' tze' cyuj. Tuj tja Dios cycyakil in xi cyk'o'n nimbil te.</t>", "10": "<pb/><t>Ate jbal tcyaj tjak' tcawbil Kman, ex ate Kman toc te rey tu'n tcawin te jumajx.</t>", "11": "<t>In xi tk'o'n Kman cyipun ke xjal etzan tu'n, ex in che cub tcy'iwla'n tu'n cyten tuj tzalajbil.</t>"}