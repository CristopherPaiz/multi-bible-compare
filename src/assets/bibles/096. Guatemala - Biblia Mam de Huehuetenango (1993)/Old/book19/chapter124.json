{"1": "<pb/><e>Bitz tu'n David tu'n cybitzan aj Israel oc in che jax tuj Jerusalén</e> <pb/><t>Ba'n tu'n cymante aj Israel cyja': Nokwit mya a o ten Kman kuc'il,</t>", "2": "<t>nokwit mya a o ten Kman kuc'il tej cyoc tzokpaj ke xjal ki'j,</t>", "3": "<t>itz'xwitlo ko' tej kxi cybalk'u'n tej ttzaj nim cytx'u'jil ki'j.</t>", "4": "<t>Mawtlo ko'x ikan tu'n a' ex mawtlo ko cyaj tjak'.</t>", "5": "<t>Mawtlo ko cyaj tjak' jun nintz a' in julin wen.</t>", "6": "<pb/><t>Nimanxwit tbi Kman tu'nju minti' ma tak' ambil tu'n kbaj luẍin tu'n twitz cye' ic tza'n tu'n jun txcup.</t>", "7": "<t>Ma ko colpaj te c'obil ic tza'n in colpaj jun chyu'j twitz jun byol chyu'j; xcub lakj c'obil ex cyja'tzun xko colpaj.</t>", "8": "<t>A Kman onil ke, aju binchal cya'j ex tx'otx'.</t>"}