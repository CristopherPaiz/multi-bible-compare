{"1": "<pb/><e>Bitz tu'n David te nimsabl tbi Dios</e> <pb/><t>Nman Dios ex Nreye, cjawil nnimsa'ne tbiya tu'nju ma' toclena, ex cxel nk'o'ne chjonte teya te jumajx.</t>", "2": "<t>Tcyakil k'ij cxel nk'o'ne chjonte teya ex cjawil nnimsa'ne tbiya te jumajx.</t>", "3": "<t>Ba'n tu'n tjaw knimsa'n tbi Kman porque ma' toclen. Mlay tz'el baj knic' ti'j toclen ma'xix.</t>", "4": "<pb/><t>Cxel cytx'olba'n ke mambaj cye cyc'wa'l cyi'j ke tbinchbena nim cyipumal, ex cxel cyk'o'n chjonte teya ti'j tak'unbena.</t>", "5": "<t>Che yolil ti'j tajwalila ex ti'j toclena ma'xix, atzun weye chin yolile ti'j tbinchbena ma' t-xilen.</t>", "6": "<t>Che yolil ti'j tbinchbena ma' tipumal ex xobajilxix, atzun weye chin yolile ti'j toclena ma'xix.</t>", "7": "<t>Che yolil ti'j t-xtalbila ma'xix, ex che bitzal tu'n cymante ka aya tz'aklxix.</t>", "8": "<pb/><t>In k'ak'an tc'u'j Kman ki'j ex in tz'e'y tc'u'j ki'j; yaj in tzaj tk'oj ex nim tc'ujlalil ki'j.</t>", "9": "<t>Ba'nte Kman cyuc'il cycyakil, ex c'ujla'n cycyakil tch'isben tu'n.</t>", "10": "<pb/><t>Nman, cycyakil tch'isbena ba'n tu'n t-xi cyk'o'n chjonte teya, ex ke ocslal ti'ja ba'n tu'n t-xi cyk'o'n chjonte teya.</t>", "11": "<t>Ba'n tu'n cyyolin ti'j tajwalila tuj tcawbila, ex ba'n tu'n cyyolin cyi'j ke tbinchbena ma'xix cyipumal.</t>", "12": "<t>Ba'n tu'n cyyolin ke xjal ti'j tipumala ex ti'j tajwalila tuj tcawbila.</t>", "13": "<t>Minti' bajsbil te tcawbila, ex ccawila tuj tcyakil tabk'iyil te jumajx.</t>", "14": "<pb/><t>Ate Kman onil cye keju in che jaw tolj ex in che jaw twaban keju cyja' cyic' tz'ak.</t>", "15": "<t>Cycyakil in che que'yin ti'ja ex in che ayon tu'n cyxi tc'a'chana oc tpon tajben cye.</t>", "16": "<t>Tcyakil in xi tk'o'na cye ax tu'n t-xtalbila, ex in che noj cycyakil ke tch'isbena.</t>", "17": "<t>Tz'aklxix te Kman tuj tcyakilju in tbincha'n, ex at tc'ujlalil cyi'j cycyakil.</t>", "18": "<t>Nikayin ta' Kman cyi'j keju in che cubsan twitz, akeju axix toc cyu'n.</t>", "19": "<t>In xi tk'o'n aju in cykanin keju in che niman te, ex oc t-xi cykanin onbil te in che tzaj tbi'n ex in che clet tu'n.</t>", "20": "<t>Ate Kman clol cye keju in che c'ujlan te, atzun ke xjal mya ba'n in che naj tu'n.</t>", "21": "<pb/><t>Cjawil nnimsa'ne tbi Kman, ex ba'n tu'n tjaw nimsa'n tbi xjan cyu'n cycyakil xjal, te ja'lo ex te jumajx.</t>"}