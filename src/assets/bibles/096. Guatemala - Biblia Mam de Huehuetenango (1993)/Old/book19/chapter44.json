{"1": "<pb/><e>Bitz cyu'n ke tiyjil Coré</e> <pb/><t>Nman Dios, tu'n kẍcyine o kbiye, o tzaj cyma'n ke kmane keye ti'j ju tbinchaya tuj k'ij tej cyten ke kxe'chele, tuj tk'ijlalil ojtxi:</t>", "2": "<t>tu'nx tk'aba e ex tlajo'na ke xjal mya ocslal ti'ja, cub tk'o'na cycastiw ke nasyon, ex atzun e cub tk'o'na ke kxe'chele tuj cytx'otx'.</t>", "3": "<t>Mya tu'n cyex cyk'ab ex mya tu'n cyex cyspad e camban; mya cyu'nx o tzyet aju tx'otx'. O tzyet tu'n tipumala ex tu'n tk'aba ex tu'n t-xtalbila cyibaj, porque c'ujla'n ke tu'na.</t>", "4": "<pb/><t>Aya nreye. Aya Ndiose. Tu'na o camban aju tnam etzan tu'na.</t>", "5": "<t>Nok tu'na o cub cyi'j ke aj k'oj ku'ne, tu'n tipumala e cub tz'ak twitz tx'otx' keju e oc tzokpaj ki'je.</t>", "6": "<t>Porque mlay tz'oc ke' nc'u'je ti'j xobl plech k'i'n wu'ne, ex mlay chin cambane tu'nju nspadiye;</t>", "7": "<t>tu'na cub cyi'j ke aj k'oj ku'ne, ex tu'na cub cych'ixwi keju in che ic'un ki'je.</t>", "8": "<t>Nok ti'ja in ko tzalaje Kman Dios, ex cucx cjawil knimsa'ne tbiya.</t>", "9": "<pb/><t>Pero ma ko el tic'una; ex ma cub tk'o'na kch'ixwiye. Ex minti'tl in beta cyuc'il ksoldadiye oc cyex tuj k'oj.</t>", "10": "<t>Tu'nju minti' ma tz'onina kuc'ile ma ko el oke cywitz ke aj k'oj ki'je; ex keju in che ic'un ki'je in xi cyelk'a'n aju at keye, ex in xi cyi'n nok alcye cyaj.</t>", "11": "<t>Ma ko'x tk'o'na tuj cyk'ab ic tza'n jun ẍne'l in xi k'i'n tu'n tpon jatum tu'n tcub byo'n; ex ma ko baj t-sputuna cyxol ke xjal mya ocslal ke ti'ja;</t>", "12": "<t>puro barat ma txi tc'a'yina ju tnam etzan tu'na, ex minti' jun ma tcambaya ti'j tu'nju ma txi tc'a'yina.</t>", "13": "<t>Tu'na ma tzaj kch'ixwiye cywitz ke kvesine, ma ko oque te tzebl ex te xmaybil cyu'n keju txolin cyten ki'jele.</t>", "14": "<t>Tu'na in che xmayin ki'je ke xjal mya ocslal ti'ja; ex oc koc que'yine cyu'n, in xi cyyucun cywi' te xmaybil keye.</t>", "15": "<t>Tcyakil k'ij in tzaj nch'ixwiye; ex tu'n nch'ixwiye xi wewan nwitze,</t>", "16": "<t>tu'n cyyol keju in che yasun ex in che ilin wi'je, ex tu'n cylaj ke aj k'oj ex keju cyaj tu'n t-xelin wi'je cyu'n.</t>", "17": "<pb/><t>Ma tzaj jlu ki'je mya tu'nju mawt tzic' tna'njtza ku'ne. Bajx ko el jolpaje ti'j ju yol o cyaj bant ti'j tu'na.</t>", "18": "<t>Minti' in cub kximane tu'n tcyaj kcoline, ex minti' ma che cyaj kk'o'ne ke tbeya.</t>", "19": "<t>Atzun teya ma ko naje tu'na cyuj ke lugar tzkij tx'otx' minti' cynajbil xjal tuj. Ma ko cub tk'o'na tjak' jun klolj xobajilxix.</t>", "20": "<t>Nokwit ma tzic' tna'njtza ku'ne, Dios, ex nokwit ma ko c'ulune twitz junxitl dios,</t>", "21": "<t>mawtlo tila, porque nne'l tnic'a ti'j aju at tuj ewaj tuj tanmi xjal.</t>", "22": "<t>Pero nok tu'n tlaja cucx nne'lje' ki'je tu'n kcub byo'ne; in ko oc k'o'ne ic tza'n ke ẍne'l in che cub byet.</t>", "23": "<pb/><t>¿Tiku'n nnic' tana, Nman? K'i'mel twatla, k'i'mel twatla. Mi'n ko el tic'una te jumajx.</t>", "24": "<t>¿Tiku'n in xi tewan tiba? ¿Tiku'n ma tzic' kna'njtze tu'na? Nimxix in ko yajlanjtze ex ato'ye tuj bis.</t>", "25": "<t>Ma baj kipune ex ma tzaj kbise ex lu kximlale palch twitz tx'otx'.</t>", "26": "<t>We'ctza, tzaja onil keye ex ko tcloma tu'n tc'ujlalila ma'xix.</t>"}