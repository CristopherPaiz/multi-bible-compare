{"1": "<pb/><t>Nimanxwit tbi Kman. <pb/>Cjawil nnimsa'ne Kman tu'n tcyakil nc'u'je.</t>", "2": "<t>Cjawil nnimsa'ne Kman acux itz'x kine; cxel nbitzane bitz te Ndiose acux atinxe twitz tx'otx'.</t>", "3": "<t>Mi'n tz'oc ke' cyc'u'je cyi'j ke xjal ma' cyoclen, porque ax xjal ke, ex minti' colbil cyuc'il,</t>", "4": "<t>oc cycyim oc che oquel te kuk juntl maj, ex axtzun k'ij lu cbajel aju otok cub cyximan tu'n tbant.</t>", "5": "<pb/><t>At tzalajbil teju xjal in tc'mo'n onbil tu'n Tdios Jacob ex nno'c ke' tc'u'j ti'j Kman, aju Tdios.</t>", "6": "<t>Tu'n o bant cya'j tuc'ix tx'otx' ex mar ex tuc'ix tcyakilju at cyuj. Cucx in japun tu'n Dios aju yol in tzaj ttziyan.</t>", "7": "<t>In xi tbincha'n cyi'j keju in che baj yajla'n ex in xi tk'o'n cywa keju nne'l cyc'u'j. <pb/>In che etz ttzokpi'n Kman ke pres;</t>", "8": "<t>In jaket cywitz ke moẍ tu'n, in che jaw twaban keju o che cub tz'ak; in tc'ujla'n ke xjal tz'aklxix;</t>", "9": "<t>in colin Kman cyi'j ke stranjer xjal ex in che oc tcwentin ke c'wa'l minti' cyman ex cytxu' ex cyuc'ix ke meba xu'j; atzun cye xjal mya ba'n in che el tzpet ti'j cybe tu'n.</t>", "10": "<pb/><t>Aya tnam Sión, cucx ccawil Kman; aju Tdiosa cucx ccawil tuj tcyakil tabk'iyil. <pb/>Nimanxwit tbi Kman.</t>"}