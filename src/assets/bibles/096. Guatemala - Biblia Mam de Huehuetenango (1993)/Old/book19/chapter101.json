{"1": "<pb/><e>Bitz tu'n David</e> <pb/><t>Waje tu'n tjaw nnimsa'na tu'nju tc'ujlalila ex tu'nju tz'aklxixa; waje tu'n cyxi nbitzane ke bitz teya Nman;</t>", "2": "<t>waje tu'n wank'ine tuj tumelxix. Â¿Jtoj tzula onil weye? C'oquel tilil wu'ne tu'n ntene minti' npaltile tuj njaye;</t>", "3": "<t>mlay pon nc'u'je ti'j ju mya ba'n. <pb/>Nne'l wic'une cybinchben ke xjal ma tz'el cypa'n cyib ti'j Dios; mlayx txi nk'o'ne ambil cye tu'n cyoc lak'e' wi'je.</t>", "4": "<t>Ke ximbetz jumajx mya ba'n che elel nlak'ba'ne wi'je: mi'n waje tu'n nbinchanteye jun mya ba'n.</t>", "5": "<t>Wu'ne cwebel cyyolin keju tuj ewaj in che yolin mya ba'n cyi'j cyvesin; mlay tzic'x wu'ne keju in jaw cyniman cyib ex jawni cywitz.</t>", "6": "<pb/><t>C'oquel nk'o'ne nwitze cyi'j ke xjal tz'aklxix tu'ntzun cyten wuc'ile; o'cx che ajbel weye keju in che ank'in tuj tumelxix.</t>", "7": "<t>Atzun ke xjal sbul mlay txi nk'o'ne ambil cye tu'n cyten tuj njaye; mi jun xjal nic'al yol jacu cub ten nwitze.</t>", "8": "<t>Teyle junjun k'ij che najel wu'ne cycyakil xjal mya ba'n; che elex nlajo'ne tuj tnam etzan tu'n Kman cycyakil xjal binchal mya ba'n.</t>"}