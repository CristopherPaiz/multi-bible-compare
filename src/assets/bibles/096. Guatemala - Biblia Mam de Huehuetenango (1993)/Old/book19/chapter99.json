{"1": "<pb/><t>Ate Kman in cawin, tcubsa'n tk'ukbil cyibaj ke querubín. In che jaw lu'lun ke nasyon tuc'ix enter tx'otx'.</t>", "2": "<t>Ma'xix toclen Kman tuj tnam Sión; ma'xix toclen cyibaj cycyakil tnam.</t>", "3": "<t>Nimanxwit tbi, ma'xix toclen ex xobajilxix; <pb/>Ate Dios xjante.</t>", "4": "<pb/><t>Aya jun rey ma'xix tipumal in tzalaja tu'n tbant aju tz'aklxix; tu'na cub tk'o'na jun ley tuj tumelxix, o tbinchaya aju tz'aklxix ex aju tjikumal ti'j cyi'j aj Israel.</t>", "5": "<t>Cynimsa'n jawe Kman aju Kdios, ex che ẍmeje'cuye twitz tk'ukbil. <pb/>Ate Dios xjante.</t>", "6": "<pb/><t>Ate Moisés tuc'ix Aarón at cyoclen ic tza'nx ke pal; atzunte Samuel at cyxol keju in jaw cynimsa'n tbi Kman. Tej t-xi cykanin onbil te Kman, e tzaj tzak'we'n tu'n.</t>", "7": "<t>O yolin Dios cyuc'il max tuj jun muj otok cub ten cyibaj, ex o che japun ke tmandamyent cyu'n tuc'ix ju ley xi tk'o'n cye.</t>", "8": "<pb/><t>Aya Kman Dios e je'x ttzak'we'na ke. Cub tnajsa'na cyil, pero ax icx cub tk'o'na cycastiw ti'j cybinchben mya ba'n.</t>", "9": "<t>Cynimsan jawe Kman Dios, che ẍmeje'cuye twitz twi witz xjan aju etzan tu'n. <pb/>Porque ate Kman Dios xjante.</t>"}