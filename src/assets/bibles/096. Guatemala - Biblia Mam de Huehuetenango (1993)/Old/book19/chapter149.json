{"1": "<pb/><t>Nimanxwit tbi Kman. <pb/>Che bitzane jun bitz ac'aj te Kman; cynimsa'n jawe cyxol ke xjal nimal Dios oc toc cychmon cyib.</t>", "2": "<t>Che tzalajxe akeye aj Israel najl keye tuj tnam Si√≥n, porque ate Dios binchal cyeye ex cyreye.</t>", "3": "<t>Cynimsa'n jawe tbi in che bixane, cybitzanxe ke bitz te tuc'il tk'ajk'ajel twi chnab arpa ex tampor.</t>", "4": "<t>Porque in tzalaj Kman ti'j ju tnam etzan tu'n; in tzaj tk'o'n cambabl cye xjal mans, ex atzun jlu nimbil cye.</t>", "5": "<t>Che tzalajxe akeye nimal Dios tu'nju ma che cambane, ex che bitzane tuc'il tzalajbil oc in che ojlane twi cywatbile.</t>", "6": "<t>Cynimsa'n jawe tbi Dios tu'n tk'ajk'ajel cywi'ye, ex tuc'ix jun spad te cabe pac' ttzi' tuj cyk'abe,</t>", "7": "<t>tu'ntzun t-xelin cyu'ne cyi'j ke nasyon mya ocslal ke ti'j Dios, ex tu'n tcub cyk'o'ne cycastiw ke tnam,</t>", "8": "<t>tu'n tbaj cyc'alo'ne tu'n caden c'uxbil ke rey ex ke xjal ma' cyoclen,</t>", "9": "<t>tu'ntzun tjapun cyi'j aju sentens tz'ibamaj. A jlu jun nimbil cye cycyakil ke nimal Dios. <pb/>Nimanxwit tbi Kman.</t>"}