{"1": "<pb/><e>Bitz tu'n David</e> <pb/><t>Chin ttzak'wentza Nman Dios oc ncubsane twitza porque aya colol weye. Tej nyajlanjtze in colpaje tu'na, k'ak'antz tc'u'ja wi'je ex bintza nna'j Diose.</t>", "2": "<pb/><t>Akeye xjal nno'c cyk'on cyibe te ma' cyoclene, ¿jtojtzun cyaj cycoline tu'n wel cyic'une? ¿Jtoj ban tcyaj cycoline tu'n cyc'ujlanteye aju minti' tajben ex aju nic'aj yol?</t>", "3": "<t>Tz'elx cynic'e ti'j, tu'nxte Dios ma che jaw t-sc'o'n keju in che niman te; chin tzajel tbi'n Kman oc ncubsane twitz.</t>", "4": "<t>Tzajx t-xobil cyi'je ex mi'n che binchane il. Che ximane ti'j jlu tuj cyanmiye oc cyxi'ye tal, ex mi'n che k'ajte;</t>", "5": "<t>cyk'onxe chojbil tuj tumelxix ex ke'c cyc'u'je ti'j Kman.</t>", "6": "<pb/><t>Nimcu in che k'mante: ¿Alcye ctzajel ye'cunte aju ba'n keye? Che chi. Nman Dios, ko tque'yintza tuc'il tzalajbil.</t>", "7": "<t>Ma tzaj tk'o'na mas tzalajbil tuj wanmiye cywitz keju in jaw cychmo'n nim triw ex ta'l twitz uva.</t>", "8": "<pb/><t>Txubtxaj in chin cub coẍe'ye ex in chin tane, tu'nju o'cx aya k'ukbalte nc'u'je, Nman.</t>"}