{"1": "<pb/><t>Nimanxwit tbi Kman. <pb/>Cjawil nnimsa'ne Kman tu'n tcyakil wanmiye junx cyuc'il ke xjal tz'aklxix, ex cyxol cycyakil keju cychmon cyib.</t>", "2": "<t>Ke tak'unben Kman ma'xix ke, keju in che tzalaj cyi'j in che xnak'tzan cyi'j.</t>", "3": "<t>Aju tak'unben tbanilxix ex in koptz'aj wen, ex aju tten tz'aklxix cucx ctel te jumajx.</t>", "4": "<t>Cyaj tk'o'n junjun tumel tu'n mi'n tic' cyna'njtz ke tbinchben ma'xix cyxilen. <pb/>In tzaj tz'e'y tc'u'j Kman ki'j ex at tk'ak'bil tc'u'j;</t>", "5": "<t>in xi tk'o'n cywa keju in che niman te; ex cucx in tzaj tna'n aju yol o cyaj bant ti'j tu'n cyuc'il.</t>", "6": "<t>Cyu'n ke tak'unben xi tyec'un tipumal cye ke xjal etzan tu'n, ex xi tk'o'n cye aju cytx'otx' ke nasyon.</t>", "7": "<t>Aju in tbincha'n, tz'aklxixte ex axix toc; ex ba'n tu'n tke' kc'u'j cyi'j ke tmandamyent,</t>", "8": "<t>porque cucx che tel te jumajx tuj tcyakil tabk'iyil; axix toc ke ex tz'aklxix binchben cye.</t>", "9": "<t>Tu'n e colpet ke xjal etzan tu'n, ex xi tcyuwsa'n aju yol cyaj bant ti'j tu'n cyuc'il. Ate Dios xjante ex xobajilxix.</t>", "10": "<pb/><t>Aju tumel tu'n tten tnabl xjal atzun, tu'n t-xob twitz Kman ex tu'n tniman te; keju in che niman te in ten nim cynabl. Cucx cjawil nimsa'n tbi Dios te jumajx.</t>"}