{"1": "<pb/><e>Bitz tu'n David</e> <pb/><t>Awt Kman txi binte teya oc ttena tuj yajbil; awt Tdios Jacob colin ti'ja.</t>", "2": "<t>Maxwit tuj tja tuj tnam Si√≥n tzaj t-sama'n onbil teya.</t>", "3": "<t>Ba'nwt ttzaj tna'n cycyakil ke toyaja ex tu'n t-xi tc'mo'n tuc'il tzalajbil ke oyaj in che cub tpatuna tibaj altar.</t>", "4": "<t>Ba'nwt tzaj tk'o'n tcyakilju tajbila ex bant-xwit tcyakilju cbel t-ximana.</t>", "5": "<t>Jacu ko tzalaje wen oc tcambana, ex cjawil kyobine bandera twitz cya'j tuj tbi Kdios. Tzajwit tk'o'n Kman tcyakilju tkanbetza.</t>", "6": "<pb/><t>Ma tz'el nnic'e ti'j, tu'nte Kman oc cambal aju rey o jaw t-sc'o'n; max tuj cya'j aju lugar xjan ctzajel ttzak'we'n, ctzajel tk'o'n tipun tu'n tcamban.</t>", "7": "<t>At junjun c'loj xjal atzun nno'c ke' cyc'u'j cyi'j ke cycarwaj in che ajben tuj k'oj, ex at junjuntl atzun nno'c ke' cyc'u'j cyi'j ke cychej; atzun ke, atzun nno'c ke' kc'u'j ti'j Kman aju Kdios.</t>", "8": "<t>Ke xjal lu c'elel bakj cykan ex che bel tz'ak. Atzun ke cucx ko tel wa'lxix.</t>", "9": "<pb/><t>Nman, k'onxa ambil tu'n tcamban ju rey. Ko ttzak'wentza oc ktxocone ti'ja.</t>"}