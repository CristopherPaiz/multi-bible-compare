{"1": "<pb/><t>¿Jatumtzun ma txi' aju xinak c'ujla'nxix tu'na, aya tbanilxix que'yin cywitz mastl xu'j? ¿Tza'n ma txi'? Ko xe'le tuc'ila jyolte te.</t>", "2": "<t>Aju xinak cujla'nxix wu'ne ma txi' tuj tkan tawal, tuj tkan bálsamo c'oc'jxix, ma txi' pastoril cye t-ẍne'l ex k'ilte bech.</t>", "3": "<pb/><t>Weye aju xinak c'ujla'nxix wu'ne ex akine te te. In pastorin cyi'j ke t-ẍne'l cyxol tkan bech.</t>", "4": "<t>Aya xu'j at-xix nc'ujlalile ti'ja, tbanilxix que'yina ex achbajilxixa ic tza'n ke nintz tnam Tirsa ex Jerusalén; xobajilxixa ic tza'n jun c'loj soldad cyja' cyxi' tuj k'oj.</t>", "5": "<t>Mi'n cucx tzaj tque'yina wi'je, porque ma cub wi'je cyu'n ke tbak' twitza.</t> <t>Aju ttzmal twi'ya ic que'yin ic tza'n ke tal chip in che t'icpaj cywi witz tuj Galaad.</t>", "6": "<t>Cycyakil twitz te'ya tz'aklxix ate', mer ic tza'n txkan ẍne'l matok tbajlen tx'jo'n cyi'j, teyle junjun yo'ẍ tal ex minti' jun miban alin.</t>", "7": "<t>Ke tk'o'txa ic che que'yin ic tza'n cabe piẍ carnad ẍok' cyewan cyib tujxi ju txaybil twitza.</t>", "8": "<pb/><t>Sesenta cybet ke xu'j rey, akeju t-xu'jil rey, 80 cybet keju toc cyoclen te tcabin t-xu'jil rey, ex nimcu cyajlal ke k'apoj,</t>", "9": "<t>pero aju weye nxu'jil ic tten ic tza'n jun tal palom minti' tpaltil; o'cxcu jun at, minti' juntl ic tza'n te, o'cxcu te c'ujla'n tu'nju xu'j tzaj alinte te. Oc toc que'yin cyu'n k'apoj, in cyma'n tuj tzalajbil ta'; ex in jaw nimsa'n cyu'n ke xu'j rey, akeju t-xu'jil rey, ex cyu'n keju toc cyoclen te tcabin t-xu'jil rey.</t>", "10": "<t>¿Alcyeju xu'j in lak'e' ttzaj ic tza'n in tzaj spic'e' t-xe cya'j? Tbanilxix que'yin ic tza'n que'yin xjaw, in koptz'aj ic tza'n tkan k'ij, xobajilxix ic tza'n jun c'loj soldad cyja' cyxi' tuj k'oj.</t>", "11": "<pb/><t>In cu'xe jatum ta' tkan tze' nogal tu'n t-xi nque'yine cha'x c'ul ttzi tk'ab xak, tu'n toc nque'yine ka otok tzaj cyxul tkan uva, ex ka otok tz'oc cyxmacal carnad ẍok'.</t>", "12": "<t>Te tibajxi ya minti' o nbiye ti o baj, nok o'cx tej nna'nteye ya otok chin jaxe tuj tcarwaj aju nejenel at tuj ntanmiye.</t>", "13": "<pb/><t>Tajtz meltz'aja aya xu'j aj Sulamita, tajtz meltz'aja. Tajtz meltz'aja, kajbile tu'n toc kque'yine twitza. <pb/>¿Alcyetzun cyajbile tu'n toc cyque'yine ti'j ju xu'j aj Sulamita? <pb/>Jun bixbil, ic tza'n ju bixbil nno'c cyuj ke campament.</t>"}