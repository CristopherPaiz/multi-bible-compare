{"1": "<pb/>Tzaj yolin Kman wuc'ile ex tma cyja':", "2": "<pb/><t>¿Maspe tbanil jun wi' uva twitz junxitl tze' at tuj chc'ul?</t>", "3": "<t>Aju tkan minti' ch'in tajben, misicyer jun ẍoc jacu tz'el ti'j tu'n toc yobit jun ti'xti ti'j.</t>", "4": "<t>Minti' mas tajben, nok o'cx tu'n toc te si'. Octzun cybaj tz'e'y ke ttxa'n ex atzun tuj tmij otok tz'oc te xk'a'l, ¿titzun jacu tz'ajben?</t>", "5": "<t>Tej na'nxtok tocx tuj k'ak', minti'tok tajben, pyortzunlo ja'lo ma baj tz'e'y ¿jacupelo tz'ajben? Mlay.</t>", "6": "<t>Cyja'tzun akine Dios in xi nma'ne jlu: Ic tza'n jun wi' uva nno'cx k'o'n tuj k'ak' tu'n tc'ant, cyja'xtzun che oquex nk'o'ne tuj k'ak' ke xjal najl tuj tnam Jerusalén.</t>", "7": "<t>Chin oquele aj k'oj cyi'j. Che tzokpajel tuj jun k'ak', pero tuj juntl k'ak' che bajel tz'e'y. Oc woque aj k'oj cyi'j, c'eleltzun cynic' ti'j, akine Dios.</t>", "8": "<t>C'oquel cytanmi wu'ne te jun tx'otx' minti' xjal najl tuj, tu'n tlaj el cypa'n cyib wi'je. Akine dios in chin k'mante jlu.</t>"}