{"1": "<pb/>Ex o nbiye jun tk'ajk'ajel wibaj in tma'n we'ye cyja': Aya xjal*fn*, we'ctza, porque chin yolile tuc'ila.", "2": "Tej matok in yolin wuc'ile o nc'ame tipumal Dios ex in jaw wabane tu'n. Ex o nbiye tk'ajk'ajel wibaj in yolin wuc'ile,", "3": "ex tma juntl maj weye: Aya xjal, cxel nsama'ne cyxol aj Israel miban che bin ex ma jaw cyi'n cyib tu'n cyk'ojin wi'je. Ma jaw cyi'n cyib tu'n cyk'ojin wi'je ic tza'n o bant cyu'n cyxe'chel, ex cucx cyk'ojin ja'lo.", "4": "Ke xjal lu cyuw cywi' ex cyuw cyanmi. Cxel nsama'ne cyuc'il tu'n t-xi tma'na cye cyja': Atzun jlu in tma'n Kman.", "5": "Ka xi bi'na cyu'n ex ka mi'n, pero c'elel cynic' ti'j, at jun t-sanjel Dios cyxol, porque ke xjal lu jumajx miban che bin.", "6": "<pb/>Aya xjal, mi'n tzaj t-xobila cywitz ex mi ti'j ju oc cyma' teya, masque oc tna'ya mer ic tza'n tocxa tuj txkan ch'i'x, ex mer ic tza'n najla cyxol txkan si'nin. Mi'n tzaj t-xobila tu'n cyyol oc cyma' teya, ex mi'n jaw sec'paja cywitz, masque jumajx miban che bin.", "7": "K'manxa nyole cye ka xi bi'na cyu'n ex ka mi'n, porque ke xjal lu jumajx miban che bin.", "8": "K'ontz twi'ya ti'j nyole cxel nma'ne teya, ex mi'n tz'oca miban bina ic tza'n cye. C'abinx tuj ttzi'ya ex wa'nxa aju cxel nk'o'ne teya, chi Kman, tzaj tma'n weye.", "9": "<pb/>O wile jun k'abaj nukpi'n ti'j ulni wuc'ile, k'i'n jun u'j tu'n balk'i'n tten ex tz'ibamaj txkan yol twitz.", "10": "Eltzun tlic'pun nwitze. Tz'ibamaj cycabil pac'; ex in yolin ti'j tu'n cywuyin xjal ex tu'n cy-ayayan, ex ti'j jun yol cyuw wen te xobtzabl."}