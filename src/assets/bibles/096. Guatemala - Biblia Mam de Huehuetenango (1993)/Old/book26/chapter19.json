{"1": "<pb/>Atzun teya xjal, bitzanxa ju bitz lu te bis cyi'j ke rey cye aj Israel:", "2": "<pb/><t>Aju cytxu'ye ic tten ic tza'n jun ttxu balun najltok cyxol ke tman balun. Cub bune' cyxol ke tal balun ex atzun e ch'iy ke tal.</t>", "3": "<t>Junx tal masxix cub tch'isan tejxi tch'iy wen. Aju tal lu bant tu'n tu'n tbaj ttzakin tcanb, ex ba'ntok chyo'n xjal.</t>", "4": "<t>O cybi ke nasyon tkanil ti'j tal balun lu; tzyet cyu'n tuj jun c'obil, ex tu'n jun ganch xi cyjawo'n tejxi tpon cyu'n tuj Ejipt.</t>", "5": "<t>Tejtzun tlonte ttxu balun mintz'inintok tul meltz'aj tal, ex otok tz'ayon nim k'ij, tzaj ti'n juntl tal, cub tch'isan ex o ch'iyxix tu'n.</t>", "6": "<t>Tej toc te jun balun matijxix, o bet cyxol ke mastl balun, ex bant tu'n tu'n tbaj ttzakin tcanb, ex ba'ntok chyo'n xjal.</t>", "7": "<t>Baj t-xitun cyja rey ex e baj xitj ke tnam tu'n; e tzaj lu'lun cycyakil xjal tu'n tk'ajk'ajel twi' tej ttzanun.</t>", "8": "<t>E tzajtzun ke xjal cyuj ke nasyon ate' ti'jele, e oc ten k'ojlel ti'j; cub cyk'o'n c'obil ti'j ex tzyettzun cyu'n tuj jun jul.</t>", "9": "<t>Ocx cyk'o'n jun ganch twi ttxa'n ex ocx cylamo'n tuj jun tja ex xi cyi'n twitz rey te Babilonia; atzun ocx presin, tu'ntzun mi jun tu'n tbinte juntl maj tk'ajk'ajel twi' cywi' ke witz te tnam Israel.</t>", "10": "<t>Ic tten cytxu'ye ic tza'n jun tkan uva awa'n nikayin ttxlaj jun a', oc nim twitz ex tzaj nim t-xak tu'nju nim a' t-xe'.</t>", "11": "<t>E oc ke tk'ab cyuwxix wen ex e ajben te cyvar rey, ch'iy nimxix wen ex ic' nej twa'l cywitz mastl tze'. Tu'nju ma' twa'l ex nimxix t-xak, o ilwaj cyu'n cycyakil xjal.</t>", "12": "<t>Pero jatz cybako'n xjal tu'n cyk'oj ex cub cyxo'n twitz tx'otx'. Bi'x o tzkij tu'n cyk'ik' in tzaj tuj tjawitz k'ij, e el tz'ak ke twitz; e tzkij ke tk'ab cyuwxix ex ocx cyk'o'n tuj k'ak'.</t>", "13": "<t>Atzun ja'lo awa'n tuj tzkij tx'otx', tuj jun tx'otx' tzkij ex minti' a' tuj.</t>", "14": "<t>Nne'l jun k'ak' cyi'j ke tk'ab ex in che baj tz'e'y ke t-xul ex ke twitz tu'n. Ex minti' tk'ab cyuwxix ma cyaj ten tu'n toc te cyvar rey.</t> <pb/>Atzun jun bitz te bis lu, ex c'ajbel te bitz te bis."}