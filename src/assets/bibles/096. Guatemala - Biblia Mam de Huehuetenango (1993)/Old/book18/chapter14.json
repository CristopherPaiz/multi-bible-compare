{"1": "<pb/>Tmatl Job: <pb/><t>Aju xjal itz'jni ti'j xu'j ch'in tuj tank'ibl ex nimcu yajbil in tzaj ti'j.</t>", "2": "<t>Ic tten ic tza'n bech oc in pok'chaj, jurat naj in tzkij ex minti' in cyaj ten, ic tten ic tza'n jun xlecun in cub naj.</t>", "3": "<t>多Maj tibajtzun xjal lu tcub twitza, Nman Dios, ex maj tibajxtzun taja tu'n tcub tk'o'na jun castiw?</t>", "4": "<t>多Baka at jun jacu bant tu'n tu'n toc te sak ka mya sak ta' tanmi? Mi jun.</t>", "5": "<t>Tu'na echamaj jte' k'ij tu'n tten jun xjal twitz tx'otx'. Bi'x banimaj tu'na tu'n mi tic' tibaj.</t>", "6": "<t>K'i'n el twitza ti'j ex k'on cyaja tuj tzalajbil, k'on cyaja tu'n tak'nan ic tza'n jun ak'nal xjal ex tu'n ttzalaj ti'j tak'unben.</t>", "7": "<pb/><t>Oc tjaw tx'emit jun tze', atx tumlal tu'n ttzaj t-xul ex cucx jacu tzaj t-xul.</t>", "8": "<t>Masque otok tijin tloc' ex otok k'u'chix ttronquil tuj tx'otx',</t>", "9": "<t>pero oc tna'nte tchewil a', ctzajel t-xul, ex che jletel tk'ab ic tza'n jun wi' tal awal ma in ch'iy;</t>", "10": "<t>atzunte xjal oc in cyim, bi'x in naj te jumajx, ex oc tcyim, 多jatum cpol?</t>", "11": "<pb/><t>Ic tza'n a' tuj mar ex ke nima, jacu bi'x che aj tzkij,</t>", "12": "<t>cyja'xtzun tten xjal, ax cyjel ten te jumajx tuj mukbil ex mlay jaw we'tl; ic tza'nx cya'j cucx ctel te jumajx, ex mlayx tzul tnabl xjal.</t>", "13": "<t>Nokwit jacu chinx tewana tuj cynajbil cyimni, acux in baj tk'oja ex bi'x tu'n ttzaj tma'na alcye jun k'ij tu'n wule ti'j tc'u'ja.</t>", "14": "<pb/><t>Ka ma cyim jun xjal, 多c'ank'ilpelo juntl maj? Jaculo chin ayone ti'j nok nic'punxi tyemp wajbeble tu'n tul canun ju tzokpibl weye.</t>", "15": "<t>Jaculo chin txquete tu'na ex jaculo txi ntzak'we'ne, ex jaculo chin tzaj t-xtalina, porque tak'unbenx tk'aba kine.</t>", "16": "<t>Ka toc tcwenta wi'je ja'lo tza'n in chin bete, te tibajxi mlay tz'oc tk'o'n tcwenta ti'j wile.</t>", "17": "<t>Bi'xlo jacu tzic' tna'l npaltile tu'na, ex jaculo cub tnajsa'na nbinchbene mya ba'n.</t>", "18": "<pb/><t>Icxpe ke witz cyja' cybaj xitj ex ke pic cyja' cyic' ch'expu'n tuj cylugar.</t>", "19": "<t>Ic tza'n a' in baj tjaku'n ti'j abj ex aju jbal in xi tikan tkukil tx'otx', cyja'xtzun in baj naj tu'na aju in ayon xjal ti'j tu'n tjaw ank'in juntl maj.</t>", "20": "<t>In cub ti'j tu'na te jumajx ex bi'x in naj, ex oc tcyim otok ch'expet tilbilal.</t>", "21": "<t>Ka ma tz'oc cyoclen ke tc'wa'l, mlay tbi; ex ka ma tzaj jun mya ba'n cyi'j, ax mlay tbi.</t>", "22": "<t>O'cx in tna'n c'ixc'oj ti'j tex t-ximlal ex aju yajbil in tzaj ti'jx.</t>"}