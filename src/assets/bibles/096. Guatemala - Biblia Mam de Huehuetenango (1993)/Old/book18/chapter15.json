{"1": "<pb/>Xitzun ttzak'we'n Elifaz aju aj Temán ex tma:", "2": "<pb/><t>Aju xjal at tnabl minti' in tzaj ttzak'we'n tuc'il jun yol nokx gan, ex minti' in tma'n jun yol minti' ttxolil;</t>", "3": "<t>minti' in tclon tib tu'n yol nokx gan ex tu'n yol minti' tajben.</t>", "4": "<t>Tu'n tyola mya tuj tumel mlay che nimantl xjal twitz Dios; ex mlay che na'ntl Dios.</t>", "5": "<t>Tu'n t-ximbetza mya ba'n in yolina icju, ex in ajben ju yol te sbubl tu'na.</t>", "6": "<t>Mya il ti'j tu'n t-xi nma'ne at tila, porque tu'nx ju yol in tma'na in tchic'bana at tila.</t>", "7": "<pb/><t>¿Maj in ximana ti'j ka aya tnejel xjal bant tu'n Dios twitz tx'otx', ex ka minti'tok ke witz ate' tej tbanta tu'n Dios?</t>", "8": "<t>¿Ope tena cyxol ke k'ol nabl ttxlaj Dios, ex o'cxpe teya at tnabla twitz tx'otx'?</t>", "9": "<t>¿Alcye ba'n tu'na aju minti' ba'n ku'ne? ¿Alcye tzki'n tu'na aju minti' tzki'n ku'ne?</t>", "10": "<t>Kxole at ke tij xjal wen, mas tij xjal ke twitz tmana.</t>", "11": "<t>¿Maj ch'in nne'la tuj twitza tu'nju ax Dios in k'ukbante tc'u'ja ex cheba in ko yoline teya?</t>", "12": "<t>¿Tiku'n nok in tx'a'l ti'j tc'u'ja, ex tiku'n in che etz wacpaj ke tbak' twitza tu'n tk'oja?</t>", "13": "<t>¿Tiku'n in tzaj ttx'u'jila ti'j Dios ex nimxix tyola mya ba'n in tma'na ti'j?</t>", "14": "<t>Minti' jun xjal sak tuj tanmi ex minti'wt tpaltil.</t>", "15": "<t>Milpe cyi'j ke t-anjel minti' nno'c ke' tc'u'j, ex mya'lpe sak nne'l ju cya'j tuj twitz,</t>", "16": "<t>pyortzun te xjal jumajx tz'il ex ic'bil, in pon tc'u'j ti'j mya ba'n ic tza'n jun xjal in c'an a' oc ttzaj txketle'n ti'j.</t>", "17": "<pb/><t>Chin tbintza, cxel nma'ne teya aju ma tz'el nnic'e ti'j,</t>", "18": "<t>aju o tzaj cytx'olba'n keye ke xjal at cynabl. O tz'el cycano'n cyi'j ke cyxe'chel,</t>", "19": "<t>akeju o'cxcu cye xi k'o'n tx'otx', ex minti' baj cysmon cyib cyuc'il ke stranjer xjal.</t>", "20": "<pb/><t>Tuj tcyakil tank'ibl xjal mya ba'n, nim yajbil in tzaj ti'j. Aju xjal in yajlan cye mastl, mya ma' tuj tk'ij.</t>", "21": "<t>Bi'x in sec'paj tu'nju tk'ajk'ajel in tbi'n; aju k'ij mas ba'n ta' tna'n, atzun k'ij in che oc tzokpaj ke elek' ti'j.</t>", "22": "<t>Minti' tumel tu'n ttzokpaj tuj klolj; banin tten jun spad ti'j tu'n tcub byo'n.</t>", "23": "<t>C'ajbel t-ximlal te cychi' c'utz; bi'n tu'n mlay tzic'x ti'j tu'n tnaj.</t>", "24": "<t>Oc ttzaj klolj nim cjawil xob, ctzajel nim tbis ex ctzajel baj tc'u'j, ic cyten jlu ic tza'n jun rey banin tten tu'n toc tzokpaj k'ojlel.</t>", "25": "<t>Atzun jlu in baj ti'j ju xjal in jaw ti'n tib ti'j Dios, ex in jaw tniman tib twitz Dios aju at tipumal tu'n tbant tcyakil tu'n,</t>", "26": "<t>nno'c tzokpaj ti'j Dios, ex tocx jun makbil tuj tk'ab te tcolbil tib.</t>", "27": "<pb/><t>Puro gord ke tk'o'tx ax icx tc'u'j.</t>", "28": "<t>Ke tnam jatum najl che bel xitj; cyjel cycolin xjal cyja ex nok tuj byujin che cyjel ten ke ttx'akan.</t>", "29": "<t>Mlay tz'oc k'inun te ela' k'ij, ex mlay chmet tk'inumabl.</t>", "30": "<t>Mlay tzokpaj tuj klolj. Ic c'oquel ic tza'n jun awal in tz'e'y t-xul tu'n k'ak' ex in xi ikan t-xmacal tu'n cyk'ik'.</t>", "31": "<t>Mi'n tz'oc ke' tc'u'j ti'j ju nokx gan, katzun ma ke' tc'u'j ti'j, axte cbel sbu'n.</t>", "32": "<t>Ic c'oquel ic tza'n jun tze' na'nxtok tpon tk'ijlalil cbel tzkij tk'ab ex mlay tzaj t-xul.</t>", "33": "<t>Ic tten ic tza'n jun tk'ab uva mlay k'anax twitz, ic tza'n tze' olivo nne'l tz'ak t-xmacal.</t>", "34": "<t>Ke xjal mya ba'n mlay tzaj cyiyjil, ex cbel tz'e'y cyja tu'n k'ak' tu'nju otok che k'inumax tu'n pwak mya tuj tumel nne'l cykanin cye xjal.</t>", "35": "<t>Ke xjal lu in cub cyximan tu'n cybinchante mya ba'n, ex atzun in bant cyu'n. Ex nojni tuj cyanmi tu'n sbubl.</t>"}