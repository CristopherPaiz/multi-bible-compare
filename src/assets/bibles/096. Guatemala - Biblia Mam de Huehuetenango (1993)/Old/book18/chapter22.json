{"1": "<pb/>Xitzun ttzak'we'n Elifaz aju aj Temán ex tma:", "2": "<pb/><t>¿Chipetzuna ka tu'nju at nimxix tnabl xjal at tajben te Dios?</t>", "3": "<t>¿Ti tajben te Dios aju at tipumal tu'n tbant tcyakil tu'n ka aya puro tz'aklxix ex minti' tpaltila?</t>", "4": "<t>Ka ma cub cawina tu'n Dios ex ka ma cub tcastiwoya tu'n, a jlu mya tu'nju in ajbena te tuj tumelxix,</t>", "5": "<t>nok o'cx tu'nju at nimxix mya ba'n ma tbinchaya ex nimxix tila minti' bajsbil te.</t>", "6": "<t>El tkanina prent cye termaniya ex mya iltok ti'j; el ti'na cyxbalun toc cyi'j ex e cyaj tk'o'na sbikl cyi'j.</t>", "7": "<t>Tej in che txket minti' xi tk'o'na cyc'a a'; tej ttzaj we'yaj cyi'j minti' xi tk'o'na cywa.</t>", "8": "<t>Tu'nju at tipuna ex xo'na cyu'n xjal, oc tk'on tiba te tajaw cytx'otx'.</t>", "9": "<t>Minti' xi tk'o'na alcye at tajben cye meba xu'j, ex e baj tyajla'na ke c'wa'l minti' cyman ex cytxu'.</t>", "10": "<t>Cyja'tzun txolin ti'ja ja'lo tu'n xobajil, ex minaben ma tzaj nim xobajil ti'ja.</t>", "11": "<t>Tcyakil klolj ta', mi jun ti'xti in tila; niban taj mulk'aja tjak' nintz a'.</t>", "12": "<pb/><t>Ate Dios tocx tibajxi cya'j ex in cu'tz tque'yin ke che'w mas najchak cyjax.</t>", "13": "<t>¿Tza'ntzun tten in tma'na minti' toc tcwent Dios ti'j aju in bant cyu'n xjal, ex minti' tumel tu'n tcawin cyi'j tu'n tlaj minti' in til tu'n tlaj k'ek muj?</t>", "14": "<t>Mako'n twitz tu'n muj ex minti' in til, o'cx in bet twitz cya'j, in tzaj tuj jun plaj ex in pon tuj juntl plaj, chiya.</t>", "15": "<t>¿Tajpeya tu'n tbeta tuj ojtxi be, aju o che bet ke xjal mya ba'n tuj?</t>", "16": "<t>Akeju jurat naj e cyim, e je'x ikan tu'n nima otok ch'iy.</t>", "17": "<t>Che chi te Dios: Pa'mil tiba ki'je. ¿Ti jacu tbincha Dios ki'j, aju Dios at tipumal tu'n tbant tcyakil tu'n? Che chi.</t>", "18": "<t>(Masque tu'n Dios otok noj cyja tu'nju nimcu at cye. Miwt pon nximbetze ic tza'n cye ke xjal mya ba'n.)</t>", "19": "<t>Tej cyque'yinte ke tz'aklxix jlu, e tzalaj ti'j; ex keju minti' cyil xi cytze'n, che chi cyja':</t>", "20": "<t>Ma baj tz'e'y tu'n k'ak' cyk'inumabl ke xjal mya ba'n.</t>", "21": "<pb/><t>Bincham ttena tuc'il Dios, tu'ntzun ttena juntl maj tuj txubtxaj.</t>", "22": "<t>K'onxa ambil tu'n ttzaj xnak'tza'na tu'n, awancu'xa tyol tuj tanmiya.</t>", "23": "<t>Ka ma tz'ajtz meltz'aja tuc'il Dios aju at tipumal tu'n tbant tcyakil tu'n, ctela ba'n ic tza'n nej; ka ma tz'ex ti'na ju mya ba'n at tuj tjaya,</t>", "24": "<t>ex ka ma tz'oc tk'o'na k'an pwak aju wi'yilxix mer ic tza'n kuk ex ic tza'n nok alcyexcu abj at tuj tk'ab xak,</t>", "25": "<t>cyja'tzun tten ate Dios c'oquel te teya ic tza'n k'an pwak ex ic tza'n sak pwak nimxix.</t>", "26": "<t>Ctzalajela tu'n ex jacu yolina tuc'il minti' t-xobila.</t>", "27": "<t>Ka ma cubsana twitz, jacu tzaj bi'na tu'n ex cjapunel tu'na aju otok txi ttziyana te.</t>", "28": "<t>Ba'n c'elel tcyakil aju tajbila tu'n tbant; ctel spic'un tuj tbeya.</t>", "29": "<t>Porque nno'c te ch'in toclen tu'n Dios aju xjal in jaw tniman tib, atzunte xjal mans in clet tu'n.</t>", "30": "<t>Oc cletela tu'n ka minti' tila, ka sak ta' tuj tanmiya.</t>"}