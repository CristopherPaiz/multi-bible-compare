{"1": "<pb/><t>Ch'ix tjaw baj nxewe; ch'ix tpon bajsbil te nchwinklale; in ayon mukbil wi'je tu'n npone tuj.</t>", "2": "<t>Ntxlaje o'cx ke xjal xmayil ate'; in che oc tzokpaj wi'je tuc'il cytx'u'jil.</t>", "3": "<t>Pero aya Nman yolina wi'je; ¿alcyetzun juntl ka mya aya jacu binchante?</t>", "4": "<t>Aya o tz'el tzpet-sante cynabl, mi'n tak'a ambil tu'n tcub wi'je cyu'n.</t>", "5": "<t>Ke xjal nok tu'n pwak in xi cyc'ayin ke cyamiw, tzul yajbil cyi'j cyc'wa'l tu'n jlu.</t>", "6": "<t>Ma tbinchaya tu'n cyxmayin xjal wi'je, ex tu'n toc cytzuban tuj nwitze.</t>", "7": "<t>Niban toc muj cyi'j tbak' nwitze tu'n ta'w; jumajx ma tz'oc wi'je.</t>", "8": "<t>Ke xjal tz'aklxix in che jaw labin wi'je oc woc que'yine cyu'n; in tzaj cyk'oj ex in chin oc cyk'o'n te jun aj il.</t>", "9": "<t>In cyma'n ka tz'aklxix ke ex minti' cybinchben mya ba'n.</t>", "10": "<t>Pero cytzaje cycyakile ex mlay cnet jun xjal wu'ne cyxole atwit tnabl.</t>", "11": "<pb/><t>Ch'ix tjapun baj tuj nk'ije, aju in cub nximane ex aju wajbile tu'n tbant minti' in japun.</t>", "12": "<t>Atzun cye nno'c cyk'o'n konic'an ic tza'n k'ijl; masque at klolj pero in cyma'n ch'ix tul spic'un.</t>", "13": "<t>Aju weye in chin ayon ti'j, o'cx tu'n npone tuj cynajbil cyimni ex tu'n ncub pale'ye tuj kxopin.</t>", "14": "<t>Aju mukbil mer ic tza'n nmane c'oquel, atzun ke ẍuk' mer ic tza'n ntxu'ye ex wanbe.</t>", "15": "<t>¿Jatum ba'n toc ke' nc'u'je? ¿Jatum ba'n tcnet k'ukbabl nc'u'je?</t>", "16": "<t>¿Ocpe cbelex k'ukbabl nc'u'je junx wuc'ile tuj cynajbil cyimni, tu'ntzun wojlane junx tuc'il tuj kuk?</t>"}