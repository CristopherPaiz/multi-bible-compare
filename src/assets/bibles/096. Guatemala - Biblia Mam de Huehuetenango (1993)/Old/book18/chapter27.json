{"1": "<pb/>Cucx yolin Job ex tma:", "2": "<pb/><t>Cxel nma'ne jun yol axix toc twitz Dios aju at tipumal tu'n tbant tcyakil tu'n, aju tc'i' txi tbincha'n wi'je ex ma tzaj tk'o'n nimxix bis wi'je.</t>", "3": "<t>Acux in tzaj tk'o'n wipune tu'n wank'in ch'intle,</t>", "4": "<t>mlay chin nic'ane yol ex mlay che'x nma'ne ke yol mya ax toc.</t>", "5": "<t>Acux itz'x kine, cucx cxel nma'ne minti' wile; mlay txi nnimane ka at ttxolil cyyole.</t>", "6": "<t>Mlay txi ncoline tu'n t-xi nma'ne ka tz'aklxix kine, porque in tma'n wanmiye minti' wile.</t>", "7": "<pb/><t>Aju nno'c tk'on tib te aj k'oj wi'je, tzajxwit tcastiw ic tza'n cycastiw xjal mya ba'n ex mya tz'akl.</t>", "8": "<t>Aju xjal aj il minti' jatum tu'n toc ke' tc'u'j oc tel k'i'n tchwinklal tu'n Dios.</t>", "9": "<t>Oc ttzaj xitbil ti'j, mlay che'x tbi'n Dios ke tcubsbil.</t>", "10": "<t>Porque mya ta' ttzalajbil ti'j Dios aju at tipumal tu'n tbant tcyakil tu'n, ex mi jun maj in cubsan twitz.</t>", "11": "<t>Cxel nyec'une cyeye aju nimxix tipumal Dios ex alcye ke t-ximbetz Dios, aju at tipumal tu'n tbant tcyakil tu'n.</t>", "12": "<t>Ex katzun cycyakile o cyile, ¿tiku'ntzun in tzaj cyma'ne ke yol minti' cyajben?</t>", "13": "<pb/><t>Ke xjal jawni ex mya ba'n, banin cycastiw tu'n Dios aju at tipumal tu'n tbant tcyakil tu'n;</t>", "14": "<t>masque nimcu cybaj cyc'wa'l, che cymel tuj k'oj ex mi'n cnet cywa.</t>", "15": "<t>Keju che cyjel ank'in che cymel tu'n tx'u'j yabil ex mlay che ok' cyxu'jil cyi'j.</t>", "16": "<t>Aju xjal mya ba'n, masque baj tchmo'n nimxix sak pwak ic tza'n tx'otx', ex masque ten nimxix t-xbalun,</t>", "17": "<t>pero jun xjal ba'n tmod c'oquel xbaluminte cye ke xbalun lu, ex ju sak pwak lu c'ajbel tu'n jun xjal ba'n tmod.</t>", "18": "<t>Aju tja ju xjal mya ba'n jacu cub xitj, mer ic tza'n tk'u' jun chyu'j ex mer ic tza'n tpach jun xjal cwentil awal.</t>", "19": "<t>At tk'inumabl oc tcub coẍe' mancbil maj, pero oc tel twatl minti'tl at te.</t>", "20": "<t>Ctzajel nimxix t-xobil ti'j, ic tza'n t-xobil oc in ch'iy a', atzun te konic'an cxel k'i'n tu'n nintz cyk'ik'.</t>", "21": "<t>C'eletz jawo'n tuj tja tu'n nintz cyk'ik' in tzaj tuj tjawitz k'ij;</t>", "22": "<t>C'oquel juban tu'n nintz cyk'ik' ex mlay tzaj k'ak'an tc'u'j Dios ti'j, masque jyon tumel tu'n ttzokpaj.</t>", "23": "<t>Che tzalajel xjal tu'nju otok tzaj mya ba'n ti'j, che oquel ten xjal xmayil ti'j oc tetz ok tuj tja.</t>"}