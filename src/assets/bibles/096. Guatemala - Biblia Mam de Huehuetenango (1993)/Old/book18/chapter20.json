{"1": "<pb/>Xitzun ttzak'we'n Zofar aju aj Naamat, ex tma:", "2": "<pb/><t>Nim in chin ximane ex ma baj npasense; cyja'tzun wajbile tu'n t-xi ntzak'we'ne.</t>", "3": "<t>Ma tz'el nch'ixwiye tu'n tyola, pero ba'n wu'ne alcye cxel ntzak'we'ne teya.</t>", "4": "<pb/><t>Â¿Minti'petzun ba'n tu'na icxix ttenju atxix tej tcub ten xjal twitz tx'otx':</t>", "5": "<t>Aju ttzalajbil xjal mya ba'n nok ch'in in ten; aju tachbil nok ch'in tuj in ten?</t>", "6": "<t>Masque japun baj tnimbil tib twitz cya'j, ex masque pon tacl twi' jatum ta' muj,</t>", "7": "<t>cnajel ic tza'n ttxa alumaj, ex mlay cybi ke tamiw jatum otok pon.</t>", "8": "<t>Cbel naj ic tza'n jun witzic', ex ic tza'n jun in tzaj yec'un te xjal konic'an mer ic tza'n tuj witzic', ex mi a'l jun jacu cnet xjal lu tu'n.</t>", "9": "<t>Keju e ten junx tuc'il ex oc cyque'yin twitz, mlay tz'oc cyque'yin twitz juntl maj.</t>", "10": "<t>C'ajel cyk'o'n tc'wa'l juntl maj aju otok tz'el telk'a'n cyman cye ke meba.</t>", "11": "<t>Atxtok tipun ex cu'xunxtok oc tcyim ex oc t-xi k'i'n tuj mukbil.</t>", "12": "<t>Aju mya ba'n puro chi' nne'la te te, ex in baj tlek'an tak' aju ttxubtxajal;</t>", "13": "<t>ax in cub tc'u'n ju ttxubtxajal tuj ttzi' ex cheba in txubt tc'o'n ti'j.</t>", "14": "<t>Octzun tcu'pun tuj tc'u'j nno'c ic tza'n tvenen lobaj.</t>", "15": "<t>In jatz t-xa'n aju k'inumabl otok txi tbalk'u'n; in jatz ti'n Dios tu'ntzun mi cucx tten tuj tc'u'j.</t>", "16": "<t>In tz'ubantok ti'j tvenen lobaj, ex atzun venen lu cbel byonte te.</t>", "17": "<t>Mlay achin ti'j lech ex ka ta'l cab aju nimxix ic tza'n nima.</t>", "18": "<t>Tcyakil aju otok tcamba c'ajel tk'o'n juntl maj; mlay tz'oc te tajwil ex mlay achin ti'j tk'inumabl.</t>", "19": "<t>Porque e cub tyajla'n ke meba ex e cyaj tcolin; oc tk'on tib te tajwil ke ja, akeju mya tu'n otok che jaw tbincha'n.</t>", "20": "<t>Minti' in cyaj conporm ti'j nimcu at te, ex tcyakilju in pon tc'u'j ti'j in cnet tu'n.</t>", "21": "<t>Minti' jun ti'xti in cyaj ten tu'n tu'n mi t-xi tchyo'n. Cyja'tzun mlay ten ba'n nim k'ij.</t>", "22": "<t>Ka mas nimxix at te, mas tbis in tzaj; ctzajel nimcu mya ba'n ti'j.</t>", "23": "<t>Oc toc ten nojsalte tc'u'j, ctzajel nim tk'oj Dios ti'j: ex ctzajel nim ttx'u'jil Dios ti'j.</t>", "24": "<t>Ka ma tz'el ok twitz byolte te tu'n spad, jacu tza'w tu'n jun plech k'an c'uxbil.</t>", "25": "<t>Aju plech c'oquex xuypaj tuj t-ximlal, atzun twi plech c'elex tuj ttx'otx'. Ctzajel nimxix xobajil ti'j.</t>", "26": "<t>Txolin ti'j tu'n nim klolj. Cbel tz'e'y tu'n k'ak' tuc'ix tcyakil tja. Aju k'ak' lu mya il ti'j jun xupilte tu'n tjaw c'ant.</t>", "27": "<t>Tuj cya'j c'elel til tuj k'ancha'l, ex aju tx'otx' ck'malte alcye til.</t>", "28": "<t>Oc ttzaj nim tk'oj Dios tibaj, cnajel tcyakil tk'inumabl tu'n.</t>", "29": "<t>Atzun jlu banimaj tu'n Dios teju xjal mya ba'n, atzun jlu ctzajel k'o'n te tu'n Dios.</t>"}