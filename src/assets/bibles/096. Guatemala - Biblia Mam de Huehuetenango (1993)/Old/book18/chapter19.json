{"1": "<pb/>Tmatzun Job: <pb/><t>¿Jtojtzun txi cycoline tu'n cyyajlane wi'je ex tu'n nc'ixbisanjtze tu'n cyyole?</t>", "2": "", "3": "<t>Ela' majxi chin oc cyic'le'ne; ¿minti'pe in tzaj cych'ixwiye tu'nju in cybincha'ne wi'je icju?</t>", "4": "<t>Ex masque at wile, pero o'cx weye cbel ncastiwoye tu'n tlaj.</t>", "5": "<t>Atzun cyeye nno'c cyk'on cyibe mas ba'n nwitze, ex nno'c cyma'ne tibaj nwitze aju yajbil weye.</t>", "6": "<t>Tz'elx cynic'e ti'j, ate Dios ma tzaj k'onte yajbil wi'je, ex tu'n Dios ma chin ocx k'o'ne tuj c'obil.</t>", "7": "<t>Masque in chin jaw sch'ine: At jun nno'c tzokpaj wi'je, nchiye, pero mi a'l in tzaj tzak'wente weye; in chin kanine onbil ex mi a'l in xi binchante wi'je.</t>", "8": "<t>Ma baj mako'n nbeye tu'n Dios tu'n mi'n wexe; ex cyuj ke tk'ab nbeye puro klolj ma tz'oc tu'n.</t>", "9": "<t>Ma tz'el ti'n tcyakil nk'inumable, ex ma tz'el ti'n woclene.</t>", "10": "<t>Bi'x ma chin naje tu'n, ic tza'n jun ja in cub xitj. Ic ma chin oque tu'n, ic tza'n jun tze' in jatz lacut tloc'; minti' jatum tu'n toc ke' nc'u'je.</t>", "11": "<t>Ma tzaj nim tk'oj wi'je ex ma chin oc k'o'ne tu'n ic tza'n jun aj k'oj.</t>", "12": "<t>Ma che tzaj tlajo'n cycyakil t-soldad wi'je; ma che cub ten ti'jele njaye ex ma bant cyten tu'n cyoc tzokpaj wi'je.</t>", "13": "<t>Tu'n Dios ma che el tlak'ba'n ke wermaniye ex ke wamiwoye wi'je, ex ma chin oc cyk'o'n ic tza'n minti' ojtzki'n kine cyu'n.</t>", "14": "<t>Ke xjal at nxilene cyuc'il ma chin cyaj coline cyu'n, ex ke wamiwoye ma tzic' nna'njtze cyu'n.</t>", "15": "<t>Keju najl tuj njaye cyuc'ix ke nmajene xu'j, mer ic tza'n minti' ojtzki'n nwitze cyu'n, mer minti'tl nne'l cynic' wi'je.</t>", "16": "<t>Ka ma tzaj ntxco'ne jun nmajene xinak, minti'tl in chin tzaj ttzak'we'n masque ma chin cubsane twitz.</t>", "17": "<t>In chin el ic'une tu'n nxu'jile tu'n tlaj nim t-xew nxewe tuj ntzi'ye; ex minti' in che ul lak'e' ke wermaniye ntxlaje tu'n tlaj nyabile.</t>", "18": "<t>Ax icx ke tal k'a in chin el ic'une cyu'n; ex matok in chin jaw we'ye, lu ke in che xmayin wi'je.</t>", "19": "<t>Ke xjal merxix wamiwoye ma chin el ic'une cyu'n; ex keju c'ujla'nxix wu'ne ma jaw cyi'n cyib wi'je.</t>", "20": "<t>Ma chin oc tzkije wen, minti' nchibjale, o'cx nbakile at ex pen ma chin cyaj ank'ine.</t>", "21": "<t>Tzaj tz'e'y cyc'u'je wi'je, akeye wamiw, porque tu'n Dios ma chin c'ixbisanjtze.</t>", "22": "<t>¿Tiku'n in che yajlane wi'je ic tza'n in tbincha'n Dios? ¿Bajxpetzun jatz cyganiye tu'n cyyajlane wi'je; baka nok jun majxi jlu?</t>", "23": "<t>Nokwit at jun cub tz'ibante nyole ex tu'n tcyaj tz'ibet tuj jun libro.</t>", "24": "<t>Nokwit at jun cub tz'ibante twitz plom ex ka twitz abj tu'n jun tal c'uxbil tz'u'p twi', tu'n tcyaj ten te jumajx.</t>", "25": "<t>Ba'n wu'ne aju colol wi'je itz'te, ex ccolil wi'je tzalu twitz tx'otx'.</t>", "26": "<t>Ex masque ma naj nchibjale, pero acuwe kin chin que'yil twitz Dios.</t>", "27": "<t>Acu kine chin que'yilte cyu'n ke tbak' nwitze, ex mya junxitl. Nimxix waje tu'n toc nque'yine.</t>", "28": "<t>Ex ka ma cymaye: ¿Alcye tumel tu'n tcub ti'j tnabl ku'n? Tu'nx til Job ma tzaj ju yajbil ti'j, ka che chiye.</t>", "29": "<t>Tu'ntzun jlu che xobe twitz spad, porque aju spad lu atzun in ajben tu'n Dios tu'n tcub tcastiw xjal mya ba'n. Tz'elx cynic'e ti'j ka at jun jwes tu'n t-xi binchante wi'je.</t>"}