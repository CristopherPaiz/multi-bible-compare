{"1": "<pb/>Xitzun ttzak'we'n Bildad aju aj Súa, ex tma:", "2": "<pb/><t>¿Jtoj ba'n t-xi tcolin xjal lu tu'n tyolin? Nokwit at tumel tyol jaculo ko yolin tuc'il.</t>", "3": "<t>¿Tiku'n in ko oc tk'o'n ic tza'n jun txcup ex in ko oc tk'o'n minti' knabl?</t>", "4": "<t>¿Chipetzuna ka tu'nju in baj tc'ixbisan tiba tu'n ttx'u'jila, cyjel ten twitz tx'otx' minti' xjal tuj ex ka che ic'el ke pic tuj cylugar?</t>", "5": "<t>Cbel yupj spic'un at tuc'il xjal mya ba'n ex cbel yupj k'ak' at tuj tja,</t>", "6": "<t>aju tcandil cbel yupj; minti'tl spic'un ctel tuj tja.</t>", "7": "<t>Masque at tipun tu'n tbet pero cbel numj, ex aju mya ba'n in cub t-ximan ti'j juntl, te tex c'ajbel.</t>", "8": "<t>Cbel ten jun c'obil tuj tbe, ex cbel tz'ak tuj c'obil lu.</t>", "9": "<t>Cbel ten jun sakbak jatum cbel tkan, oc tic'x ax c'oquel tbalk'i'n tib sakbak ti'j tkul tkan.</t>", "10": "<t>Minti' k'ancha'l c'obil tcub tuj be tu'ntzun ttzyet tuj oc tic' bet.</t>", "11": "<t>Tuj tcyakil part in tzaj t-xobil ti'j; oc in bet mer ic tza'n at jun lajolte tna'n.</t>", "12": "<t>In baj tipun tu'n we'yaj; aju mya ba'n banin tten tu'n ttzaj ti'j.</t>", "13": "<t>In baj wa'n ttz'umal tu'n yabil, ex cheba in xi chyo'n t-ximlal tu'n yabil cyuwxix.</t>", "14": "<t>C'eletz k'i'n tuj tja jatum ta'tok tuj txubtxaj, ex cxel jawo'n tu'n tpon twitz tajwil camic.</t>", "15": "<t>C'oquel k'o'n tk'ak'al tja ex cxel chitun asufre tibaj tetzbil tu'n tnaj.</t>", "16": "<t>Ic tten ic tza'n jun tze' tzkij tloc' ex tzkij ke tk'ab.</t>", "17": "<t>C'ic'el tna'njtz cyu'n xjal, ex mlay tzaj na'n tbi juntl maj.</t>", "18": "<t>C'elex k'i'n tuj spic'un tu'n tpon tuj klolj; ex c'elex lajo'n tzalu twitz tx'otx'.</t>", "19": "<t>Minti' jun tc'wa'l ex mi tiyjil cyjel ten tuj ttanmi; minti' jun cye keju ate' tuj tja che cyjel ank'in.</t>", "20": "<t>Octzun tbinjtz tuj tcyakil lugar aju otok baj ti'j, oc che sec'pajtel xjal ex ctzajel t-xobil cyi'j.</t>", "21": "<t>Atzun cbajel ti'j xjal mya ba'n ex minti' ojtzki'n Dios tu'n, chi Bildad.</t>"}