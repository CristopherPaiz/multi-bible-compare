{"1": "<pb/>Tzyettzun tyolin Zofar aju aj Naamat ex tma:", "2": "<pb/><t>Tcyakil yol ma tmaya at tzak'webl te, mya tu'nju nim ma yolina at ttxolil tyola.</t>", "3": "<t>¿Chipetzuna ka tu'nju nim tyola mi'n ko k'ajte ex ka mi a'l jun jacu pon t-xcye' tu'n ttzak'wente tyola te xmaybil?</t>", "4": "<t>In tma'na ka tuj tumelxix ta' t-xnak'tzbila, ex tu'nxa nno'c tk'on tiba minti' tila twitz Dios.</t>", "5": "<t>Nokwit a Dios yolin tu'n t-xi tzak'we'na tu'n,</t>", "6": "<t>jacwitlo txi xnak'tza'na tu'n jatum tzajni ju ojtzkibl aju cyuwxix tu'n tel knic' ti'j. Jacutzun tz'el tnic'a ti'j, minti' ma cub tk'o'n Dios tcastiwoya ic tza'nx ju tila.</t>", "7": "<pb/><t>¿Chipetzuna ka jacu tz'el tnic'a ti'j tcyakilju at tuj t-ximbetz Dios? ¿Ba'npe tu'na jatum in pon baj tipumal?</t>", "8": "<t>Mas ma' t-ximbetz Dios ic tza'n cya'j lek'ch tjaw, ex mas ma' t-xe' ic tza'n jul jalo ponin t-xe', ¿tza'ntzun tten jacu tz'el tnic'a ti'j?</t>", "9": "<t>Mas ma' twitz ic tza'n tx'otx' ex ic tza'n mar.</t>", "10": "<t>Ka nnu'lcu Dios ex ka in tzyetcuya tu'n tu'n toca tuj xjel, ¿alcye ba'n tmayonte te Dios ti'j?</t>", "11": "<t>Ba'n tu'n Dios alcye ke xjal nic'al yol; ex in tque'yin aju mya ba'n in cybincha'n, ¿katzun tuj tnabla minti' toc tcwent Dios ti'j?</t>", "12": "<t>Mlay cub tmansin tib bur te tjak' c'ul. Icxtzunte xjal minti' tnabl, mlayx tz'oc tnabl.</t>", "13": "<t>Ximancuya tu'n tbeta tuj tumelxix, ex cubsantzuna twitz Dios.</t>", "14": "<t>Aju il in tbincha'na, colincja, mi'n txi tk'o'na ambil tu'n tten mya ba'n tuj tjaya.</t>", "15": "<t>Cyja'tzun jacu jaw tzalaja ex jacu cyaj tena minti'tl tila, ex cteltzuna tuj txubtxaj ex minti' t-xobila.</t>", "16": "<t>Jacu tzic' tna'l tu'na aju c'ixc'oj toc ti'ja; c'ic'el tna'l tu'na ic tza'n jun a' in bet.</t>", "17": "<t>Mas ckoptz'ajel tchwinklala ic tza'n t-spic'umal k'ij te chilcuk'ij, atzunju konic'an kloljxix ic c'oquel ic tza'n in jawil k'ij.</t>", "18": "<t>Oc ckebel tc'u'ja ex c'ank'ila minti' t-xobila; ctala tuj txubtxaj porque a Dios cwentil teya.</t>", "19": "<t>Mi a'l jun c'oquel sec'punte teya oc tojlana. Nimcu che ul kanil xtalbil teya.</t>", "20": "<t>Atzun ke xjal mya ba'n, che jyol ti'j jun onbil pero nokx gan; mlay cnet cyu'n jun lugar jatum tu'n tocx cyclon cyib, o'cx in che ayon ti'j tu'n cycyim, chi Zofar baj tma'n.</t>"}