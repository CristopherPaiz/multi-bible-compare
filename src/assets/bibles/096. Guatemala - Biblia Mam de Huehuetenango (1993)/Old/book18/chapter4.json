{"1": "<pb/>Tzyettzun tyolin Elifaz aju aj Temán ex tma:", "2": "<pb/><t>Ax toc Job, myalo ba'n tuj twitza ka at jun ma yolin tuc'ila, pero mlay bant tu'n mi nyoline tuc'ila.</t>", "3": "<t>Nimcu xjal ma txi tk'o'na xnak'tzbil cye ex oc cyipun nimcu tu'na, akeju otok che cub numj.</t>", "4": "<t>Nimcu xjal otok che jaw tolj xi tma'na cye tu'n mi tbaj cyc'u'j nok o'cx tu'n cyjaw we', ex e tzyet naj tu'na akeju cyja'tok cycub tz'ak.</t>", "5": "<t>Atzun ja'lo tej saj yajbil ti'ja, ma tzaj baj tc'u'ja ex minti'tl tipuna.</t>", "6": "<t>Ic tza'n teya, aya jun xjal ajbel te Dios tz'aklxixa ex mi jun tpaltila, ¿tiku'n minti' in ke' tc'u'ja ti'j Dios?</t>", "7": "<t>Ximanxa ti'j ka na'n tu'na: ¿Atpe jun xjal minti' til o tzaj yajbil ti'j?</t>", "8": "<t>O wile ex o tz'el nnic'e ti'j, ke xjal in cybincha'n mya ba'n ex in che yajlan cyi'j ke cyuc'il, axtzun jlu in tzaj cyi'j.</t>", "9": "<t>Oc in tzaj tk'oj Dios cyi'j ex oc in xi t-xupin cyi'j, bi'x in che naj te jumajx.</t>", "10": "<t>Masque in che tzanun ic tza'n ke balun, bi'x in che k'ajen oc tetz buchun twitz cye' tu'n Dios.</t>", "11": "<t>Che cymel ic tza'n ke balun minti' in cnet cycanb, ex ke cyal cytxu balun bi'x che bajel sputj.</t>", "12": "<pb/><t>At jun yol pon wuc'ile, pen o nbiye porque nok tuj jasan tzaj k'ma'n.</t>", "13": "<t>Te konic'an pon jlu wuc'ile, otok che tan xjal; at jun nwitzic'e oc, bi'x tzaj nbise tu'n.</t>", "14": "<t>Tzaj nim t-xobil wi'je, ex tcyakil nximlale tzaj lu'lun.</t>", "15": "<t>Ic' juban ch'in cyk'ik' nwitze, bi'x tzaj salin wi'je.</t>", "16": "<t>Lu jun o wile wa'l tcub, pero minti' el nnic'e ti'j tijil. Minti' jun in k'ajt, pero te tibajxi o nbiye jun tk'ajk'ajel chi cyja':</t>", "17": "<t>¿Jacupe tz'oc xjal tz'aklxix ic tza'n te Dios? ¿Maspelo sak tuj tanmi xjal ic tza'n te Dios aju binchante te?</t>", "18": "<t>Minti'lpe in ke' tc'u'j Dios cyi'j ke tmajen ate' tuj cya'j; in cnetpe cypaltil ke anjel tu'n Dios,</t>", "19": "<t>pyortzun te xjal, baka at tipun, ic tten ic tza'n jun ja tx'otx' binchamaj tibaj kuk, ex ic tten ic tza'n jun pu't in cub puch'l.</t>", "20": "<t>Ate xjal ba'n ta' te prim, ya te kale otok naj; bi'x cymel te jumajx ex mi a'l jun c'oquel tcwent ti'j.</t>", "21": "<t>Ic tten tank'ibl xjal ic tza'n jun nok' in cub lakj; in cyim xjal na'nxtok toc tnabl, chitzun ju yol nbiye.</t>"}