{"1": "<pb/>Na'nxtok tul canun aju nink'ij Xjan K'ij tbi, ba'ntok tu'n Jesús otok pon tk'ijlalil tu'n tic' tzalu twitz tx'otx' ex tu'n tpon tuc'il Tman; tu'nju at tc'ujlalil cyi'j ke t-xnak'tzben ate' tzalu twitz tx'otx', cyja'tzun xi tyec'un tc'ujlalil nimxix cye.", "2": "<pb/>Otok tma tajaw il tuj tanmi Judas Iscariote, aju tcy'ajal Simón, tu'n t-xi k'o'n Jesús tuj cyk'ab xjal tu'n, ex ba'n tu'n Jesús tcyakil otok tzaj k'o'n tuj tk'ab tu'n Tman, ex ba'ntok tu'n ka tuc'il Dios otok tzaj ex tuc'il Dios tu'n tpon, cyja'tzun jaw we' ti'j mes matok in che wa'n, el ti'n txowbil ti'j ex tzaj ti'n jun xbalun oc tc'alo'n tc'u'j.", "3": "", "4": "", "5": "Cu'x tko'n ch'in a' tuj jun c'oẍ, oc ten tx'jolte cykan ke t-xnak'tzben, ex el t-su'n ti'j cykan tu'nju xbalun aju c'alo'ntok tc'u'j.", "6": "<pb/>Pontzun Jesús twitz Simón Pedro; xitzun tma'n Pedro te: <pb/>—Tat, ¿maj aya c'elel tx'jonte nkane?", "7": "<pb/>Xi ttzak'we'n Jesús: <pb/>—Aju in nbincha'ne minti' nne'l tnic'a ti'j ja'lo, c'elel tnic'a ti'j pero yajxi.", "8": "<pb/>Xitzun tma'n Pedro te: <pb/>—Mlayx tz'el ttx'jo'na nkane. <pb/>Xitzun tma'n Jesús te: <pb/>—Ka minti' ma tz'el ntx'jo'ne tkana, minti' toclena wuc'ile.", "9": "<pb/>Xitzun tma'n Simón Pedro: <pb/>—Tat, mya nok o'cx nkane tu'n tel ttx'jo'na, ax icx ke nk'abe tuc'ix nwi'ye.", "10": "<pb/>Pero xi tma'n Jesús te: <pb/>—Alcye ma baj tx'jo'n ti'j, mya il ti'j tu'n ttx'jet juntl maj, nok o'cx ke tkan tu'n cytx'jet, porque sak ti'j tcyakil; atzun cyeye sak cyi'je, pero mya cycyakile, chi Jesús.", "11": "<pb/>Porque ba'n tu'n Jesús alcye tu'n t-xi k'onte te tuj cyk'ab xjal; cyja'tzun o tma: Mya cycyakile sak cyi'je.", "12": "<pb/>Tejtzun tbaj tx'jet cykan tu'n, oc tk'o'n juntl maj ju txowbil ti'j, cub ke' juntl maj ti'j mes, ex xi tma'n cye: <pb/>—¿Mape tz'el cynic'e ti'j ju ma nbinchaye cyeye?", "13": "In cyma'ne ka akine Xnak'tzal cyeye ex Cyajawe; ba'n in cyma'ne, porque ax toc Xnak'tzal kine, ex akine Cyajawe.", "14": "Ma tz'el ntx'jo'ne cykane, ex akine Xnak'tzal cyeye ex Cyajawe, cyja'tzun icx cyeye tu'n tel cytx'jo'ne cykane cyxolxe.", "15": "Porque ma txi nyec'une cyeye, ic tza'n ma nbinchaye cyeye, icxtzun cyeye tu'n cybinchanteye.", "16": "Ax toc cxel nma'ne cyeye, aju majen mya mas at toclen twitz ju tpatrón, ex aju in xi sama'n mya mas at toclen twitz ju samal te.", "17": "Ka ma tz'el cynic'e ti'j jlu, at-xix tzalajbil cyeye ka ma cybinchaye.", "18": "<pb/>Mya cyi'je cycyakile in chin yoline; ba'n wu'ne alcye keju ma che jaw nsc'o'ne; pero il ti'j tu'n tjapun aju in tma'n tuj Tu'jil chi cyja': Aju ma wa'n wuc'ile, ma tz'oc te aj k'oj wi'je, chi tuj Tu'jil.", "19": "Bi'x cxel nma'ne cyeye ja'lo na'nxtok tbant jlu, tu'ntzun t-xi cyocsla'ne ka Akine oc tbant jlu.", "20": "Ax toc cxel nma'ne cyeye, alcye ma c'monte aju cxel nsama'ne, ax kine in chin tc'mo'n; ex aju ma c'monte weye, ax icx in c'monjtz Nmane tu'n, aju tzaj samante weye, chi Jesús cye.", "21": "<pb/>Tej tbaj tma'n Jesús jlu, tzaj ta'w tuj tanmi, ex clarxix tzaj tma'n cyja': <pb/>—Ax toc cxel nma'ne cyeye, ax jun cyeye cxel k'onte weye tuj cyk'ab xjal.", "22": "<pb/>Atzun cye t-xnak'tzben baj cyque'yin tuj cywitz, in che ximan ti'j alcye o yolin Jesús ti'j.", "23": "At jun t-xnak'tzben Jesús, aju c'ujla'nxix tu'n, k'ukltok ti'j mes ttxlaj Jesús.", "24": "Xitzun tyec'un Simón Pedro señ te tu'n tk'ab, tu'n t-xi tkanin te Jesús alcye o yolin Jesús ti'j.", "25": "Xitzun txale' twi' ttzi t-xu'c Jesús, ex xi tkanin te: <pb/>—Tat, ¿alcyetzun?", "26": "<pb/>Xitzun tma'n Jesús: <pb/>—Alcyeju ma txi nk'o'ne pan te, otok cu'x nmu'ne tuj lak, atzunju, chi Jesús. <pb/>Cu'xtzun tmu'n Jesús pan tuj lak, ex xi tk'o'n te Judas Iscariote aju tcy'ajal Simón.", "27": "Tej t-xi twa'n Judas pan, ocx naj Satanás tuj tanmi. Xitzun tma'n Jesús te: <pb/>—Aju oc tbincha'ya, bincham naja.", "28": "<pb/>Pero mi jun cye keju k'ukltok ti'j mes el tnic' ti'j tiku'n xi k'ma'n te icju.", "29": "Tuj cynabl junjun malo txi tma'n Jesús te Judas tu'n t-xi' lak'olte aju tu'n tajben tuj nink'ij, ex ka tu'n t-xi k'ot ch'in cye meba; porque ate Judas k'il ch'u'ẍ tcubil pwak.", "30": "Tejtzun tbaj twa'n Judas ju pan, jurat etz naj; ex otok ko oc yupj.", "31": "<pb/>Tetzlenxitzun Judas tma Jesús: <pb/>—Ja'lo chin jawil nimsa'ne, akine sc'o'maj kine tu'n Dios tu'n ntene cyuc'il xjal, ex cjawil nimsa'n Dios nok wu'ne.", "32": "Ka ma jaw nimsa'n Dios nok wu'ne, ax icx tu'nx Dios chin jawil nimsa'ne, ex jurat naj chin jawil nimsa'ne tu'n.", "33": "Akeye tal nc'wa'le, nok ch'intl chin tele cyuc'ile. Che jyole wi'je; pero ic tza'n xi nma'ne cye xjal judiy, ax icx cxel nma'ne cyeye ja'lo: Mlay che'xe jatum chin xe'le.", "34": "Cxel nk'o'ne jun ac'aj mandamyent cyeye: Tu'n cyc'ujlante cyibe cyxolxe ic tza'n weye ma che nc'ujlaye, icxtzun cyeye tu'n cyc'ujlante cyibe cyxolxe.", "35": "Ka ma cyc'ujla cyibe cyxolxe, tu'ntzun jlu c'elel cynic' cycyakil xjal cyi'je ka nxnak'tzben keye, chi Jesús cye.", "36": "<pb/>Xitzun tma'n Simón Pedro. <pb/>—Tat, ¿jatum cxe'la? <pb/>Xitzun ttzak'we'n Jesús: <pb/>—Mlayx tz'oc lpe'ya wi'je ja'lo jatum chin xe'le; c'oquel lpe'ya wi'je pero yajxi.", "37": "<pb/>Xitzun tma'n Pedro te: <pb/>—Tat, ¿tiku'n mlayx chin oc lpe'ye ti'ja ja'lo? Jacu txi nk'on wibe tu'n ncyime tu'n tlaja.", "38": "<pb/>Xi ttzak'we'n Jesús: <pb/>—¿Maj jacu tak' tiba tu'n tcyima tu'n nlaje? Ax toc cxel nma'ne teya, na'nxtok ttzaj ok' tzec', cbel tewana ox maj cywitz xjal ka minti' ojtzki'n kine tu'na."}