{"1": "<pb/>Akeye patrón, cybinchame aju tz'aklxix ex tuj tumelxix cye cymajene, porque ba'n cyu'ne icx cyeye at jun cypatrone tuj cya'j.", "2": "<pb/>Cucx che na'ne Dios, che xk'ukine tuj na'j Dios ex cyk'onxe chjonte te Dios.", "3": "Ax icx che na'ne Dios ki'je, tu'n ttzaj tyec'un Kajaw jun tumel jatum tu'n t-xi kpacba'ne tyol Dios, ex tu'n t-xi kchic'ba'ne tyol Crist aju attok tuj ewaj nej; tu'ntzun tlaj ju yol lu pres kine.", "4": "Che na'ne Dios wi'je, tza'n tten tu'n t-xi nchic'ba'ne ju yol lu, porque il ti'j tu'n t-xi nma'ne.", "5": "<pb/>Tenx cynable tza'n tten tu'n cybete tuj tumelxix cywitz xjal mya ocslal ke; tz'ajbenxwit tcyakil k'ij cyu'ne tu'n cybinchanteye ju ba'n.", "6": "Cheba che yoline tcyakil maj, atwit tchya'l cyyole, tu'ntzun tel cynic'e ti'j tza'n tten tu'n t-xi cytzak'we'ne teyle junjun xjal.", "7": "<pb/>Tcyakilju tza'n ntene cxel ttx'olba'n Tíquico cyeye; atzun kerman at kc'u'j ti'j, in japunxix tu'n tuj tajbebl, ex tmajen Kajaw junx kuc'ile.", "8": "Cyja'tzun ma txi nsama'ne Tíquico cyuc'ile, tu'ntzun cybinteye tza'n ktene, ex tu'n tk'ukbanjtz cyc'u'je tu'n.", "9": "Tuc'ix Onésimo ma txi nsama'ne, atzun jun erman at kc'u'j ti'j ex in japunxix tu'n tuj ak'untl, ax tzaj cyxole. Tcyakilju in baj tzalu cxel cyma'n cyeye.", "10": "<pb/>In che'x k'olbe'ne tu'n Aristarco aju at wuc'ile tuj pres; ex in che'x k'olbe'ne tu'n Marcos, cyerman cyib tuc'il Bernabé. O txi nma'ne jlu cyeye, ka ma pon Marcos cyuc'ile cyc'mome.", "11": "Ex in che'x k'olbe'ne tu'n Jesús aju Justo tbi; o'cx ke jlu cyxol ke ocslal judiy in che onin wuc'ile tu'n tpacbet tcawbil Dios, ex nim ma k'ukbanjtz nc'u'je cyu'n.", "12": "In che'x k'olbe'ne tu'n Epafras aju tmajen Jesucrist ax tzaj cyxole. Cucx nno'c tilil tu'n tu'n tna'n Dios cyi'je, tu'ntzun cywe'xixe, ex tu'n ttz'aket-xix cynable, ex tu'n tjapun cyu'ne tcyakilju tajbil Dios.", "13": "Porque ma wile, tocxix tc'u'j Epafras cyi'je ex cyi'j keju ate' tuj tman Laodicea ex cyi'j keju ate' tuj tnam Hierápolis.", "14": "In che'x k'olbe'ne tu'n doctor Lucas aju at kc'u'j ti'j, ex in che'x k'olbe'ne tu'n Demas.", "15": "<pb/>Cyk'onxe kk'olbeble cye ke erman ate' tuj tnam Laodicea; ex cyk'onxe kk'olbeble te Ninfas ex cye ocslal nno'c cychmon cyib tuj tja.", "16": "Oc tbaj sch'i'n ju u'j lu cyxole, cysamanxe tuj tnam Laodicea tu'n tjaw sch'i'n cyxol ke ocslal, ax icx ju u'j xi nsama'ne cye aj Laodicea, ba'n tu'n tjaw cysch'i'ne.", "17": "Cymanxe te Arquipo cyja': K'o'nc tc'u'ja ti'j tu'n tjapun tu'na aju tajbebla o tzaj k'o'n teya tu'n Kajaw, che chicuye te.", "18": "<pb/>Akine Pablo in xi ntz'ibane ju k'olbebl lu tu'nx nk'abe. Cyna'ntze ti'j ju presbil weye. Aju t-xtalbil Dios tenwt cyuc'ile. Icxwitju."}