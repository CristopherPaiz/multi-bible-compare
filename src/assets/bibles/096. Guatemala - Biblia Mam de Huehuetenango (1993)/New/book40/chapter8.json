{"1": "<pb/>Tejtzun tcu'tz Jesús twi witz, nim xjal e oc lpe' ti'j.", "2": "Ul jun xjal nim tx'a'c ti'j minti' k'anbil ti'j, cub ẍmeje' twitz Jesús ex tma: <pb/>—Tat, ka tajbila, jacu chin banixe tu'na.", "3": "<pb/>Xi tnukpi'n Jesús tk'ab ex oc tmaco'n ex tma: <pb/>—Wajbile, bi'x cbantela. <pb/>Ex jurat naj el tx'a'c ti'j xjal ex banix.", "4": "Xitzun tma'n Jesús te: <pb/>—K'o'nca cwent ti'j tu'n mi'n t-xi tma'na te jun xjal; nok o'cx txi'ya, yec'unx tiba te pal ex k'onxa toyaja ic tza'n in tma'n tley Moisés, tu'ntzun tel cynic' xjal ti'j ka ma banixa.", "5": "<pb/>Ocxtzun Jesús tuj tnam Capernaum, pon jun capitán aj Rom tuc'il, in cubsan twitz", "6": "ex tma: <pb/>—Tat, at jun nmajene tx'ayl tuj njaye, tzkijle'n tyabil ex nimxix in chyo'n te.", "7": "<pb/>Xitzun tma'n Jesús te: <pb/>—Chin xe'le, ex cbanixel wu'ne.", "8": "Xi ttzak'we'n capitán: <pb/>—Tat, mya ba'n kine tu'n tocxa tuj njaye; o'cx k'mantza yol ex cbanixel nmajene.", "9": "Porque icx weye atine tjak' tcawbil juntl, ex ate' soldad tjak' ncawbile. Ka ma txi nma'ne te jun soldad: Txi'ya, in xi'tzun; ex ka ma txi nma'ne te juntl: Tzaja, in tzajtzun; ex ka ma txi nma'ne te nmajene: Binchama jlu, in banttzun tu'n, chi capitán.", "10": "<pb/>Tej tbinte Jesús tyol capitán, jaw labin ti'j ex xi tma'n cye keju lepch ke'c ti'j: <pb/>—Ax toc cxel nma'ne cyeye, na'nx twile tocslabl jun xjal aj Israel ic tza'n tocslabl xjal lu.", "11": "Cxel nma'ne cyeye: Che tzajel nimcu xjal tuj tjawitz k'ij ex tuj telex k'ij, ex che bel ke' ti'j mes ttxlaj Abraham tuc'ix Isaac ex Jacob tuj cawbil in tzaj tuj cya'j.", "12": "Atzun cye keju attok cyoclen nej ti'j cawbil, che elex xo'n tuj klolj; atzun ctzajel ok'el ex ckitx'itx'il t-xe cye' xjal, chi Jesús cye.", "13": "<pb/>Xitzun tma'n Jesús te capitán: <pb/>—Txi'ya; ic tza'n ma tocslaya, icxtzun cbinchetel teya. <pb/>Ex ax or banix ju tmajen capitán.", "14": "<pb/>Pontzun Jesús tja Pedro. Xi tque'yin Jesús yabtok aju xu'j tji' Pedro tu'n cyak, tx'ayl twi watbil.", "15": "Oc tmaco'n Jesús tk'ab xu'j, bi'x ic' cyak ti'j; jawtzun we' ex ajben cye.", "16": "<pb/>Tej tex k'ij pon cyi'n xjal nimcu yab tuc'il Jesús at ju'ẍ tuj cyanmi; ex tu'n tyol Jesús e je'tz ke ju'ẍ tuj cyanmi, ex cycyakil yab e banix tu'n,", "17": "tu'ntzun tjapun aju yol k'ma'maj tu'n Isaías aju t-sanjel Dios chi cyja': Ax el k'inte kyabil, ex el ti'n c'ixc'oj ki'j, chi Isaías.", "18": "<pb/>Tej tlonte Jesús nim xjal at ti'jele, xi tma'n cye t-xnak'tzben tu'n cyic'x jlajxi laguna.", "19": "Ul jun xnak'tzal ti'j ley ex xi tma'n te Jesús: <pb/>—Xnak'tzal, chin oquel lpe'ye ti'ja nok jatum ma txi'ya, chi xjal.", "20": "Xi tma'n Jesús te: <pb/>—Ke wech at cyjul, ex ke chyu'j at cyk'u'; atzun weye minti' jatum tu'n ncub tane, akine sc'o'maj kine tu'n Dios tu'n ntene cyuc'il xjal, chi Jesús te.", "21": "<pb/>Ex xi tma'n juntl t-xnak'tzben te: <pb/>—Tat, chin tyoma, nej cyjel nmaku'ne nmane, chi xjal.", "22": "<pb/>Xi tma'n Jesús te: <pb/>—Lpe'ca wi'je; k'oncja cye cyimni tu'n tcu'x cymaku'n cycyimni.", "23": "<pb/>Tejtzun tocx Jesús tuj barc, e oc lpe' ke t-xnak'tzben ti'j.", "24": "Tzaj jun cyk'ik' nimxix tibaj laguna, jaw pulin a' ti'j barc. Pero te Jesús in tan.", "25": "E ultzun lak'e' t-xnak'tzben ttxlaj ex jaw cyc'asun, ex xi cyma'n te: <pb/>—Tat, ko tcloma porque ch'ix kxi mulk'aje tuj a', che chi.", "26": "<pb/>Xitzun tma'n Jesús cye: <pb/>—¿Tiku'n in che xobe akeye xinak ch'in cyocslable? Jawtzun we' Jesús, xi tmayo'n cyk'ik' tuc'ix a'; ex bi'x we' tcyakil.", "27": "Atzun cye t-xnak'tzben e labin ti'j, in cyma'n: <pb/>—¿Alcyetzun ju xjal lu? Porque tuc'ix cyk'ik' ex a' in xi cyniman tyol.", "28": "<pb/>Tejtzun tpon Jesús jlajxi laguna tuj cytx'otx' xjal aj Gadara, oc noj cabe xjal twitz, e etz tuj camposant. At ju'ẍ tuj cyanmi ex puro tx'u'j ke, cyja'tzun mi jun xjal in bet tuj be lu.", "29": "Ex e jaw sch'in ke xjal lu in cyma'n: <pb/>—¿Ti toclena ki'je, aya Jesús Tc'wa'l Dios? ¿Maj ma tzula tzalu tu'n kyajlanjtz naje tu'na na'nxtok tpon tk'ijlalil? Che chi.", "30": "<pb/>Ex ate' txkan boch in che wa'n najchak, nimcu cybet.", "31": "E cubsantzun ke ju'ẍ twitz Jesús: <pb/>—Ka ma ko ex tlajo'na cyuj xjal lu, k'ontza permis keye tu'n kxi'ye cyxol boch tu'n kocxe cyuj, che chi.", "32": "<pb/>Xitzun tma'n Jesús cye: <pb/>—Cyxi'ye. <pb/>E je'tztzun ke ju'ẍ tuj cyanmi xjal ex e ocx cyuj boch; entons ex cyxo'n cyib boch ttxa'n xak, e cu'pun tzak tuj laguna ex bi'x e naj tuj a'.", "33": "<pb/>Atzun ke pastor boch e je'l ok, ex tej cypon tuj tnam xi cytx'olba'n tcyakil, ax icx xi cyma'n aju otok baj cyi'j ke xjal at ju'ẍ tuj cyanmi.", "34": "Entons cycyakil xjal tuj tnam e je'tz canil ti'j Jesús; ex tej cylonte, e cubsan twitz Jesús tu'n tex tuj cytanmi."}