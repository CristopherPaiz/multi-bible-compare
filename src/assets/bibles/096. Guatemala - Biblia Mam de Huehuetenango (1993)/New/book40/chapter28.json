{"1": "<pb/>Tbajlenxitzun ju k'ij te ojlabl, ch'ixtok kskix tuj tnejel k'ij te seman, e ul Mariy aj Magdala tuc'ix juntl Mariy que'yilte pantyón.", "2": "Ex tzaj jun cyaknajnab nimxix; porque cu'tz jun t-anjel Kman tuj cya'j; tej tcubil el ti'n ju abj ttzi pantyón ex cub ke' tibaj.", "3": "Ic que'yin twitz ic tza'n tkan k'ancyok, atzunju t-xbalun sak que'yin ic tza'n ttxa che'w.", "4": "Atzun ke soldad in che xk'ukin e jaw lu'lun tu'n tchi anjel, mer ic tza'n cyimni e oc.", "5": "Atzunte anjel xi tma'n cye xu'j: <pb/>—Mi'n che xobe, porque ba'n wu'ne in che jyone ti'j Jesús aju jaw k'o'n twitz crus.", "6": "Mi a'l tzalu, ma jaw ank'in ic tza'n o tma. Cytzaje, cyque'yinxe jatum cub k'o'n t-ximlal.", "7": "Cyxi' naje, cymanxe cye t-xnak'tzben cyja': Ma jatz ank'in cyxol cyimni, ex lu cxel nej cywitze tu'n cypone tuj Galiley; atzun c'oquel cyque'yine, che chicuye cye t-xnak'tzben. Lu ma txi nma'ne cyeye, chi anjel cye xu'j.", "8": "<pb/>Atzun cye xu'j e ajtz ttzi pantyón in che xob ex nim in che tzalaj; e je'x naj k'ol tkanil cye t-xnak'tzben Jesús, in che ojkelan wen.", "9": "Ex matok cyja' cyxi', lu Jesús oc noj cywitz, e je'x tk'olbe'n. Atzun cye xu'j e pon lak'e' ttxlaj, tzaj cychle'n tkan, ex e c'ulun twitz.", "10": "Xitzun tma'n Jesús cye: <pb/>—Mi'n che xobe; cyxi'ye, cyk'onxe tkanil cye wermaniye tu'n cyxi' tuj Galiley, ex atzun chin oquel que'yine cyu'n.", "11": "<pb/>Matok cyja' cyxi' ke xu'j, at junjun cye xk'ukil e je'x tuj tnam ex xi cyk'o'n tkanil cye nejenel cye pal ti'j tcyakilju otok baj.", "12": "Bajtzun cychmon cyib ke nejenel cye pal cyuc'ix ke cytijil xjal, e yolin ti'j cyxolx, xi cyk'o'n nim pwak cye soldad,", "13": "ex xi cyma'n cye: <pb/>—Cymanxe cye xjal: E ul ke t-xnak'tzben te konic'an ex etz cyelk'a'n t-ximlal matok in ko tane, che chicuye.", "14": "Katzun ma tbi gobernador jlu, cbantel ti'j ku'ne tuc'il tu'ntzun cycolpaje, che chi ke nejenel cye pal.", "15": "<pb/>Xitzun cyi'n soldad pwak ex cybincha ic tza'nx tzaj k'ma'n cye. Aju yol lu ma tz'el tkanil cyxol xjal judiy, ex ax yol in cyma'n ja'lo.", "16": "<pb/>Atzun cye junlaj xnak'tzben e pon tuj Galiley twi witz jatum otok txi tma'n Jesús cye.", "17": "Tejtzun tilwaj Jesús cyu'n, e c'ulun twitz; pero at junjun jawje' cyc'u'j.", "18": "Pontzun lak'e' Jesús cytxlaj ex tma: <pb/>—Ma tzaj k'o'n woclene ti'j tcyakilju at tuj cya'j ex twitz tx'otx'.", "19": "Cyja'tzun cyxi'ye, cymanxe cye xjal tu'n cyoc te nxnak'tzbene cyuj cycyakil nasyon, ex tu'n cybyan cyu'ne tuj tbi Dios Mambaj, ex tuj nbiye akine C'wa'lbaj, ex tuj tbi Xewbaj Xjan;", "20": "cyk'onxe xnak'tzbil cye tu'n tjapun cyu'n tcyakilju ma txi nma'ne cyeye. Ex lu kine chin tele cyuc'ile tcyakil k'ij acutzun in japun baj mancbil tk'ijlalil. Icxwitju."}