{"1": "<pb/>Tejtzun kskix, cycyakil nejenel cye pal cyuc'ix cytijil xjal judiy e yolin ti'j cyxolx tza'n tten tu'n tcyim Jesús cyu'n.", "2": "Baj cyc'alo'n, xi cyi'n ex pon cyi'n twitz Ponsio Pilat aju gobernador.", "3": "<pb/>Ate Judas xi k'onte Jesús tuj cyk'ab xjal, tejtzun tlonte otok cub t-sentens Jesús tu'n tcyim, tzaj ta'w tuj tanmi, aj tk'o'n aju 30 sak pwak cye nejenel cye pal ex cye cytijil xjal ex tma:", "4": "<pb/>—Ma chin binchane il, ma txi nk'o'ne tuj cyk'abe jun xjal minti' til, chi Judas. <pb/>Atzun cye cyma: <pb/>—Minti' ke kaj ti'j, malomte tib.", "5": "<pb/>Cyajtzun t-xo'n Judas aju sak pwak tuj tja Dios, etztzun, xi'tzun, jaw tyobin tib ex oc tc'alo'n tkul tu'n tcyim.", "6": "<pb/>Atzun cye nejenel cye pal jaw cyi'n aju sak pwak ex cyma: <pb/>—Mya k'o'n tu'n ley tu'n tcu'x kk'o'n tuj c'ubl te oyaj, porque aju pwak lu chojbil twi' jun xjal tu'n tcyim, che chi.", "7": "<pb/>Tejtzun cybaj yolin ti'j, ajbentzun pwak cyu'n tu'n tlak'et jun piẍ tx'otx' toc tbi tx'otx' te binchbil ẍok', atzun tu'n cycu'x makut ke betin xjal tuj tx'otx' lu.", "8": "Cyja'tzun oc k'o'n tbi tx'otx': Tx'otx' twi' tchc'el jun xjal, ex ax tbi toc ja'lo.", "9": "Cyja'tzun japun aju k'ma'maj tu'n Jeremías aju t-sanjel Dios. Chi Jeremías: Xitzun cyi'n aju 30 sak pwak, atzun twi' jun xjalju cyaj bant ti'j cyu'n aj Israel.", "10": "Xi cyk'o'n pwak lu twi tx'otx' te binchal ẍok', ic tza'nx tzaj tma'n Kman weye.", "11": "<pb/>Atzunte Jesús wa'ltok twitz gobernador; xitzun tkanin gobernador te: <pb/>—¿Apeya ju Rey cye xjal judiy? Chi gobernador. <pb/>—Akine ic tza'n ma tmaya, chi Jesús xi tma'n te.", "12": "<pb/>Tejtzun cyoc ten ke nejenel cye pal cyuc'ix ke cytijil xjal tx'olbalte til, minti' jun yol tma Jesús.", "13": "Xitzun tma'n Pilat te: <pb/>—¿Minti'pe in tbi'na nimcu in k'manjtz ti'ja cyu'n?", "14": "<pb/>Pero te Jesús mi jun yol xi ttzak'we'n; tu'ntzunju nim o labin gobernador ti'j.", "15": "<pb/>Cycyakil abk'i in bant tu'n gobernador tu'n tetz ttzokpi'n jun pres tuj nink'ij, nok alcye cyajbil tnam xjal tu'n tetz tzokpi'n.", "16": "Attok jun xinak tocx tuj pres, Barrabás tbi, bi'maj cyu'n cycyakil xjal.", "17": "Tej tbaj cychmon cyib ke xjal, xi tma'n Pilat cye: <pb/>—¿Alcye cyajbile tu'n tex ntzokpi'ne? ¿Cyajpeye tu'n tex ntzokpi'ne Barrabás ex ka a Jesús aju Crist tbi? Chi Pilat.", "18": "<pb/>Porque bi'ntok tu'n Pilat, pon k'i'n Jesús cyu'n nok tu'nju at tlo'ch cyc'u'j ti'j.", "19": "<pb/>Cubtzun ke' Pilat tuj k'ukbil tu'n tcawin, tzaj sama'n jun xjal tu'n t-xu'jil k'malte te cyja': Mi'n tz'oc tk'on tiba ti'j ju xjal tz'aklxix lu, porque tuj nwitzic'e konic'an may' nim ma tzic'x wu'ne tu'n tlaj, chi t-xu'jila, chi xjal.", "20": "Atzun ke nejenel cye pal cyuc'ix ke cytijil xjal cub ti'j cynabl xjal cyu'n tu'n t-xi cykanin tu'n tetz tzokpi'n Barrabás, atzunte Jesús tu'n tcyim.", "21": "Xitzun tkanin juntl maj gobernador: <pb/>—¿Alcye jun cyajbile tu'n tex ntzokpi'ne? <pb/>Atzun cye xjal cyma: <pb/>—Ate Barrabás tu'n tetz ttzokpi'na.", "22": "<pb/>Xitzun tma'n Pilat cye: <pb/>—¿Titzun oc nbincha'ye ti'j Jesús aju Crist tbi? <pb/>Cymatzun cycyakil xjal: <pb/>—E tjaw twitz crus.", "23": "<pb/>Atzunte Pilat xi tma'n cye: <pb/>—¿Alcyetzun jun mya ba'n ma tbincha? <pb/>Pero cye xjal mas e jaw sch'in: <pb/>—E tjaw twitz crus, che chi.", "24": "<pb/>Tejtzun tlonte Pilat minti' tu'n tbant ti'j, nok mas in che jaw tilj xjal, tzaj ti'n Pilat ch'in a', el ttx'jo'n tk'ab cywitz cycyakil xjal ex tma: <pb/>—Minti' wile ti'j ju xjal tz'aklxix lu ka ma cyim. Cyque'yinxe ti c'oquel, chi Pilat.", "25": "<pb/>Xi cytzak'we'n cycyakil xjal: <pb/>—Akeko' at kile cyuc'ix kc'wa'le ka ma cyim xjal lu.", "26": "<pb/>Etztzun tzokpi'n Barrabás tu'n Pilat; atzunte Jesús baj asyalin ex xi k'o'n tu'n Pilat tuj cyk'ab soldad tu'n tjaw cyk'o'n twitz crus.", "27": "<pb/>Xitzun k'i'n Jesús cyu'n t-soldad gobernador, ocx cyi'n tuj cwartel, baj cytxolban cyib cycyakil soldad ti'j.", "28": "El cyi'n t-xbalun Jesús, oc cyk'o'n jun cyak xbalun ti'j,", "29": "ex baj cybincha'n jun coron ch'i'x, jax cyk'o'n tuj twi', ex xi cyk'o'n jun ajlaj tuj tbank'ab. E cubtzun ẍmeje' twitz ex e xmayin ti'j: <pb/>—In xi kk'olbene aya Rey cye xjal judiy, cucxwit tel tk'ija, che chi.", "30": "<pb/>Oc cytzuban tuj twitz, el cyi'n ju ajlaj te ex oc cybju'n ti'j twi'.", "31": "Tejtzun cybaj xmayin ti'j, el cyi'n ju cyak xbalun ti'j, oc cyk'o'n axju t-xbalun, ex xi cyi'n tu'n tjaw cyk'o'n twitz crus.", "32": "<pb/>Tejtzun cyetz, oc noj jun xjal cywitz, Simón tbi ex aj Sirene, oc cyjwersin tu'n t-xi tikan tcrus Jesús.", "33": "<pb/>E pontzun tuj jun lugar Gólgota tbi; aju yol Gólgota atzun in tma'n: Jun lugar Tbakil Wibaj.", "34": "Tej cypon tuj lugar lu, xi cyk'o'n tc'a vinagre smo'n tuc'il ta'l c'ul puro c'a; pero tej t-xi tnic'be'n Jesús, minti' xi tc'an.", "35": "<pb/>Tej tjaw k'o'n Jesús twitz crus, baj cysipan soldad ke t-xbalun cyxolx, ex e oc ten k'il swert cyi'j, alcye tu'n t-xi ti'n junjun. [Bant jlu cyu'n, tu'ntzun tjapun aju k'ma'maj tu'n t-sanjel Dios chi cyja': Jaw cyi'n swert ti'j nxbalune ex baj cysipan cyxolx, chi t-sanjel Dios.]", "36": "E cubtzun ke' in che xk'ukin ti'j Jesús.", "37": "Cub cytz'iban alcye til, jax cyk'o'n twitz crus tibaj twi', in tma'n cyja': Atzun Jesús jlu, aju Rey cye xjal judiy.", "38": "<pb/>Ax icx jaw cyk'o'n cabe elek' twitz crus junx tuc'il Jesús, jun tuj tbank'ab ex jun tuj tnayaj.", "39": "Atzun cye xjal in che ic' twitz crus in che xmayin ti'j Jesús, in xi cyyucun cywi',", "40": "ex in cyma'n: <pb/>—Aya in tma'na tu'n tcub t-xituna tja Dios ex tuj ox k'ij tu'n tjaw tbincha'na juntl maj, clom tiba tu'nx tiba. Ka Tc'wa'l Diosa, tcu'tza twitz crus, che chi xjal.", "41": "<pb/>Ax icx ke nejenel cye pal, cyuc'ix ke xnak'tzal ti'j ley, cyuc'ix ke parisey ex cyuc'ix ke cytijil xjal, in che xmayin ti'j ex in cyma'n:", "42": "<pb/>—Ke mastl xjal e clet tu'n, atzun te minti' in bant tclonte tib; ka rey jlu cye aj Israel, ba'n tu'n tcu'tz twitz crus ja'lo tu'ntzun kocslan ti'j.", "43": "O ke' tc'u'j ti'j Dios; e tclet tu'n Dios ja'lo ka axix toc taj Dios ti'j; porque o tma ka Tc'wa'l Dioste, che chi xjal.", "44": "<pb/>Ax icx ke elek' e oc ten ilil ti'j, akeju e jaw k'o'n twitz crus junx tuc'il.", "45": "<pb/>Cub kloljxix tcyakil twitz tx'otx', xe't-x te chilcuk'ij, maxitzun el spic'e' te las tres te kale.", "46": "Ch'ixtok tpon las tres te kale, jaw tk'ajk'ajel twi Jesús cyuwxix ex tma: <pb/>—Elí, Elí, ¿lama sabactani? Atzun in tma'n ju yol lu: Nman Dios, Nman Dios, ¿tiku'n ma chin cyaj tcolina? Chi Jesús.", "47": "<pb/>Tej cybinte junjun xjal ax ate'tok, cyma cyxolx: <pb/>—Ate jlu in txocon ti'j Elías, che chi.", "48": "<pb/>Jurat naj xi kelan jun cye, tzaj ti'n jun esponja ex cu'x tmu'n tuj vinagre, ex oc tk'o'n twi' jun ajlaj, jax tk'o'n tu'n tel ttz'uban Jesús.", "49": "Atzun cye txkantl cyma: <pb/>—E tten nej; ko que'yin ti'j ka tzul Elías clol te.", "50": "<pb/>Atzunte Jesús jaw tk'ajk'ajel twi' juntl maj cyuwxix, jawtzun baj t-xew.", "51": "Atzunju xbalun te makbil tcub tuj tmij tja Dios cub sbit'j, cabe piẍ ela, tzaj sbit'j twi', cubil t-xe'. Tzaj lu'lun tx'otx' ex ke nmak abj e je'x pax;", "52": "ex ke pantyón e jaket; ex nimcu cyximlal ocslal otok che cyim e jaw ank'in,", "53": "e je'tz tuj pantyón, e ul tuj Jerusalén aju tnam xjan, ex cub cyyec'un cyib cywitz nimcu xjal tjatzlenxi ank'in Jesús.", "54": "<pb/>Aju capitán cyuc'ix keju ate' tuc'il in che xk'ukin ti'j Jesús, tej cylonte cyaknajnab ex tcyakilju o baj, tzaj nim cyxobil, ex cyma: <pb/>—Axix toc Tc'wa'l Dios te jlu, che chi.", "55": "<pb/>Nimcu xu'j axtok ate' in che que'yin najchak, otok che tzaj lpe' ke xu'j lu ti'j Jesús tej ttzaj tuj Galiley, ex otok che ajben te.", "56": "Cyxol keju xu'j lu attok Mariy aj Magdala, tuc'ix Mariy cytxu' Jacobo ex José, ex tuc'ix cytxu' tcy'ajal Zebedey.", "57": "<pb/>Tejtzun tkokax, ul jun xinak k'inun, José tbi ex aj Arimatey, otok tz'oc te t-xnak'tzben Jesús.", "58": "Xi' José tuc'il Pilat, xi tkanin t-ximlal Jesús. Xi tk'o'n Pilat orden tu'n t-xi k'o'n t-ximlal Jesús te.", "59": "Xitzun ti'n José t-ximlal Jesús, ocx tbalk'i'n tuj jun sak xbalun,", "60": "ocx tk'o'n tuj jun pantyón ac'aj, texte José tpantyón, otok tz'ocx tlacu'n tuj pic; tzaj ttolin jun abj ma tij, oc tk'o'n ttzi pantyón ex ajtzun.", "61": "Axtoktzun ate' Mariy aj Magdala, tuc'ix juntl Mariy, k'ukl ke twitz pantyón.", "62": "<pb/>Tuj juntl k'ij baj cychmon cyib ke nejenel cye pal twitz Pilat cyuc'ix ke parisey, ewtok tbantlen cyten xjal tu'n tic'set ju k'ij te ojlabl.", "63": "Xi cyma'n te Pilat: <pb/>—Tat, ma tzul ti'j kc'u'je at jun yol o tma aju sbul lu tej itz'xtok: Oc tel ox k'ij chin jawil ank'ine, chi xjal lu.", "64": "Cyja'tzun k'onxa orden tu'n tcyuwset ju pantyón tuj ox k'ij, mya yajcu che ul ke t-xnak'tzben te konic'an, ex c'eletz cyelk'a'n t-ximlal, ex cxel cyma'n cye xjal: Ma jaw ank'in cyxol cyimni, che chilo. Entons mas che bajel sbu'n xjal ja'lo twitzju nej, che chi.", "65": "<pb/>Xitzun tma'n Pilat cye: <pb/>—Lu jun c'loj soldad lu tu'n cyxi' cyuc'ile; cyxi'ye, ex cycyuwsan oque ttzi pantyón ic tza'nx ba'n cyu'ne.", "66": "<pb/>E je'xtzun, baj cycyuwsa'n ttzi pantyón, oc cyk'o'n jun sey ti'j abj, ex e cyaj cyk'o'n ke soldad te xk'ukil."}