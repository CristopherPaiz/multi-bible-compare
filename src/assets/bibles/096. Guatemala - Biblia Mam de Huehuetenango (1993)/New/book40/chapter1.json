{"1": "<pb/>Atzun tu'jil jlu jatum tz'iban cybi ke t-xe'chel Jesucrist; ate Jesucrist tiyjil David, atzunte David tiyjil Abraham.", "2": "<pb/>Ate Abraham tman Isaac, atzunte Isaac tman Jacob, atzunte Jacob tman Judá cyuc'ix ke terman Judá.", "3": "Atzunte Judá cyman Fares tuc'ix Zara, tal Tamar ke jlu. Atzunte Fares tman Esrom, atzunte Esrom tman Aram.", "4": "Atzunte Aram tman Aminadab, atzunte Aminadab tman Naasón, atzunte Naasón tman Salmón.", "5": "Atzunte Salmón tman Booz, tal Rahab jlu. Atzunte Booz tman Obed, tal Rut jlu. Atzunte Obed tman Isaí.", "6": "Atzunte Isaí tman rey David, atzunte rey David tman Salomón, ate Salomón tal t-xu'jilben Urías.", "7": "<pb/>Atzunte Salomón tman Roboam, atzunte Roboam tman Abías, atzunte Abías tman Asa.", "8": "Atzunte Asa tman Josafat, atzunte Josafat tman Joram, atzunte Joram tman Uzías.", "9": "Atzunte Uzías tman Jotam, atzunte Jotam tman Acaz, atzunte Acaz tman Ezequías.", "10": "Atzunte Ezequías tman Manasés, atzunte Manasés tman Amón, atzunte Amón tman Josías.", "11": "Atzunte Josías tman Jeconías cyuc'ix ke titz'in, akeju e ten tuj tk'ijlalil tej cyxi k'i'n aj Israel pres tuj Babilonia.", "12": "<pb/>Ate Jeconías tman Salatiel. Otok che pon k'i'n aj Israel tuj Babilonia tej titz'j Salatiel. Atzunte Salatiel tman Zorobabel.", "13": "Ate Zorobabel tman Abiud, atzunte Abiud tman Eliaquim, atzunte Eliaquim tman Azor.", "14": "Atzunte Azor tman Zadoc, atzunte Zadoc tman Aquim, atzunte Aquim tman Eliud.", "15": "Atzunte Eliud tman Eleazar, atzunte Eleazar tman Matán, atzunte Matán tman Jacob.", "16": "Atzunte Jacob tman José tchmil Mariy, ex ate Mariy ttxu Jesús aju Crist tbi, aju at toclen tu'n Dios.", "17": "<pb/>Cyja'tzun at cyajlaj c'loj cyiyjil aj Israel tzaj xe't ti'j Abraham ul ti'j David; ex at cyajlaj c'loj cyiyjil aj Israel tzaj xe't ti'j David ul ti'j tk'ijlalil tej cyxi k'i'n aj Israel tuj Babilonia; ex at cyajlaj c'loj cyiyjil aj Israel tzaj xe't ti'j tk'ijlalil tej cyxi k'i'n aj Israel tuj Babilonia ul baj tej titz'j Crist, aju at toclen tu'n Dios.", "18": "<pb/>Tej tul itz'j Jesucrist cyja'tzun tten lu: Ate Mariy ttxu' Jesús otok bant ti'j tu'n tmoje' tuc'il José; pero na'nxtok cyoc moje' o tna' Mariy ka otok tz'oc ten tal tu'n tipumal Xewbaj Xjan.", "19": "Atzunte José aju tchmil Mariy, tej tbinte otok tz'oc ten tal Mariy o tajbe tu'n tcyaj tcolin tuj ewaj; porque tz'aklxix te José, ex minti' o tajbe tu'n ttzaj tch'ixwi Mariy cywitz xjal.", "20": "Ex matok in ximan José ti'j jlu, cub tyec'un tib jun t-anjel Kman twitz tuj twitzic', ex xi tma'n anjel te: <pb/>—Aya José tiyjil David, mi'n xoba tu'n toc Mariy te t-xu'jila, porque tu'n tipumal Xewbaj Xjan ma tz'oc ten tal.", "21": "Ex tzul itz'j jun tal, ex c'oquel tk'o'na tbi JESUS. Atzun tbi c'oquel, porque ke xjal etzan tu'n che cletel tu'n tuj cyil.", "22": "<pb/>Tcyakil jlu o bant tu'ntzun tjapun aju k'ma'maj tu'n Kman, aju tzaj tma'n t-sanjel Dios chi cyja':", "23": "<pb/><t>At jun k'apoj na'nx tlonte xinak c'oquel ten tal, ex k'a jun tal tzul itz'j, ex Emanuel tbi c'oquel, chi t-sanjel Dios.</t> <pb/>Aju yol Emanuel atzun in tma'n: At Dios kuc'il.", "24": "<pb/>Tej tel watl tuj twitz José, xi tniman aju tyol t-anjel Kman tzaj k'ma'n te, tc'amtzun t-xu'jil.", "25": "Pero mya junx e cub tan, maxitzun cub cymojban cyib tej tul itz'j tnejel tal Mariy; ex oc tk'o'n José tbi c'wa'l JESUS."}