{"1": "<pb/>Porque tcyakil tnejel pal in jaw sc'et cyxol xjal, ex nno'c k'o'n tu'n tyolin cyi'j xjal twitz Dios, atzun tak'un tu'n t-xi tk'o'n oyaj ex chojbil tu'n tchjet cyil xjal.", "2": "At tpasens cyi'j ke xjal minti' ch'in ba'n cyu'n ex o che el txalpuj, porque icx te minti'xix tipun;", "3": "ex tu'n tlaj minti'xix tipun, ilxix ti'j tu'n t-xi tk'o'n chojbil tu'n tchjet til, ax icx tu'n tchjet cyil xjal.", "4": "<pb/>Ex mya tu'nx te xjal nno'c tk'o'n toclen tu'n toc te tnejel pal; nok o'cx tu'n Dios in txconjtz ex nno'c k'o'n toclen, ic tza'n te Aar√≥n.", "5": "Ax icx te Crist, minti' jaw tniman tib tu'n toc te tnejel pal, nok o'cx xi k'o'n toclen tu'n Dios tej t-xi k'ma'n te: <pb/><t>Aya Ncy'ajale, ma chin oque te tmana ja'lo.</t>", "6": "<pb/>Ax icx in tma'ntl tuj Tu'jil: <pb/><t>Aya c'oquel te pal te jumajx. Ax toclena c'oquel ic tza'n te Melquisedec, chi tuj Tu'jil.</t>", "7": "<pb/>Tuj tk'ijlalil tej tten Crist twitz tx'otx' o na'n Dios ex o cubsanxix wen, ex jaw tk'ajk'ajel twi' cyuw, ex jaw ok' twitz Dios, porque at tipumal Dios tu'n tclet Crist tuj camic tu'n; ex tzaj tbi'n Dios tkanbetz tu'nju niman Dios tu'n.", "8": "Masque Tc'wa'l Dioste, pero bant tu'n tu'n t-xi tniman tyol Dios tu'nju nimcu ic'x tu'n.", "9": "Ex tej ttz'aket-xix tuj tcyakil, cyja'tzun oc te colol te jumajx cye cycyakil keju in che niman te.", "10": "Porque ax Dios o k'mante tu'n toc te tnejel pal, ax toclen ic tza'n te Melquisedec.", "11": "<pb/>At nimcu tu'n nyoline ti'j jlu, pero mlay pujet naj porque minti' nno'cx naj tuj cywi'ye.", "12": "Porque mawtlo che oque te xnak'tzal ja'lo, porque ma bet-xi k'ij t-xilen cyocsla'ne, pero jlu nok o'cx cyajbile tu'n cyxnak'tzanjtze juntl maj ti'j ju tnejel xnak'tzbil ti'j tyol Dios; ex ma che oque ic tza'n tal ne' cucx tu'n t-xi' cych'u'ye ex mlay txi' wabj cyu'ne.", "13": "Porque alcye cucx tch'u'n, mlay tz'el tnic' ti'j ju yol tz'aklxix, porque ne'x ta'.", "14": "Atzunju wabj in ajben cye keju ma che ch'iy, ex ma tz'oc cynabl tu'nju nimxi tzic' cywitz ti'j, cyja'tzun nne'l cynic' ti'j alcyeju ba'n ex alcyeju mya ba'n."}