{"1": "<pb/>Ex o wile juntl anjel nim tipumal cu'tz tuj cya'j, tocx tuj muj, tjax t-xmacal lobaj tuj twi'. Atzun twitz anjel ic que'yin ic tza'n k'ij, atzun ke tkan ic tza'n tkan k'ak' ma' tc'itz.", "2": "Tzyu'n jun tal u'j tu'n, jako'maj, ex aju tkan tuj tbank'ab cub tk'o'n tibaj mar; atzun juntl tkan tuj tnayaj cub tk'o'n twitz tx'otx'.", "3": "Jawtzun tk'ajk'ajel twi' cyuwxix ic tza'n in tzanun jun balun; ex tej tjaw sch'in, e k'ajt wuk k'ancyok.", "4": "Tejtzun cybaj k'ajt ke wuk k'ancyok, cyja'tok tcub ntz'ibane jlu; pero o nbiye jun tk'ajk'ajel tzaj tuj cya'j, tzaj tma'n weye cyja': <pb/>—Aju ma cyma wuk k'ancyok, mi'n tz'el tkanil tu'na, ex mi'n cub ttz'ibana, chi weye.", "5": "<pb/>Ex aju anjel aju o wile wa'l tibaj mar ex tibaj tx'otx' jaw tk'o'n tbank'ab twitz cya'j,", "6": "ex xi tma'n jun yol axix toc twitz Dios aju itz' tuj tcyakil tabk'iyil te jumajx, aju o binchante cya'j tuc'ix tcyakilju at twitz, ex o binchante tx'otx' tuc'ix tcyakilju at twitz, ex o binchante mar tuc'ix tcyakilju at tuj. Ex tma anjel: <pb/>—Mlay txi lak'e' mastl tuj tk'ijlalil;", "7": "porque tuj tk'ijlalil oc toc k'ajtza'n chun tu'n twukin anjel, cjapuneltzun aju yol ewantok tu'n Dios nej, ic tza'n o tma cye t-sanjel akeju tmajen.", "8": "<pb/>Ex aju tk'ajk'ajel o nbiye tzaj tuj cya'j, tzaj yolin juntl maj wuc'ile, ex tzaj tma'n cyja': <pb/>—Txi'ya, ex c'montza aju tal u'j catl, aju tzyu'n tu'n anjel aju wa'l tibaj mar ex tibaj tx'otx'.", "9": "<pb/>Inxtzune tuc'il anjel, xi nma'ne te tu'n ttzaj tk'o'n ju tal u'j weye. Atzun te tzaj tma'n weye: <pb/>—Tzyuma ex wa'nxa; chi' c'oquel tuj ttzi'ya ic tza'n ta'l cab, atzun tuj tc'u'ja, c'a c'oquel.", "10": "<pb/><t>Tzajtzun ntzyu'ne aju tal u'j tuj tk'ab anjel ex xi nwa'ne; puro chi' oc tuj ntzi'ye ic tza'n ta'l cab, pero tej tbaj nwa'ne, puro c'a oc tuj nc'u'je.</t>", "11": "<t>Tzajtzun tma'n weye cyja':</t> <pb/>—Ilxix ti'j tu'n t-xi tpacba'na juntl maj aju ctzajel tma'n Dios teya, ex tu'n tyolina cyi'j nimcu tnam ex cyi'j nimcu nasyon ex cyi'j nimcu c'loj xjal junxilchak cyyol, ex cyi'j nimcu rey, chi weye."}