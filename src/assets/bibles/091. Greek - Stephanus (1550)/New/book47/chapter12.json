{"1": "καυχαϲθαι δη ου ϲυμφερει μοι ελευϲομαι γαρ ειϲ οπταϲιαϲ και αποκαλυψειϲ κυριου", "2": "οιδα ανθρωπον εν χριϲτω προ ετων δεκατεϲϲαρων ειτε εν ϲωματι ουκ οιδα ειτε εκτοϲ του ϲωματοϲ ουκ οιδα ο θεοϲ οιδεν αρπαγεντα τον τοιουτον εωϲ τριτου ουρανου", "3": "και οιδα τον τοιουτον ανθρωπον ειτε εν ϲωματι ειτε εκτοϲ του ϲωματοϲ ουκ οιδα ο θεοϲ οιδεν", "4": "οτι ηρπαγη ειϲ τον παραδειϲον και ηκουϲεν αρρητα ρηματα α ουκ εξον ανθρωπω λαληϲαι", "5": "υπερ του τοιουτου καυχηϲομαι υπερ δε εμαυτου ου καυχηϲομαι ει μη εν ταιϲ αϲθενειαιϲ μου", "6": "εαν γαρ θεληϲω καυχηϲαϲθαι ουκ εϲομαι αφρων αληθειαν γαρ ερω φειδομαι δε μη τιϲ ειϲ εμε λογιϲηται υπερ ο βλεπει με η ακουει τι εξ εμου", "7": "και τη υπερβολη των αποκαλυψεων ινα μη υπεραιρωμαι εδοθη μοι ϲκολοψ τη ϲαρκι αγγελοϲ ϲαταν ινα με κολαφιζη ινα μη υπεραιρωμαι", "8": "υπερ τουτου τριϲ τον κυριον παρεκαλεϲα ινα αποϲτη απ εμου", "9": "και ειρηκε μοι αρκει ϲοι η χαριϲ μου η γαρ δυναμιϲ μου εν αϲθενεια τελειουται ηδιϲτα ουν μαλλον καυχηϲομαι εν ταιϲ αϲθενειαιϲ μου ινα επιϲκηνωϲη επ εμε η δυναμιϲ του χριϲτου", "10": "διο ευδοκω εν αϲθενειαιϲ εν υβρεϲιν εν αναγκαιϲ εν διωγμοιϲ εν ϲτενοχωριαιϲ υπερ χριϲτου οταν γαρ αϲθενω τοτε δυνατοϲ ειμι", "11": "γεγονα αφρων καυχωμενοϲ υμειϲ με ηναγκαϲατε εγω γαρ ωφειλον υφ υμων ϲυνιϲταϲθαι ουδεν γαρ υϲτερηϲα των υπερ λιαν αποϲτολων ει και ουδεν ειμι", "12": "τα μεν ϲημεια του αποϲτολου κατειργαϲθη εν υμιν εν παϲη υπομονη εν ϲημειοιϲ και τεραϲι και δυναμεϲι", "13": "τι γαρ εϲτιν ο ηττηθητε υπερ ταϲ λοιπαϲ εκκληϲιαϲ ει μη οτι αυτοϲ εγω ου κατεναρκηϲα υμων χαριϲαϲθε μοι την αδικιαν ταυτην", "14": "ιδου τριτον ετοιμωϲ εχω ελθειν προϲ υμαϲ και ου καταναρκηϲω υμων ου γαρ ζητω τα υμων αλλ υμαϲ ου γαρ οφειλει τα τεκνα τοιϲ γονευϲι θηϲαυριζειν αλλ οι γονειϲ τοιϲ τεκνοιϲ", "15": "εγω δε ηδιϲτα δαπανηϲω και εκδαπανηθηϲομαι υπερ των ψυχων υμων ει και περιϲϲοτερωϲ υμαϲ αγαπων ηττον αγαπωμαι", "16": "εϲτω δε εγω ου κατεβαρηϲα υμαϲ αλλ υπαρχων πανουργοϲ δολω υμαϲ ελαβον", "17": "μη τινα ων απεϲταλκα προϲ υμαϲ δι αυτου επλεονεκτηϲα υμαϲ", "18": "παρεκαλεϲα τιτον και ϲυναπεϲτειλα τον αδελφον μη τι επλεονεκτηϲεν υμαϲ τιτοϲ ου τω αυτω πνευματι περιεπατηϲαμεν ου τοιϲ αυτοιϲ ιχνεϲι", "19": "παλιν δοκειτε οτι υμιν απολογουμεθα κατενωπιον του θεου εν χριϲτω λαλουμεν τα δε παντα αγαπητοι υπερ τηϲ υμων οικοδομηϲ", "20": "φοβουμαι γαρ μη πωϲ ελθων ουχ οιουϲ θελω ευρω υμαϲ καγω ευρεθω υμιν οιον ου θελετε μη πωϲ ερειϲ ζηλοι θυμοι εριθειαι καταλαλιαι ψιθυριϲμοι φυϲιωϲειϲ ακαταϲταϲιαι", "21": "μη παλιν ελθοντα με ταπεινωϲη ο θεοϲ μου προϲ υμαϲ και πενθηϲω πολλουϲ των προημαρτηκοτων και μη μετανοηϲαντων επι τη ακαθαρϲια και πορνεια και αϲελγεια η επραξαν"}