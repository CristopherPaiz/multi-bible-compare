{"1": "παυλοϲ αποϲτολοϲ ιηϲου χριϲτου δια θεληματοϲ θεου και τιμοθεοϲ ο αδελφοϲ τη εκκληϲια του θεου τη ουϲη εν κορινθω ϲυν τοιϲ αγιοιϲ παϲι τοιϲ ουϲιν εν ολη τη αχαια", "2": "χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "3": "ευλογητοϲ ο θεοϲ και πατηρ του κυριου ημων ιηϲου χριϲτου ο πατηρ των οικτιρμων και θεοϲ παϲηϲ παρακληϲεωϲ", "4": "ο παρακαλων ημαϲ επι παϲη τη θλιψει ημων ειϲ το δυναϲθαι ημαϲ παρακαλειν τουϲ εν παϲη θλιψει δια τηϲ παρακληϲεωϲ ηϲ παρακαλουμεθα αυτοι υπο του θεου", "5": "οτι καθωϲ περιϲϲευει τα παθηματα του χριϲτου ειϲ ημαϲ ουτω δια χριϲτου περιϲϲευει και η παρακληϲιϲ ημων", "6": "ειτε δε θλιβομεθα υπερ τηϲ υμων παρακληϲεωϲ και ϲωτηριαϲ τηϲ ενεργουμενηϲ εν υπομονη των αυτων παθηματων ων και ημειϲ παϲχομεν ειτε παρακαλουμεθα υπερ τηϲ υμων παρακληϲεωϲ και ϲωτηριαϲ", "7": "και η ελπιϲ ημων βεβαια υπερ υμων ειδοτεϲ οτι ωϲπερ κοινωνοι εϲτε των παθηματων ουτω και τηϲ παρακληϲεωϲ", "8": "ου γαρ θελομεν υμαϲ αγνοειν αδελφοι υπερ τηϲ θλιψεωϲ ημων τηϲ γενομενηϲ ημιν εν τη αϲια οτι καθ υπερβολην εβαρηθημεν υπερ δυναμιν ωϲτε εξαπορηθηναι ημαϲ και του ζην", "9": "αλλα αυτοι εν εαυτοιϲ το αποκριμα του θανατου εϲχηκαμεν ινα μη πεποιθοτεϲ ωμεν εφ εαυτοιϲ αλλ επι τω θεω τω εγειροντι τουϲ νεκρουϲ", "10": "οϲ εκ τηλικουτου θανατου ερρυϲατο ημαϲ και ρυεται ειϲ ον ηλπικαμεν οτι και ετι ρυϲεται", "11": "ϲυνυπουργουντων και υμων υπερ ημων τη δεηϲει ινα εκ πολλων προϲωπων το ειϲ ημαϲ χαριϲμα δια πολλων ευχαριϲτηθη υπερ ημων", "12": "η γαρ καυχηϲιϲ ημων αυτη εϲτι το μαρτυριον τηϲ ϲυνειδηϲεωϲ ημων οτι εν απλοτητι και ειλικρινεια θεου ουκ εν ϲοφια ϲαρκικη αλλ εν χαριτι θεου ανεϲτραφημεν εν τω κοϲμω περιϲϲοτερωϲ δε προϲ υμαϲ", "13": "ου γαρ αλλα γραφομεν υμιν αλλ η α αναγινωϲκετε η και επιγινωϲκετε ελπιζω δε οτι και εωϲ τελουϲ επιγνωϲεϲθε", "14": "καθωϲ και επεγνωτε ημαϲ απο μερουϲ οτι καυχημα υμων εϲμεν καθαπερ και υμειϲ ημων εν τη ημερα του κυριου ιηϲου", "15": "και ταυτη τη πεποιθηϲει εβουλομην προϲ υμαϲ ελθειν προτερον ινα δευτεραν χαριν εχητε", "16": "και δι υμων διελθειν ειϲ μακεδονιαν και παλιν απο μακεδονιαϲ ελθειν προϲ υμαϲ και υφ υμων προπεμφθηναι ειϲ την ιουδαιαν", "17": "τουτο ουν βουλευομενοϲ μη τι αρα τη ελαφρια εχρηϲαμην η α βουλευομαι κατα ϲαρκα βουλευομαι ινα η παρ εμοι το ναι ναι και το ου ου", "18": "πιϲτοϲ δε ο θεοϲ οτι ο λογοϲ ημων ο προϲ υμαϲ ουκ εγενετο ναι και ου", "19": "ο γαρ του θεου υιοϲ ιηϲουϲ χριϲτοϲ ο εν υμιν δι ημων κηρυχθειϲ δι εμου και ϲιλουανου και τιμοθεου ουκ εγενετο ναι και ου αλλα ναι εν αυτω γεγονεν", "20": "οϲαι γαρ επαγγελιαι θεου εν αυτω το ναι και εν αυτω το αμην τω θεω προϲ δοξαν δι ημων", "21": "ο δε βεβαιων ημαϲ ϲυν υμιν ειϲ χριϲτον και χριϲαϲ ημαϲ θεοϲ", "22": "ο και ϲφραγιϲαμενοϲ ημαϲ και δουϲ τον αρραβωνα του πνευματοϲ εν ταιϲ καρδιαιϲ ημων", "23": "εγω δε μαρτυρα τον θεον επικαλουμαι επι την εμην ψυχην οτι φειδομενοϲ υμων ουκετι ηλθον ειϲ κορινθον", "24": "ουχ οτι κυριευομεν υμων τηϲ πιϲτεωϲ αλλα ϲυνεργοι εϲμεν τηϲ χαραϲ υμων τη γαρ πιϲτει εϲτηκατε"}