{"1": "αποθεμενοι ουν παϲαν κακιαν και παντα δολον και υποκριϲειϲ και φθονουϲ και παϲαϲ καταλαλιαϲ", "2": "ωϲ αρτιγεννητα βρεφη το λογικον αδολον γαλα επιποθηϲατε ινα εν αυτω αυξηθητε", "3": "ειπερ εγευϲαϲθε οτι χρηϲτοϲ ο κυριοϲ", "4": "προϲ ον προϲερχομενοι λιθον ζωντα υπο ανθρωπων μεν αποδεδοκιμαϲμενον παρα δε θεω εκλεκτον εντιμον", "5": "και αυτοι ωϲ λιθοι ζωντεϲ οικοδομειϲθε οικοϲ πνευματικοϲ ιερατευμα αγιον ανενεγκαι πνευματικαϲ θυϲιαϲ ευπροϲδεκτουϲ τω θεω δια ιηϲου χριϲτου", "6": "διο και περιεχει εν τη γραφη ιδου τιθημι εν ϲιων λιθον ακρογωνιαιον εκλεκτον εντιμον και ο πιϲτευων επ αυτω ου μη καταιϲχυνθη", "7": "υμιν ουν η τιμη τοιϲ πιϲτευουϲιν απειθουϲι δε λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ", "8": "και λιθοϲ προϲκομματοϲ και πετρα ϲκανδαλου οι προϲκοπτουϲι τω λογω απειθουντεϲ ειϲ ο και ετεθηϲαν", "9": "υμειϲ δε γενοϲ εκλεκτον βαϲιλειον ιερατευμα εθνοϲ αγιον λαοϲ ειϲ περιποιηϲιν οπωϲ ταϲ αρεταϲ εξαγγειλητε του εκ ϲκοτουϲ υμαϲ καλεϲαντοϲ ειϲ το θαυμαϲτον αυτου φωϲ", "10": "οι ποτε ου λαοϲ νυν δε λαοϲ θεου οι ουκ ηλεημενοι νυν δε ελεηθεντεϲ", "11": "αγαπητοι παρακαλω ωϲ παροικουϲ και παρεπιδημουϲ απεχεϲθαι των ϲαρκικων επιθυμιων αιτινεϲ ϲτρατευονται κατα τηϲ ψυχηϲ", "12": "την αναϲτροφην υμων εν τοιϲ εθνεϲιν εχοντεϲ καλην ινα εν ω καταλαλουϲιν υμων ωϲ κακοποιων εκ των καλων εργων εποπτευϲαντεϲ δοξαϲωϲι τον θεον εν ημερα επιϲκοπηϲ", "13": "υποταγητε ουν παϲη ανθρωπινη κτιϲει δια τον κυριον ειτε βαϲιλει ωϲ υπερεχοντι", "14": "ειτε ηγεμοϲιν ωϲ δι αυτου πεμπομενοιϲ ειϲ εκδικηϲιν μεν κακοποιων επαινον δε αγαθοποιων", "15": "οτι ουτωϲ εϲτι το θελημα του θεου αγαθοποιουνταϲ φιμουν την των αφρονων ανθρωπων αγνωϲιαν", "16": "ωϲ ελευθεροι και μη ωϲ επικαλυμμα εχοντεϲ τηϲ κακιαϲ την ελευθεριαν αλλ ωϲ δουλοι θεου", "17": "πανταϲ τιμηϲατε την αδελφοτητα αγαπατε τον θεον φοβειϲθε τον βαϲιλεα τιματε", "18": "οι οικεται υποταϲϲομενοι εν παντι φοβω τοιϲ δεϲποταιϲ ου μονον τοιϲ αγαθοιϲ και επιεικεϲιν αλλα και τοιϲ ϲκολιοιϲ", "19": "τουτο γαρ χαριϲ ει δια ϲυνειδηϲιν θεου υποφερει τιϲ λυπαϲ παϲχων αδικωϲ", "20": "ποιον γαρ κλεοϲ ει αμαρτανοντεϲ και κολαφιζομενοι υπομενειτε αλλ ει αγαθοποιουντεϲ και παϲχοντεϲ υπομενειτε τουτο χαριϲ παρα θεω", "21": "ειϲ τουτο γαρ εκληθητε οτι και χριϲτοϲ επαθεν υπερ ημων ημιν υπολιμπανων υπογραμμον ινα επακολουθηϲητε τοιϲ ιχνεϲιν αυτου", "22": "οϲ αμαρτιαν ουκ εποιηϲεν ουδε ευρεθη δολοϲ εν τω ϲτοματι αυτου", "23": "οϲ λοιδορουμενοϲ ουκ αντελοιδορει παϲχων ουκ ηπειλει παρεδιδου δε τω κρινοντι δικαιωϲ", "24": "οϲ ταϲ αμαρτιαϲ ημων αυτοϲ ανηνεγκεν εν τω ϲωματι αυτου επι το ξυλον ινα ταιϲ αμαρτιαιϲ απογενομενοι τη δικαιοϲυνη ζηϲωμεν ου τω μωλωπι αυτου ιαθητε", "25": "ητε γαρ ωϲ προβατα πλανωμενα αλλ επεϲτραφητε νυν επι τον ποιμενα και επιϲκοπον των ψυχων υμων"}