{"1": "ομοιωϲ αι γυναικεϲ υποταϲϲομεναι τοιϲ ιδιοιϲ ανδραϲιν ινα και ει τινεϲ απειθουϲι τω λογω δια τηϲ των γυναικων αναϲτροφηϲ ανευ λογου κερδηθηϲωνται", "2": "εποπτευϲαντεϲ την εν φοβω αγνην αναϲτροφην υμων", "3": "ων εϲτω ουχ ο εξωθεν εμπλοκηϲ τριχων και περιθεϲεωϲ χρυϲιων η ενδυϲεωϲ ιματιων κοϲμοϲ", "4": "αλλ ο κρυπτοϲ τηϲ καρδιαϲ ανθρωποϲ εν τω αφθαρτω του πραεοϲ και ηϲυχιου πνευματοϲ ο εϲτιν ενωπιον του θεου πολυτελεϲ", "5": "ουτω γαρ ποτε και αι αγιαι γυναικεϲ αι ελπιζουϲαι επι τον θεον εκοϲμουν εαυταϲ υποταϲϲομεναι τοιϲ ιδιοιϲ ανδραϲιν", "6": "ωϲ ϲαρρα υπηκουϲε τω αβρααμ κυριον αυτον καλουϲα ηϲ εγενηθητε τεκνα αγαθοποιουϲαι και μη φοβουμεναι μηδεμιαν πτοηϲιν", "7": "οι ανδρεϲ ομοιωϲ ϲυνοικουντεϲ κατα γνωϲιν ωϲ αϲθενεϲτερω ϲκευει τω γυναικειω απονεμοντεϲ τιμην ωϲ και ϲυγκληρονομοι χαριτοϲ ζωηϲ ειϲ το μη εκκοπτεϲθαι ταϲ προϲευχαϲ υμων", "8": "το δε τελοϲ παντεϲ ομοφρονεϲ ϲυμπαθειϲ φιλαδελφοι ευϲπλαγχνοι φιλοφρονεϲ", "9": "μη αποδιδοντεϲ κακον αντι κακου η λοιδοριαν αντι λοιδοριαϲ τουναντιον δε ευλογουντεϲ ειδοτεϲ οτι ειϲ τουτο εκληθητε ινα ευλογιαν κληρονομηϲητε", "10": "ο γαρ θελων ζωην αγαπαν και ιδειν ημεραϲ αγαθαϲ παυϲατω την γλωϲϲαν αυτου απο κακου και χειλη αυτου του μη λαληϲαι δολον", "11": "εκκλινατω απο κακου και ποιηϲατω ειρηνην και διωξατω αυτην", "12": "οτι οι οφθαλμοι κυριου επι δικαιουϲ και ωτα αυτου ειϲ δεηϲιν αυτων προϲωπον δε κυριου επι ποιουνταϲ κακα", "13": "και τιϲ ο κακωϲων υμαϲ εαν του αγαθου μιμηται γενηϲθε", "14": "αλλ ει και παϲχοιτε δια δικαιοϲυνην μακαριοι τον δε φοβον αυτων μη φοβηθητε μηδε ταραχθητε", "15": "κυριον δε τον θεον αγιαϲατε εν ταιϲ καρδιαιϲ υμων ετοιμοι δε αει προϲ απολογιαν παντι τω αιτουντι υμαϲ λογον περι τηϲ εν υμιν ελπιδοϲ", "16": "μετα πραυτητοϲ και φοβου ϲυνειδηϲιν εχοντεϲ αγαθην ινα εν ω καταλαλωϲιν υμων ωϲ κακοποιων καταιϲχυνθωϲιν οι επηρεαζοντεϲ υμων την αγαθην εν χριϲτω αναϲτροφην", "17": "κρειττον γαρ αγαθοποιουνταϲ ει θελει το θελημα του θεου παϲχειν η κακοποιουνταϲ", "18": "οτι και χριϲτοϲ απαξ περι αμαρτιων επαθε δικαιοϲ υπερ αδικων ινα ημαϲ προϲαγαγη τω θεω θανατωθειϲ μεν ϲαρκι ζωοποιηθειϲ δε τω πνευματι", "19": "εν ω και τοιϲ εν φυλακη πνευμαϲι πορευθειϲ εκηρυξεν", "20": "απειθηϲαϲι ποτε οτε απαξ εξεδεχετο η του θεου μακροθυμια εν ημεραιϲ νωε καταϲκευαζομενηϲ κιβωτου ειϲ ην ολιγαι τουτ εϲτιν οκτω ψυχαι διεϲωθηϲαν δι υδατοϲ", "21": "ο και ημαϲ αντιτυπον νυν ϲωζει βαπτιϲμα ου ϲαρκοϲ αποθεϲιϲ ρυπου αλλα ϲυνειδηϲεωϲ αγαθηϲ επερωτημα ειϲ θεον δι αναϲταϲεωϲ ιηϲου χριϲτου", "22": "οϲ εϲτιν εν δεξια του θεου πορευθειϲ ειϲ ουρανον υποταγεντων αυτω αγγελων και εξουϲιων και δυναμεων"}