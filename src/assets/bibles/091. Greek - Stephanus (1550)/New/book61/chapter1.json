{"1": "ϲυμεων πετροϲ δουλοϲ και αποϲτολοϲ ιηϲου χριϲτου τοιϲ ιϲοτιμον ημιν λαχουϲι πιϲτιν εν δικαιοϲυνη του θεου ημων και ϲωτηροϲ ιηϲου χριϲτου", "2": "χαριϲ υμιν και ειρηνη πληθυνθειη εν επιγνωϲει του θεου και ιηϲου του κυριου ημων", "3": "ωϲ παντα ημιν τηϲ θειαϲ δυναμεωϲ αυτου τα προϲ ζωην και ευϲεβειαν δεδωρημενηϲ δια τηϲ επιγνωϲεωϲ του καλεϲαντοϲ ημαϲ δια δοξηϲ και αρετηϲ", "4": "δι ων τα μεγιϲτα ημιν και τιμια επαγγελματα δεδωρηται ινα δια τουτων γενηϲθε θειαϲ κοινωνοι φυϲεωϲ αποφυγοντεϲ τηϲ εν κοϲμω εν επιθυμια φθοραϲ", "5": "και αυτο τουτο δε ϲπουδην παϲαν παρειϲενεγκαντεϲ επιχορηγηϲατε εν τη πιϲτει υμων την αρετην εν δε τη αρετη την γνωϲιν", "6": "εν δε τη γνωϲει την εγκρατειαν εν δε τη εγκρατεια την υπομονην εν δε τη υπομονη την ευϲεβειαν", "7": "εν δε τη ευϲεβεια την φιλαδελφιαν εν δε τη φιλαδελφια την αγαπην", "8": "ταυτα γαρ υμιν υπαρχοντα και πλεοναζοντα ουκ αργουϲ ουδε ακαρπουϲ καθιϲτηϲιν ειϲ την του κυριου ημων ιηϲου χριϲτου επιγνωϲιν", "9": "ω γαρ μη παρεϲτι ταυτα τυφλοϲ εϲτι μυωπαζων ληθην λαβων του καθαριϲμου των παλαι αυτου αμαρτιων", "10": "διο μαλλον αδελφοι ϲπουδαϲατε βεβαιαν υμων την κληϲιν και εκλογην ποιειϲθαι ταυτα γαρ ποιουντεϲ ου μη πταιϲητε ποτε", "11": "ουτω γαρ πλουϲιωϲ επιχορηγηθηϲεται υμιν η ειϲοδοϲ ειϲ την αιωνιον βαϲιλειαν του κυριου ημων και ϲωτηροϲ ιηϲου χριϲτου", "12": "διο ουκ αμεληϲω υμαϲ αει υπομιμνηϲκειν περι τουτων καιπερ ειδοταϲ και εϲτηριγμενουϲ εν τη παρουϲη αληθεια", "13": "δικαιον δε ηγουμαι εφ οϲον ειμι εν τουτω τω ϲκηνωματι διεγειρειν υμαϲ εν υπομνηϲει", "14": "ειδωϲ οτι ταχινη εϲτιν η αποθεϲιϲ του ϲκηνωματοϲ μου καθωϲ και ο κυριοϲ ημων ιηϲουϲ χριϲτοϲ εδηλωϲε μοι", "15": "ϲπουδαϲω δε και εκαϲτοτε εχειν υμαϲ μετα την εμην εξοδον την τουτων μνημην ποιειϲθαι", "16": "ου γαρ ϲεϲοφιϲμενοιϲ μυθοιϲ εξακολουθηϲαντεϲ εγνωριϲαμεν υμιν την του κυριου ημων ιηϲου χριϲτου δυναμιν και παρουϲιαν αλλ εποπται γενηθεντεϲ τηϲ εκεινου μεγαλειοτητοϲ", "17": "λαβων γαρ παρα θεου πατροϲ τιμην και δοξαν φωνηϲ ενεχθειϲηϲ αυτω τοιαϲδε υπο τηϲ μεγαλοπρεπουϲ δοξηϲ ουτοϲ εϲτιν ο υιοϲ μου ο αγαπητοϲ ειϲ ον εγω ευδοκηϲα", "18": "και ταυτην την φωνην ημειϲ ηκουϲαμεν εξ ουρανου ενεχθειϲαν ϲυν αυτω οντεϲ εν τω ορει τω αγιω", "19": "και εχομεν βεβαιοτερον τον προφητικον λογον ω καλωϲ ποιειτε προϲεχοντεϲ ωϲ λυχνω φαινοντι εν αυχμηρω τοπω εωϲ ου ημερα διαυγαϲη και φωϲφοροϲ ανατειλη εν ταιϲ καρδιαιϲ υμων", "20": "τουτο πρωτον γινωϲκοντεϲ οτι παϲα προφητεια γραφηϲ ιδιαϲ επιλυϲεωϲ ου γινεται", "21": "ου γαρ θεληματι ανθρωπου ηνεχθη ποτε προφητεια αλλ υπο πνευματοϲ αγιου φερομενοι ελαληϲαν οι αγιοι θεου ανθρωποι"}