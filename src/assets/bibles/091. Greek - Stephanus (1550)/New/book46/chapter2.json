{"1": "καγω ελθων προϲ υμαϲ αδελφοι ηλθον ου καθ υπεροχην λογου η ϲοφιαϲ καταγγελλων υμιν το μαρτυριον του θεου", "2": "ου γαρ εκρινα του ειδεναι τι εν υμιν ει μη ιηϲουν χριϲτον και τουτον εϲταυρωμενον", "3": "και εγω εν αϲθενεια και εν φοβω και εν τρομω πολλω εγενομην προϲ υμαϲ", "4": "και ο λογοϲ μου και το κηρυγμα μου ουκ εν πειθοιϲ ανθρωπινηϲ ϲοφιαϲ λογοιϲ αλλ εν αποδειξει πνευματοϲ και δυναμεωϲ", "5": "ινα η πιϲτιϲ υμων μη η εν ϲοφια ανθρωπων αλλ εν δυναμει θεου", "6": "ϲοφιαν δε λαλουμεν εν τοιϲ τελειοιϲ ϲοφιαν δε ου του αιωνοϲ τουτου ουδε των αρχοντων του αιωνοϲ τουτου των καταργουμενων", "7": "αλλα λαλουμεν ϲοφιαν θεου εν μυϲτηριω την αποκεκρυμμενην ην προωριϲεν ο θεοϲ προ των αιωνων ειϲ δοξαν ημων", "8": "ην ουδειϲ των αρχοντων του αιωνοϲ τουτου εγνωκεν ει γαρ εγνωϲαν ουκ αν τον κυριον τηϲ δοξηϲ εϲταυρωϲαν", "9": "αλλα καθωϲ γεγραπται α οφθαλμοϲ ουκ ειδε και ουϲ ουκ ηκουϲε και επι καρδιαν ανθρωπου ουκ ανεβη α ητοιμαϲεν ο θεοϲ τοιϲ αγαπωϲιν αυτον", "10": "ημιν δε ο θεοϲ απεκαλυψε δια του πνευματοϲ αυτου το γαρ πνευμα παντα ερευνα και τα βαθη του θεου", "11": "τιϲ γαρ οιδεν ανθρωπων τα του ανθρωπου ει μη το πνευμα του ανθρωπου το εν αυτω ουτω και τα του θεου ουδειϲ οιδεν ει μη το πνευμα του θεου", "12": "ημειϲ δε ου το πνευμα του κοϲμου ελαβομεν αλλα το πνευμα το εκ του θεου ινα ειδωμεν τα υπο του θεου χαριϲθεντα ημιν", "13": "α και λαλουμεν ουκ εν διδακτοιϲ ανθρωπινηϲ ϲοφιαϲ λογοιϲ αλλ εν διδακτοιϲ πνευματοϲ αγιου πνευματικοιϲ πνευματικα ϲυγκρινοντεϲ", "14": "ψυχικοϲ δε ανθρωποϲ ου δεχεται τα του πνευματοϲ του θεου μωρια γαρ αυτω εϲτι και ου δυναται γνωναι οτι πνευματικωϲ ανακρινεται", "15": "ο δε πνευματικοϲ ανακρινει μεν παντα αυτοϲ δε υπ ουδενοϲ ανακρινεται", "16": "τιϲ γαρ εγνω νουν κυριου οϲ ϲυμβιβαϲει αυτον ημειϲ δε νουν χριϲτου εχομεν"}