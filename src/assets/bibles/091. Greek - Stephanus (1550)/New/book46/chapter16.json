{"1": "περι δε τηϲ λογιαϲ τηϲ ειϲ τουϲ αγιουϲ ωϲπερ διεταξα ταιϲ εκκληϲιαιϲ τηϲ γαλατιαϲ ουτω και υμειϲ ποιηϲατε", "2": "κατα μιαν ϲαββατων εκαϲτοϲ υμων παρ εαυτω τιθετω θηϲαυριζων ο τι αν ευοδωται ινα μη οταν ελθω τοτε λογιαι γινωνται", "3": "οταν δε παραγενωμαι ουϲ εαν δοκιμαϲητε δι επιϲτολων τουτουϲ πεμψω απενεγκειν την χαριν υμων ειϲ ιερουϲαλημ", "4": "εαν δε η αξιον του καμε πορευεϲθαι ϲυν εμοι πορευϲονται", "5": "ελευϲομαι δε προϲ υμαϲ οταν μακεδονιαν διελθω μακεδονιαν γαρ διερχομαι", "6": "προϲ υμαϲ δε τυχον παραμενω η και παραχειμαϲω ινα υμειϲ με προπεμψητε ου εαν πορευωμαι", "7": "ου θελω γαρ υμαϲ αρτι εν παροδω ιδειν ελπιζω δε χρονον τινα επιμειναι προϲ υμαϲ εαν ο κυριοϲ επιτρεπη", "8": "επιμενω δε εν εφεϲω εωϲ τηϲ πεντηκοϲτηϲ", "9": "θυρα γαρ μοι ανεωγε μεγαλη και ενεργηϲ και αντικειμενοι πολλοι", "10": "εαν δε ελθη τιμοθεοϲ βλεπετε ινα αφοβωϲ γενηται προϲ υμαϲ το γαρ εργον κυριου εγαζεται ωϲ και εγω", "11": "μη τιϲ ουν αυτον εξουθενηϲη προπεμψατε δε αυτον εν ειρηνη ινα ελθη προϲ με εκδεχομαι γαρ αυτον μετα των αδελφων", "12": "περι δε απολλω του αδελφου πολλα παρεκαλεϲα αυτον ινα ελθη προϲ υμαϲ μετα των αδελφων και παντωϲ ουκ ην θελημα ινα νυν ελθη ελευϲεται δε οταν ευκαιρηϲη", "13": "γρηγορειτε ϲτηκετε εν τη πιϲτει ανδριζεϲθε κραταιουϲθε", "14": "παντα υμων εν αγαπη γινεϲθω", "15": "παρακαλω δε υμαϲ αδελφοι οιδατε την οικιαν ϲτεφανα οτι εϲτιν απαρχη τηϲ αχαιαϲ και ειϲ διακονιαν τοιϲ αγιοιϲ εταξαν εαυτουϲ", "16": "ινα και υμειϲ υποταϲϲηϲθε τοιϲ τοιουτοιϲ και παντι τω ϲυνεργουντι και κοπιωντι", "17": "χαιρω δε επι τη παρουϲια ϲτεφανα και φουρτουνατου και αχαικου οτι το υμων υϲτερημα ουτοι ανεπληρωϲαν", "18": "ανεπαυϲαν γαρ το εμον πνευμα και το υμων επιγινωϲκετε ουν τουϲ τοιουτουϲ", "19": "αϲπαζονται υμαϲ αι εκκληϲιαι τηϲ αϲιαϲ αϲπαζονται υμαϲ εν κυριω πολλα ακυλαϲ και πριϲκιλλα ϲυν τη κατ οικον αυτων εκκληϲια", "20": "αϲπαζονται υμαϲ οι αδελφοι παντεϲ αϲπαϲαϲθε αλληλουϲ εν φιληματι αγιω", "21": "ο αϲπαϲμοϲ τη εμη χειρι παυλου", "22": "ει τιϲ ου φιλει τον κυριον ιηϲουν χριϲτον ητω αναθεμα μαραν αθα", "23": "η χαριϲ του κυριου ιηϲου χριϲτου μεθ υμων", "24": "η αγαπη μου μετα παντων υμων εν χριϲτω ιηϲου αμην"}