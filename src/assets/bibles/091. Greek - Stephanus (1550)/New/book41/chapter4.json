{"1": "και παλιν ηρξατο διδαϲκειν παρα την θαλαϲϲαν και ϲυνηχθη προϲ αυτον οχλοϲ πολυϲ ωϲτε αυτον εμβαντα ειϲ το πλοιον καθηϲθαι εν τη θαλαϲϲη και παϲ ο οχλοϲ προϲ την θαλαϲϲαν επι τηϲ γηϲ ην", "2": "και εδιδαϲκεν αυτουϲ εν παραβολαιϲ πολλα και ελεγεν αυτοιϲ εν τη διδαχη αυτου", "3": "ακουετε ιδου εξηλθεν ο ϲπειρων του ϲπειραι", "4": "και εγενετο εν τω ϲπειρειν ο μεν επεϲε παρα την οδον και ηλθε τα πετεινα του ουρανου και κατεφαγεν αυτο", "5": "αλλο δε επεϲεν επι το πετρωδεϲ οπου ουκ ειχε γην πολλην και ευθεωϲ εξανετειλε δια το μη εχειν βαθοϲ γηϲ", "6": "ηλιου δε ανατειλαντοϲ εκαυματιϲθη και δια το μη εχειν ριζαν εξηρανθη", "7": "και αλλο επεϲεν ειϲ ταϲ ακανθαϲ και ανεβηϲαν αι ακανθαι και ϲυνεπνιξαν αυτο και καρπον ουκ εδωκε", "8": "και αλλο επεϲεν ειϲ την γην την καλην και εδιδου καρπον αναβαινοντα και αυξανοντα και εφερεν εν τριακοντα και εν εξηκοντα και εν εκατον", "9": "και ελεγεν αυτοιϲ ο εχων ωτα ακουειν ακουετω", "10": "οτε δε εγενετο κατα μοναϲ ηρωτηϲαν αυτον οι περι αυτον ϲυν τοιϲ δωδεκα την παραβολην", "11": "και ελεγεν αυτοιϲ υμιν δεδοται γνωναι το μυϲτηριον τηϲ βαϲιλειαϲ του θεου εκεινοιϲ δε τοιϲ εξω εν παραβολαιϲ τα παντα γινεται", "12": "ινα βλεποντεϲ βλεπωϲι και μη ιδωϲι και ακουοντεϲ ακουωϲι και μη ϲυνιωϲι μηποτε επιϲτρεψωϲι και αφεθη αυτοιϲ τα αμαρτηματα", "13": "και λεγει αυτοιϲ ουκ οιδατε την παραβολην ταυτην και πωϲ παϲαϲ ταϲ παραβολαϲ γνωϲεϲθε", "14": "ο ϲπειρων τον λογον ϲπειρει", "15": "ουτοι δε ειϲιν οι παρα την οδον οπου ϲπειρεται ο λογοϲ και οταν ακουϲωϲιν ευθεωϲ ερχεται ο ϲαταναϲ και αιρει τον λογον τον εϲπαρμενον εν ταιϲ καρδιαιϲ αυτων", "16": "και ουτοι ειϲιν ομοιωϲ οι επι τα πετρωδη ϲπειρομενοι οι οταν ακουϲωϲι τον λογον ευθεωϲ μετα χαραϲ λαμβανουϲιν αυτον", "17": "και ουκ εχουϲι ριζαν εν εαυτοιϲ αλλα προϲκαιροι ειϲιν ειτα γενομενηϲ θλιψεωϲ η διωγμου δια τον λογον ευθεωϲ ϲκανδαλιζονται", "18": "και ουτοι ειϲιν οι ειϲ ταϲ ακανθαϲ ϲπειρομενοι ουτοι ειϲιν οι τον λογον ακουοντεϲ", "19": "και αι μεριμναι του αιωνοϲ τουτου και η απατη του πλουτου και αι περι τα λοιπα επιθυμιαι ειϲπορευομεναι ϲυμπνιγουϲι τον λογον και ακαρποϲ γινεται", "20": "και ουτοι ειϲιν οι επι την γην την καλην ϲπαρεντεϲ οιτινεϲ ακουουϲι τον λογον και παραδεχονται και καρποφορουϲιν εν τριακοντα και εν εξηκοντα και εν εκατον", "21": "και ελεγεν αυτοιϲ μητι ο λυχνοϲ ερχεται ινα υπο τον μοδιον τεθη η υπο την κλινην ουχ ινα επι την λυχνιαν επιτεθη", "22": "ου γαρ εϲτι τι κρυπτον ο εαν μη φανερωθη ουδε εγενετο αποκρυφον αλλ ινα ειϲ φανερον ελθη", "23": "ει τιϲ εχει ωτα ακουειν ακουετω", "24": "και ελεγεν αυτοιϲ βλεπετε τι ακουετε εν ω μετρω μετρειτε μετρηθηϲεται υμιν και προϲτεθηϲεται υμιν τοιϲ ακουουϲιν", "25": "οϲ γαρ αν εχη δοθηϲεται αυτω και οϲ ουκ εχει και ο εχει αρθηϲεται απ αυτου", "26": "και ελεγεν ουτωϲ εϲτιν η βαϲιλεια του θεου ωϲ εαν ανθρωποϲ βαλη τον ϲπορον επι τηϲ γηϲ", "27": "και καθευδη και εγειρηται νυκτα και ημεραν και ο ϲποροϲ βλαϲτανη και μηκυνηται ωϲ ουκ οιδεν αυτοϲ", "28": "αυτοματη γαρ η γη καρποφορει πρωτον χορτον ειτα ϲταχυν ειτα πληρη ϲιτον εν τω ϲταχυι", "29": "οταν δε παραδω ο καρποϲ ευθεωϲ αποϲτελλει το δρεπανον οτι παρεϲτηκεν ο θεριϲμοϲ", "30": "και ελεγε τινι ομοιωϲωμεν την βαϲιλειαν του θεου η εν ποια παραβολη παραβαλωμεν αυτην", "31": "ωϲ κοκκω ϲιναπεωϲ οϲ οταν ϲπαρη επι τηϲ γηϲ μικροτεροϲ παντων των ϲπερματων εϲτι των επι τηϲ γηϲ", "32": "και οταν ϲπαρη αναβαινει και γινεται παντων των λαχανων μειζων και ποιει κλαδουϲ μεγαλουϲ ωϲτε δυναϲθαι υπο την ϲκιαν αυτου τα πετεινα του ουρανου καταϲκηνουν", "33": "και τοιαυταιϲ παραβολαιϲ πολλαιϲ ελαλει αυτοιϲ τον λογον καθωϲ ηδυναντο ακουειν", "34": "χωριϲ δε παραβοληϲ ουκ ελαλει αυτοιϲ κατ ιδιαν δε τοιϲ μαθηταιϲ αυτου επελυε παντα", "35": "και λεγει αυτοιϲ εν εκεινη τη ημερα οψιαϲ γενομενηϲ διελθωμεν ειϲ το περαν", "36": "και αφεντεϲ τον οχλον παραλαμβανουϲιν αυτον ωϲ ην εν τω πλοιω και αλλα δε πλοιαρια ην μετ αυτου", "37": "και γινεται λαιλαψ ανεμου μεγαλη τα δε κυματα επεβαλλεν ειϲ το πλοιον ωϲτε αυτο ηδη γεμιζεϲθαι", "38": "και ην αυτοϲ επι τη πρυμνη επι το προϲκεφαλαιον καθευδων και διεγειρουϲιν αυτον και λεγουϲιν αυτω διδαϲκαλε ου μελει ϲοι οτι απολλυμεθα", "39": "και διεγερθειϲ επετιμηϲε τω ανεμω και ειπε τη θαλαϲϲη ϲιωπα πεφιμωϲο και εκοπαϲεν ο ανεμοϲ και εγενετο γαληνη μεγαλη", "40": "και ειπεν αυτοιϲ τι δειλοι εϲτε ουτω πωϲ ουκ εχετε πιϲτιν", "41": "και εφοβηθηϲαν φοβον μεγαν και ελεγον προϲ αλληλουϲ τιϲ αρα ουτοϲ εϲτιν οτι και ο ανεμοϲ και η θαλαϲϲα υπακουουϲιν αυτω"}