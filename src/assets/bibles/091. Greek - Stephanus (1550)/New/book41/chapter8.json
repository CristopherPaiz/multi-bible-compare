{"1": "εν εκειναιϲ ταιϲ ημεραιϲ παμπολλου οχλου οντοϲ και μη εχοντων τι φαγωϲι προϲκαλεϲαμενοϲ ο ιηϲουϲ τουϲ μαθηταϲ αυτου λεγει αυτοιϲ", "2": "ϲπλαγχνιζομαι επι τον οχλον οτι ηδη ημεραϲ τρειϲ προϲμενουϲι μοι και ουκ εχουϲι τι φαγωϲι", "3": "και εαν απολυϲω αυτουϲ νηϲτειϲ ειϲ οικον αυτων εκλυθηϲονται εν τη οδω τινεϲ γαρ αυτων μακροθεν ηκαϲι", "4": "και απεκριθηϲαν αυτω οι μαθηται αυτου ποθεν τουτουϲ δυνηϲεται τιϲ ωδε χορταϲαι αρτων επ ερημιαϲ", "5": "και επηρωτα αυτουϲ ποϲουϲ εχετε αρτουϲ οι δε ειπον επτα", "6": "και παρηγγειλε τω οχλω αναπεϲειν επι τηϲ γηϲ και λαβων τουϲ επτα αρτουϲ ευχαριϲτηϲαϲ εκλαϲε και εδιδου τοιϲ μαθηταιϲ αυτου ινα παραθωϲι και παρεθηκαν τω οχλω", "7": "και ειχον ιχθυδια ολιγα και ευλογηϲαϲ ειπε παραθειναι και αυτα", "8": "εφαγον δε και εχορταϲθηϲαν και ηραν περιϲϲευματα κλαϲματων επτα ϲπυριδαϲ", "9": "ηϲαν δε οι φαγοντεϲ ωϲ τετρακιϲχιλιοι και απελυϲεν αυτουϲ", "10": "και ευθεωϲ εμβαϲ ειϲ το πλοιον μετα των μαθητων αυτου ηλθεν ειϲ τα μερη δαλμανουθα", "11": "και εξηλθον οι φαριϲαιοι και ηρξαντο ϲυζητειν αυτω ζητουντεϲ παρ αυτου ϲημειον απο του ουρανου πειραζοντεϲ αυτον", "12": "και αναϲτεναξαϲ τω πνευματι αυτου λεγει τι η γενεα αυτη ϲημειον επιζητει αμην λεγω υμιν ει δοθηϲεται τη γενεα ταυτη ϲημειον", "13": "και αφειϲ αυτουϲ εμβαϲ παλιν ειϲ το πλοιον απηλθεν ειϲ το περαν", "14": "και επελαθοντο λαβειν αρτουϲ και ει μη ενα αρτον ουκ ειχον μεθ εαυτων εν τω πλοιω", "15": "και διεϲτελλετο αυτοιϲ λεγων ορατε βλεπετε απο τηϲ ζυμηϲ των φαριϲαιων και τηϲ ζυμηϲ ηρωδου", "16": "και διελογιζοντο προϲ αλληλουϲ λεγοντεϲ οτι αρτουϲ ουκ εχομεν", "17": "και γνουϲ ο ιηϲουϲ λεγει αυτοιϲ τι διαλογιζεϲθε οτι αρτουϲ ουκ εχετε ουπω νοειτε ουδε ϲυνιετε ετι πεπωρωμενην εχετε την καρδιαν υμων", "18": "οφθαλμουϲ εχοντεϲ ου βλεπετε και ωτα εχοντεϲ ουκ ακουετε και ου μνημονευετε", "19": "οτε τουϲ πεντε αρτουϲ εκλαϲα ειϲ τουϲ πεντακιϲχιλιουϲ ποϲουϲ κοφινουϲ πληρειϲ κλαϲματων ηρατε λεγουϲιν αυτω δωδεκα", "20": "οτε δε τουϲ επτα ειϲ τουϲ τετρακιϲχιλιουϲ ποϲων ϲπυριδων πληρωματα κλαϲματων ηρατε οι δε ειπον επτα", "21": "και ελεγεν αυτοιϲ πωϲ ου ϲυνιετε", "22": "και ερχεται ειϲ βηθϲαιδαν και φερουϲιν αυτω τυφλον και παρακαλουϲιν αυτον ινα αυτου αψηται", "23": "και επιλαβομενοϲ τηϲ χειροϲ του τυφλου εξηγαγεν αυτον εξω τηϲ κωμηϲ και πτυϲαϲ ειϲ τα ομματα αυτου επιθειϲ ταϲ χειραϲ αυτω επηρωτα αυτον ει τι βλεπει", "24": "και αναβλεψαϲ ελεγε βλεπω τουϲ ανθρωπουϲ οτι ωϲ δενδρα ορω περιπατουνταϲ", "25": "ειτα παλιν επεθηκε ταϲ χειραϲ επι τουϲ οφθαλμουϲ αυτου και εποιηϲεν αυτον αναβλεψαι και αποκατεϲταθη και ενεβλεψε τηλαυγωϲ απανταϲ", "26": "και απεϲτειλεν αυτον ειϲ τον οικον αυτου λεγων μηδε ειϲ την κωμην ειϲελθηϲ μηδε ειπηϲ τινι εν τη κωμη", "27": "και εξηλθεν ο ιηϲουϲ και οι μαθηται αυτου ειϲ ταϲ κωμαϲ καιϲαρειαϲ τηϲ φιλιππου και εν τη οδω επηρωτα τουϲ μαθηταϲ αυτου λεγων αυτοιϲ τινα με λεγουϲιν οι ανθρωποι ειναι", "28": "οι δε απεκριθηϲαν ιωαννην τον βαπτιϲτην και αλλοι ηλιαν αλλοι δε ενα των προφητων", "29": "και αυτοϲ λεγει αυτοιϲ υμειϲ δε τινα με λεγετε ειναι αποκριθειϲ δε ο πετροϲ λεγει αυτω ϲυ ει ο χριϲτοϲ", "30": "και επετιμηϲεν αυτοιϲ ινα μηδενι λεγωϲι περι αυτου", "31": "και ηρξατο διδαϲκειν αυτουϲ οτι δει τον υιον του ανθρωπου πολλα παθειν και αποδοκιμαϲθηναι απο των πρεϲβυτερων και αρχιερεων και γραμματεων και αποκτανθηναι και μετα τρειϲ ημεραϲ αναϲτηναι", "32": "και παρρηϲια τον λογον ελαλει και προϲλαβομενοϲ αυτον ο πετροϲ ηρξατο επιτιμαν αυτω", "33": "ο δε επιϲτραφειϲ και ιδων τουϲ μαθηταϲ αυτου επετιμηϲε τω πετρω λεγων υπαγε οπιϲω μου ϲατανα οτι ου φρονειϲ τα του θεου αλλα τα των ανθρωπων", "34": "και προϲκαλεϲαμενοϲ τον οχλον ϲυν τοιϲ μαθηταιϲ αυτου ειπεν αυτοιϲ οϲτιϲ θελει οπιϲω μου ελθειν απαρνηϲαϲθω εαυτον και αρατω τον ϲταυρον αυτου και ακολουθειτω μοι", "35": "οϲ γαρ αν θελη την ψυχην αυτου ϲωϲαι απολεϲει αυτην οϲ δ αν απολεϲη την ψυχην αυτου ενεκεν εμου και του ευαγγελιου ουτοϲ ϲωϲει αυτην", "36": "τι γαρ ωφεληϲει ανθρωπον εαν κερδηϲη τον κοϲμον ολον και ζημιωθη την ψυχην αυτου", "37": "η τι δωϲει ανθρωποϲ ανταλλαγμα τηϲ ψυχηϲ αυτου", "38": "οϲ γαρ αν επαιϲχυνθη με και τουϲ εμουϲ λογουϲ εν τη γενεα ταυτη τη μοιχαλιδι και αμαρτωλω και ο υιοϲ του ανθρωπου επαιϲχυνθηϲεται αυτον οταν ελθη εν τη δοξη του πατροϲ αυτου μετα των αγγελων των αγιων"}