{"1": "κακειθεν αναϲταϲ ερχεται ειϲ τα ορια τηϲ ιουδαιαϲ δια του περαν του ιορδανου και ϲυμπορευονται παλιν οχλοι προϲ αυτον και ωϲ ειωθει παλιν εδιδαϲκεν αυτουϲ", "2": "και προϲελθοντεϲ οι φαριϲαιοι επηρωτηϲαν αυτον ει εξεϲτιν ανδρι γυναικα απολυϲαι πειραζοντεϲ αυτον", "3": "ο δε αποκριθειϲ ειπεν αυτοιϲ τι υμιν ενετειλατο μωϲηϲ", "4": "οι δε ειπον μωϲηϲ επετρεψε βιβλιον αποϲταϲιου γραψαι και απολυϲαι", "5": "και αποκριθειϲ ο ιηϲουϲ ειπεν αυτοιϲ προϲ την ϲκληροκαρδιαν υμων εγραψεν υμιν την εντολην ταυτην", "6": "απο δε αρχηϲ κτιϲεωϲ αρϲεν και θηλυ εποιηϲεν αυτουϲ ο θεοϲ", "7": "ενεκεν τουτου καταλειψει ανθρωποϲ τον πατερα αυτου και την μητερα και προϲκολληθηϲεται προϲ την γυναικα αυτου", "8": "και εϲονται οι δυο ειϲ ϲαρκα μιαν ωϲτε ουκετι ειϲι δυο αλλα μια ϲαρξ", "9": "ο ουν ο θεοϲ ϲυνεζευξεν ανθρωποϲ μη χωριζετω", "10": "και εν τη οικια παλιν οι μαθηται αυτου περι του αυτου επηρωτηϲαν αυτον", "11": "και λεγει αυτοιϲ οϲ εαν απολυϲη την γυναικα αυτου και γαμηϲη αλλην μοιχαται επ αυτην", "12": "και εαν γυνη απολυϲη τον ανδρα αυτηϲ και γαμηθη αλλω μοιχαται", "13": "και προϲεφερον αυτω παιδια ινα αψηται αυτων οι δε μαθηται επετιμων τοιϲ προϲφερουϲιν", "14": "ιδων δε ο ιηϲουϲ ηγανακτηϲε και ειπεν αυτοιϲ αφετε τα παιδια ερχεϲθαι προϲ με και μη κωλυετε αυτα των γαρ τοιουτων εϲτιν η βαϲιλεια του θεου", "15": "αμην λεγω υμιν οϲ εαν μη δεξηται την βαϲιλειαν του θεου ωϲ παιδιον ου μη ειϲελθη ειϲ αυτην", "16": "και εναγκαλιϲαμενοϲ αυτα τιθειϲ ταϲ χειραϲ επ αυτα ηυλογει αυτα", "17": "και εκπορευομενου αυτου ειϲ οδον προϲδραμων ειϲ και γονυπετηϲαϲ αυτον επηρωτα αυτον διδαϲκαλε αγαθε τι ποιηϲω ινα ζωην αιωνιον κληρονομηϲω", "18": "ο δε ιηϲουϲ ειπεν αυτω τι με λεγειϲ αγαθον ουδειϲ αγαθοϲ ει μη ειϲ ο θεοϲ", "19": "ταϲ εντολαϲ οιδαϲ μη μοιχευϲηϲ μη φονευϲηϲ μη κλεψηϲ μη ψευδομαρτυρηϲηϲ μη αποϲτερηϲηϲ τιμα τον πατερα ϲου και την μητερα", "20": "ο δε αποκριθειϲ ειπεν αυτω διδαϲκαλε ταυτα παντα εφυλαξαμην εκ νεοτητοϲ μου", "21": "ο δε ιηϲουϲ εμβλεψαϲ αυτω ηγαπηϲεν αυτον και ειπεν αυτω εν ϲοι υϲτερει υπαγε οϲα εχειϲ πωληϲον και δοϲ τοιϲ πτωχοιϲ και εξειϲ θηϲαυρον εν ουρανω και δευρο ακολουθει μοι αραϲ τον ϲταυρον", "22": "ο δε ϲτυγναϲαϲ επι τω λογω απηλθε λυπουμενοϲ ην γαρ εχων κτηματα πολλα", "23": "και περιβλεψαμενοϲ ο ιηϲουϲ λεγει τοιϲ μαθηταιϲ αυτου πωϲ δυϲκολωϲ οι τα χρηματα εχοντεϲ ειϲ την βαϲιλειαν του θεου ειϲελευϲονται", "24": "οι δε μαθηται εθαμβουντο επι τοιϲ λογοιϲ αυτου ο δε ιηϲουϲ παλιν αποκριθειϲ λεγει αυτοιϲ τεκνα πωϲ δυϲκολον εϲτι τουϲ πεποιθοταϲ επι τοιϲ χρημαϲιν ειϲ την βαϲιλειαν του θεου ειϲελθειν", "25": "ευκοπωτερον εϲτι καμηλον δια τηϲ τρυμαλιαϲ τηϲ ραφιδοϲ ειϲελθειν η πλουϲιον ειϲ την βαϲιλειαν του θεου ειϲελθειν", "26": "οι δε περιϲϲωϲ εξεπληϲϲοντο λεγοντεϲ προϲ εαυτουϲ και τιϲ δυναται ϲωθηναι", "27": "εμβλεψαϲ δε αυτοιϲ ο ιηϲουϲ λεγει παρα ανθρωποιϲ αδυνατον αλλ ου παρα τω θεω παντα γαρ δυνατα εϲτι παρα τω θεω", "28": "και ηρξατο ο πετροϲ λεγειν αυτω ιδου ημειϲ αφηκαμεν παντα και ηκολουθηϲαμεν ϲοι", "29": "αποκριθειϲ δε ο ιηϲουϲ ειπεν αμην λεγω υμιν ουδειϲ εϲτιν οϲ αφηκεν οικιαν η αδελφουϲ η αδελφαϲ η πατερα η μητερα η γυναικα η τεκνα η αγρουϲ ενεκεν εμου και του ευαγγελιου", "30": "εαν μη λαβη εκατονταπλαϲιονα νυν εν τω καιρω τουτω οικιαϲ και αδελφουϲ και αδελφαϲ και μητεραϲ και τεκνα και αγρουϲ μετα διωγμων και εν τω αιωνι τω ερχομενω ζωην αιωνιον", "31": "πολλοι δε εϲονται πρωτοι εϲχατοι και οι εϲχατοι πρωτοι", "32": "ηϲαν δε εν τη οδω αναβαινοντεϲ ειϲ ιεροϲολυμα και ην προαγων αυτουϲ ο ιηϲουϲ και εθαμβουντο και ακολουθουντεϲ εφοβουντο και παραλαβων παλιν τουϲ δωδεκα ηρξατο αυτοιϲ λεγειν τα μελλοντα αυτω ϲυμβαινειν", "33": "οτι ιδου αναβαινομεν ειϲ ιεροϲολυμα και ο υιοϲ του ανθρωπου παραδοθηϲεται τοιϲ αρχιερευϲι και τοιϲ γραμματευϲι και κατακρινουϲιν αυτον θανατω και παραδωϲουϲιν αυτον τοιϲ εθνεϲι", "34": "και εμπαιξουϲιν αυτω και μαϲτιγωϲουϲιν αυτον και εμπτυϲουϲιν αυτω και αποκτενουϲιν αυτον και τη τριτη ημερα αναϲτηϲεται", "35": "και προϲπορευονται αυτω ιακωβοϲ και ιωαννηϲ οι υιοι ζεβεδαιου λεγοντεϲ διδαϲκαλε θελομεν ινα ο εαν αιτηϲωμεν ποιηϲηϲ ημιν", "36": "ο δε ειπεν αυτοιϲ τι θελετε ποιηϲαι με υμιν", "37": "οι δε ειπον αυτω δοϲ ημιν ινα ειϲ εκ δεξιων ϲου και ειϲ εξ ευωνυμων ϲου καθιϲωμεν εν τη δοξη ϲου", "38": "ο δε ιηϲουϲ ειπεν αυτοιϲ ουκ οιδατε τι αιτειϲθε δυναϲθε πιειν το ποτηριον ο εγω πινω και το βαπτιϲμα ο εγω βαπτιζομαι βαπτιϲθηναι", "39": "οι δε ειπον αυτω δυναμεθα ο δε ιηϲουϲ ειπεν αυτοιϲ το μεν ποτηριον ο εγω πινω πιεϲθε και το βαπτιϲμα ο εγω βαπτιζομαι βαπτιϲθηϲεϲθε", "40": "το δε καθιϲαι εκ δεξιων μου και εξ ευωνυμων μου ουκ εϲτιν εμον δουναι αλλ οιϲ ητοιμαϲται", "41": "και ακουϲαντεϲ οι δεκα ηρξαντο αγανακτειν περι ιακωβου και ιωαννου", "42": "ο δε ιηϲουϲ προϲκαλεϲαμενοϲ αυτουϲ λεγει αυτοιϲ οιδατε οτι οι δοκουντεϲ αρχειν των εθνων κατακυριευουϲιν αυτων και οι μεγαλοι αυτων κατεξουϲιαζουϲιν αυτων", "43": "ουχ ουτω δε εϲται εν υμιν αλλ οϲ εαν θελη γενεϲθαι μεγαϲ εν υμιν εϲται διακονοϲ υμων", "44": "και οϲ αν θελη υμων γενεϲθαι πρωτοϲ εϲται παντων δουλοϲ", "45": "και γαρ ο υιοϲ του ανθρωπου ουκ ηλθε διακονηθηναι αλλα διακονηϲαι και δουναι την ψυχην αυτου λυτρον αντι πολλων", "46": "και ερχονται ειϲ ιεριχω και εκπορευομενου αυτου απο ιεριχω και των μαθητων αυτου και οχλου ικανου υιοϲ τιμαιου βαρτιμαιοϲ ο τυφλοϲ εκαθητο παρα την οδον προϲαιτων", "47": "και ακουϲαϲ οτι ιηϲουϲ ο ναζωραιοϲ εϲτιν ηρξατο κραζειν και λεγειν ο υιοϲ δαβιδ ιηϲου ελεηϲον με", "48": "και επετιμων αυτω πολλοι ινα ϲιωπηϲη ο δε πολλω μαλλον εκραζεν υιε δαβιδ ελεηϲον με", "49": "και ϲταϲ ο ιηϲουϲ ειπεν αυτον φωνηθηναι και φωνουϲι τον τυφλον λεγοντεϲ αυτω θαρϲει εγειραι φωνει ϲε", "50": "ο δε αποβαλων το ιματιον αυτου αναϲταϲ ηλθε προϲ τον ιηϲουν", "51": "και αποκριθειϲ λεγει αυτω ο ιηϲουϲ τι θελειϲ ποιηϲω ϲοι ο δε τυφλοϲ ειπεν αυτω ραββονι ινα αναβλεψω", "52": "ο δε ιηϲουϲ ειπεν αυτω υπαγε η πιϲτιϲ ϲου ϲεϲωκε ϲε και ευθεωϲ ανεβλεψε και ηκολουθει τω ιηϲου εν τη οδω"}