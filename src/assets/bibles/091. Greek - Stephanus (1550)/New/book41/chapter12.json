{"1": "και ηρξατο αυτοιϲ εν παραβολαιϲ λεγειν αμπελωνα εφυτευϲεν ανθρωποϲ και περιεθηκε φραγμον και ωρυξεν υποληνιον και ωκοδομηϲε πυργον και εξεδοτο αυτον γεωργοιϲ και απεδημηϲε", "2": "και απεϲτειλε προϲ τουϲ γεωργουϲ τω καιρω δουλον ινα παρα των γεωργων λαβη απο του καρπου του αμπελωνοϲ", "3": "οι δε λαβοντεϲ αυτον εδειραν και απεϲτειλαν κενον", "4": "και παλιν απεϲτειλε προϲ αυτουϲ αλλον δουλον κακεινον λιθοβοληϲαντεϲ εκεφαλαιωϲαν και απεϲτειλαν ητιμωμενον", "5": "και παλιν αλλον απεϲτειλε κακεινον απεκτειναν και πολλουϲ αλλουϲ τουϲ μεν δεροντεϲ τουϲ δε αποκτεινοντεϲ", "6": "ετι ουν ενα υιον εχων αγαπητον αυτου απεϲτειλε και αυτον προϲ αυτουϲ εϲχατον λεγων οτι εντραπηϲονται τον υιον μου", "7": "εκεινοι δε οι γεωργοι ειπον προϲ εαυτουϲ οτι ουτοϲ εϲτιν ο κληρονομοϲ δευτε αποκτεινωμεν αυτον και ημων εϲται η κληρονομια", "8": "και λαβοντεϲ αυτον απεκτειναν και εξεβαλον εξω του αμπελωνοϲ", "9": "τι ουν ποιηϲει ο κυριοϲ του αμπελωνοϲ ελευϲεται και απολεϲει τουϲ γεωργουϲ και δωϲει τον αμπελωνα αλλοιϲ", "10": "ουδε την γραφην ταυτην ανεγνωτε λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ", "11": "παρα κυριου εγενετο αυτη και εϲτι θαυμαϲτη εν οφθαλμοιϲ ημων", "12": "και εζητουν αυτον κρατηϲαι και εφοβηθηϲαν τον οχλον εγνωϲαν γαρ οτι προϲ αυτουϲ την παραβολην ειπε και αφεντεϲ αυτον απηλθον", "13": "και αποϲτελλουϲι προϲ αυτον τιναϲ των φαριϲαιων και των ηρωδιανων ινα αυτον αγρευϲωϲι λογω", "14": "οι δε ελθοντεϲ λεγουϲιν αυτω διδαϲκαλε οιδαμεν οτι αληθηϲ ει και ου μελει ϲοι περι ουδενοϲ ου γαρ βλεπειϲ ειϲ προϲωπον ανθρωπων αλλ επ αληθειαϲ την οδον του θεου διδαϲκειϲ εξεϲτι κηνϲον καιϲαρι δουναι η ου δωμεν η μη δωμεν", "15": "ο δε ειδωϲ αυτων την υποκριϲιν ειπεν αυτοιϲ τι με πειραζετε φερετε μοι δηναριον ινα ιδω", "16": "οι δε ηνεγκαν και λεγει αυτοιϲ τινοϲ η εικων αυτη και η επιγραφη οι δε ειπον αυτω καιϲαροϲ", "17": "και αποκριθειϲ ο ιηϲουϲ ειπεν αυτοιϲ αποδοτε τα καιϲαροϲ καιϲαρι και τα του θεου τω θεω και εθαυμαϲαν επ αυτω", "18": "και ερχονται ϲαδδουκαιοι προϲ αυτον οιτινεϲ λεγουϲιν αναϲταϲιν μη ειναι και επηρωτηϲαν αυτον λεγοντεϲ", "19": "διδαϲκαλε μωϲηϲ εγραψεν ημιν οτι εαν τινοϲ αδελφοϲ αποθανη και καταλιπη γυναικα και τεκνα μη αφη ινα λαβη ο αδελφοϲ αυτου την γυναικα αυτου και εξαναϲτηϲη ϲπερμα τω αδελφω αυτου", "20": "επτα αδελφοι ηϲαν και ο πρωτοϲ ελαβε γυναικα και αποθνηϲκων ουκ αφηκε ϲπερμα", "21": "και ο δευτεροϲ ελαβεν αυτην και απεθανε και ουδε αυτοϲ αφηκε ϲπερμα και ο τριτοϲ ωϲαυτωϲ", "22": "και ελαβον αυτην οι επτα και ουκ αφηκαν ϲπερμα εϲχατη παντων απεθανε και η γυνη", "23": "εν τη ουν αναϲταϲει οταν αναϲτωϲι τινοϲ αυτων εϲται γυνη οι γαρ επτα εϲχον αυτην γυναικα", "24": "και αποκριθειϲ ο ιηϲουϲ ειπεν αυτοιϲ ου δια τουτο πλαναϲθε μη ειδοτεϲ ταϲ γραφαϲ μηδε την δυναμιν του θεου", "25": "οταν γαρ εκ νεκρων αναϲτωϲιν ουτε γαμουϲιν ουτε γαμιϲκονται αλλ ειϲιν ωϲ αγγελοι οι εν τοιϲ ουρανοιϲ", "26": "περι δε των νεκρων οτι εγειρονται ουκ ανεγνωτε εν τη βιβλω μωϲεωϲ επι τηϲ βατου ωϲ ειπεν αυτω ο θεοϲ λεγων εγω ο θεοϲ αβρααμ και ο θεοϲ ιϲαακ και ο θεοϲ ιακωβ", "27": "ουκ εϲτιν ο θεοϲ νεκρων αλλα θεοϲ ζωντων υμειϲ ουν πολυ πλαναϲθε", "28": "και προϲελθων ειϲ των γραμματεων ακουϲαϲ αυτων ϲυζητουντων ειδωϲ οτι καλωϲ αυτοιϲ απεκριθη επηρωτηϲεν αυτον ποια εϲτι πρωτη παϲων εντολη", "29": "ο δε ιηϲουϲ απεκριθη αυτω οτι πρωτη παϲων των εντολων ακουε ιϲραηλ κυριοϲ ο θεοϲ ημων κυριοϲ ειϲ εϲτι", "30": "και αγαπηϲειϲ κυριον τον θεον ϲου εξ οληϲ τηϲ καρδιαϲ ϲου και εξ οληϲ τηϲ ψυχηϲ ϲου και εξ οληϲ τηϲ διανοιαϲ ϲου και εξ οληϲ τηϲ ιϲχυοϲ ϲου αυτη πρωτη εντολη", "31": "και δευτερα ομοια αυτη αγαπηϲειϲ τον πληϲιον ϲου ωϲ ϲεαυτον μειζων τουτων αλλη εντολη ουκ εϲτι", "32": "και ειπεν αυτω ο γραμματευϲ καλωϲ διδαϲκαλε επ αληθειαϲ ειπαϲ οτι ειϲ εϲτι θεοϲ και ουκ εϲτιν αλλοϲ πλην αυτου", "33": "και το αγαπαν αυτον εξ οληϲ τηϲ καρδιαϲ και εξ οληϲ τηϲ ϲυνεϲεωϲ και εξ οληϲ τηϲ ψυχηϲ και εξ οληϲ τηϲ ιϲχυοϲ και το αγαπαν τον πληϲιον ωϲ εαυτον πλειον εϲτι παντων των ολοκαυτωματων και των θυϲιων", "34": "και ο ιηϲουϲ ιδων αυτον οτι νουνεχωϲ απεκριθη ειπεν αυτω ου μακραν ει απο τηϲ βαϲιλειαϲ του θεου και ουδειϲ ουκετι ετολμα αυτον επερωτηϲαι", "35": "και αποκριθειϲ ο ιηϲουϲ ελεγε διδαϲκων εν τω ιερω πωϲ λεγουϲιν οι γραμματειϲ οτι ο χριϲτοϲ υιοϲ εϲτι δαβιδ", "36": "αυτοϲ γαρ δαβιδ ειπεν εν τω πνευματι τω αγιω ειπεν ο κυριοϲ τω κυριω μου καθου εκ δεξιων μου εωϲ αν θω τουϲ εχθρουϲ ϲου υποποδιον των ποδων ϲου", "37": "αυτοϲ ουν δαβιδ λεγει αυτον κυριον και ποθεν υιοϲ αυτου εϲτι και ο πολυϲ οχλοϲ ηκουεν αυτου ηδεωϲ", "38": "και ελεγεν αυτοιϲ εν τη διδαχη αυτου βλεπετε απο των γραμματεων των θελοντων εν ϲτολαιϲ περιπατειν και αϲπαϲμουϲ εν ταιϲ αγοραιϲ", "39": "και πρωτοκαθεδριαϲ εν ταιϲ ϲυναγωγαιϲ και πρωτοκλιϲιαϲ εν τοιϲ δειπνοιϲ", "40": "οι κατεϲθιοντεϲ ταϲ οικιαϲ των χηρων και προφαϲει μακρα προϲευχομενοι ουτοι ληψονται περιϲϲοτερον κριμα", "41": "και καθιϲαϲ ο ιηϲουϲ κατεναντι του γαζοφυλακιου εθεωρει πωϲ ο οχλοϲ βαλλει χαλκον ειϲ το γαζοφυλακιον και πολλοι πλουϲιοι εβαλλον πολλα", "42": "και ελθουϲα μια χηρα πτωχη εβαλε λεπτα δυο ο εϲτι κοδραντηϲ", "43": "και προϲκαλεϲαμενοϲ τουϲ μαθηταϲ αυτου λεγει αυτοιϲ αμην λεγω υμιν οτι η χηρα αυτη η πτωχη πλειον παντων βεβληκε των βαλοντων ειϲ το γαζοφυλακιον", "44": "παντεϲ γαρ εκ του περιϲϲευοντοϲ αυτοιϲ εβαλον αυτη δε εκ τηϲ υϲτερηϲεωϲ αυτηϲ παντα οϲα ειχεν εβαλεν ολον τον βιον αυτηϲ"}