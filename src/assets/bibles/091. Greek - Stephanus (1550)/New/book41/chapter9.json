{"1": "και ελεγεν αυτοιϲ αμην λεγω υμιν οτι ειϲι τινεϲ των ωδε εϲτηκοτων οιτινεϲ ου μη γευϲωνται θανατου εωϲ αν ιδωϲι την βαϲιλειαν του θεου εληλυθυιαν εν δυναμει", "2": "και μεθ ημεραϲ εξ παραλαμβανει ο ιηϲουϲ τον πετρον και τον ιακωβον και τον ιωαννην και αναφερει αυτουϲ ειϲ οροϲ υψηλον κατ ιδιαν μονουϲ και μετεμορφωθη εμπροϲθεν αυτων", "3": "και τα ιματια αυτου εγενετο ϲτιλβοντα λευκα λιαν ωϲ χιων οια γναφευϲ επι τηϲ γηϲ ου δυναται λευκαναι", "4": "και ωφθη αυτοιϲ ηλιαϲ ϲυν μωϲει και ηϲαν ϲυλλαλουντεϲ τω ιηϲου", "5": "και αποκριθειϲ ο πετροϲ λεγει τω ιηϲου ραββι καλον εϲτιν ημαϲ ωδε ειναι και ποιηϲωμεν ϲκηναϲ τρειϲ ϲοι μιαν και μωϲει μιαν και ηλια μιαν", "6": "ου γαρ ηδει τι λαληϲη ηϲαν γαρ εκφοβοι", "7": "και εγενετο νεφελη επιϲκιαζουϲα αυτοιϲ και ηλθε φωνη εκ τηϲ νεφεληϲ λεγουϲα ουτοϲ εϲτιν ο υιοϲ μου ο αγαπητοϲ αυτου ακουετε", "8": "και εξαπινα περιβλεψαμενοι ουκετι ουδενα ειδον αλλα τον ιηϲουν μονον μεθ εαυτων", "9": "καταβαινοντων δε αυτων απο του ορουϲ διεϲτειλατο αυτοιϲ ινα μηδενι διηγηϲωνται α ειδον ει μη οταν ο υιοϲ του ανθρωπου εκ νεκρων αναϲτη", "10": "και τον λογον εκρατηϲαν προϲ εαυτουϲ ϲυζητουντεϲ τι εϲτι το εκ νεκρων αναϲτηναι", "11": "και επηρωτων αυτον λεγοντεϲ οτι λεγουϲιν οι γραμματειϲ οτι ηλιαν δει ελθειν πρωτον", "12": "ο δε αποκριθειϲ ειπεν αυτοιϲ ηλιαϲ μεν ελθων πρωτον αποκαθιϲτα παντα και πωϲ γεγραπται επι τον υιον του ανθρωπου ινα πολλα παθη και εξουδενωθη", "13": "αλλα λεγω υμιν οτι και ηλιαϲ εληλυθε και εποιηϲαν αυτω οϲα ηθεληϲαν καθωϲ γεγραπται επ αυτον", "14": "και ελθων προϲ τουϲ μαθηταϲ ειδεν οχλον πολυν περι αυτουϲ και γραμματειϲ ϲυζητουνταϲ αυτοιϲ", "15": "και ευθεωϲ παϲ ο οχλοϲ ιδων αυτον εξεθαμβηθη και προϲτρεχοντεϲ ηϲπαζοντο αυτον", "16": "και επηρωτηϲε τουϲ γραμματειϲ τι ϲυζητειτε προϲ αυτουϲ", "17": "και αποκριθειϲ ειϲ εκ του οχλου ειπε διδαϲκαλε ηνεγκα τον υιον μου προϲ ϲε εχοντα πνευμα αλαλον", "18": "και οπου αν αυτον καταλαβη ρηϲϲει αυτον και αφριζει και τριζει τουϲ οδονταϲ αυτου και ξηραινεται και ειπον τοιϲ μαθηταιϲ ϲου ινα αυτο εκβαλωϲι και ουκ ιϲχυϲαν", "19": "ο δε αποκριθειϲ αυτω λεγει ω γενεα απιϲτοϲ εωϲ ποτε προϲ υμαϲ εϲομαι εωϲ ποτε ανεξομαι υμων φερετε αυτον προϲ με", "20": "και ηνεγκαν αυτον προϲ αυτον και ιδων αυτον ευθεωϲ το πνευμα εϲπαραξεν αυτον και πεϲων επι τηϲ γηϲ εκυλιετο αφριζων", "21": "και επηρωτηϲε τον πατερα αυτου ποϲοϲ χρονοϲ εϲτιν ωϲ τουτο γεγονεν αυτω ο δε ειπε παιδιοθεν", "22": "και πολλακιϲ αυτον και ειϲ πυρ εβαλε και ειϲ υδατα ινα απολεϲη αυτον αλλ ει τι δυναϲαι βοηθηϲον ημιν ϲπλαγχνιϲθειϲ εφ ημαϲ", "23": "ο δε ιηϲουϲ ειπεν αυτω το ει δυναϲαι πιϲτευϲαι παντα δυνατα τω πιϲτευοντι", "24": "και ευθεωϲ κραξαϲ ο πατηρ του παιδιου μετα δακρυων ελεγε πιϲτευω κυριε βοηθει μου τη απιϲτια", "25": "ιδων δε ο ιηϲουϲ οτι επιϲυντρεχει οχλοϲ επετιμηϲε τω πνευματι τω ακαθαρτω λεγων αυτω το πνευμα το αλαλον και κωφον εγω ϲοι επιταϲϲω εξελθε εξ αυτου και μηκετι ειϲελθηϲ ειϲ αυτον", "26": "και κραξαν και πολλα ϲπαραξαν αυτον εξηλθε και εγενετο ωϲει νεκροϲ ωϲτε πολλουϲ λεγειν οτι απεθανεν", "27": "ο δε ιηϲουϲ κρατηϲαϲ αυτον τηϲ χειροϲ ηγειρεν αυτον και ανεϲτη", "28": "και ειϲελθοντα αυτον ειϲ οικον οι μαθηται αυτου επηρωτων αυτον κατ ιδιαν οτι ημειϲ ουκ ηδυνηθημεν εκβαλειν αυτο", "29": "και ειπεν αυτοιϲ τουτο το γενοϲ εν ουδενι δυναται εξελθειν ει μη εν προϲευχη και νηϲτεια", "30": "και εκειθεν εξελθοντεϲ παρεπορευοντο δια τηϲ γαλιλαιαϲ και ουκ ηθελεν ινα τιϲ γνω", "31": "εδιδαϲκε γαρ τουϲ μαθηταϲ αυτου και ελεγεν αυτοιϲ οτι ο υιοϲ του ανθρωπου παραδιδοται ειϲ χειραϲ ανθρωπων και αποκτενουϲιν αυτον και αποκτανθειϲ τη τριτη ημερα αναϲτηϲεται", "32": "οι δε ηγνοουν το ρημα και εφοβουντο αυτον επερωτηϲαι", "33": "και ηλθεν ειϲ καπερναουμ και εν τη οικια γενομενοϲ επηρωτα αυτουϲ τι εν τη οδω προϲ εαυτουϲ διελογιζεϲθε", "34": "οι δε εϲιωπων προϲ αλληλουϲ γαρ διελεχθηϲαν εν τη οδω τιϲ μειζων", "35": "και καθιϲαϲ εφωνηϲε τουϲ δωδεκα και λεγει αυτοιϲ ει τιϲ θελει πρωτοϲ ειναι εϲται παντων εϲχατοϲ και παντων διακονοϲ", "36": "και λαβων παιδιον εϲτηϲεν αυτο εν μεϲω αυτων και εναγκαλιϲαμενοϲ αυτο ειπεν αυτοιϲ", "37": "οϲ εαν εν των τοιουτων παιδιων δεξηται επι τω ονοματι μου εμε δεχεται και οϲ εαν εμε δεξηται ουκ εμε δεχεται αλλα τον αποϲτειλαντα με", "38": "απεκριθη δε αυτω ο ιωαννηϲ λεγων διδαϲκαλε ειδομεν τινα τω ονοματι ϲου εκβαλλοντα δαιμονια οϲ ουκ ακολουθει ημιν και εκωλυϲαμεν αυτον οτι ουκ ακολουθει ημιν", "39": "ο δε ιηϲουϲ ειπε μη κωλυετε αυτον ουδειϲ γαρ εϲτιν οϲ ποιηϲει δυναμιν επι τω ονοματι μου και δυνηϲεται ταχυ κακολογηϲαι με", "40": "οϲ γαρ ουκ εϲτι καθ υμων υπερ υμων εϲτιν", "41": "οϲ γαρ αν ποτιϲη υμαϲ ποτηριον υδατοϲ εν τω ονοματι μου οτι χριϲτου εϲτε αμην λεγω υμιν ου μη απολεϲη τον μιϲθον αυτου", "42": "και οϲ αν ϲκανδαλιϲη ενα των μικρων των πιϲτευοντων ειϲ εμε καλον εϲτιν αυτω μαλλον ει περικειται λιθοϲ μυλικοϲ περι τον τραχηλον αυτου και βεβληται ειϲ την θαλαϲϲαν", "43": "και εαν ϲκανδαλιζη ϲε η χειρ ϲου αποκοψον αυτην καλον ϲοι εϲτι κυλλον ειϲ την ζωην ειϲελθειν η ταϲ δυο χειραϲ εχοντα απελθειν ειϲ την γεενναν ειϲ το πυρ το αϲβεϲτον", "44": "οπου ο ϲκωληξ αυτων ου τελευτα και το πυρ ου ϲβεννυται", "45": "και εαν ο πουϲ ϲου ϲκανδαλιζη ϲε αποκοψον αυτον καλον εϲτι ϲοι ειϲελθειν ειϲ την ζωην χωλον η τουϲ δυο ποδαϲ εχοντα βληθηναι ειϲ την γεενναν ειϲ το πυρ το αϲβεϲτον", "46": "οπου ο ϲκωληξ αυτων ου τελευτα και το πυρ ου ϲβεννυται", "47": "και εαν ο οφθαλμοϲ ϲου ϲκανδαλιζη ϲε εκβαλε αυτον καλον ϲοι εϲτι μονοφθαλμον ειϲελθειν ειϲ την βαϲιλειαν του θεου η δυο οφθαλμουϲ εχοντα βληθηναι ειϲ την γεενναν του πυροϲ", "48": "οπου ο ϲκωληξ αυτων ου τελευτα και το πυρ ου ϲβεννυται", "49": "παϲ γαρ πυρι αλιϲθηϲεται και παϲα θυϲια αλι αλιϲθηϲεται", "50": "καλον το αλαϲ εαν δε το αλαϲ αναλον γενηται εν τινι αυτο αρτυϲετε εχετε εν εαυτοιϲ αλαϲ και ειρηνευετε εν αλληλοιϲ"}