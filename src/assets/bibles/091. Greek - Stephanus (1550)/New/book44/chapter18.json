{"1": "μετα δε ταυτα χωριϲθειϲ ο παυλοϲ εκ των αθηνων ηλθεν ειϲ κορινθον", "2": "και ευρων τινα ιουδαιον ονοματι ακυλαν ποντικον τω γενει προϲφατωϲ εληλυθοτα απο τηϲ ιταλιαϲ και πριϲκιλλαν γυναικα αυτου δια το διατεταχεναι κλαυδιον χωριζεϲθαι πανταϲ τουϲ ιουδαιουϲ εκ τηϲ ρωμηϲ προϲηλθεν αυτοιϲ", "3": "και δια το ομοτεχνον ειναι εμενε παρ αυτοιϲ και ειργαζετο ηϲαν γαρ ϲκηνοποιοι την τεχνην", "4": "διελεγετο δε εν τη ϲυναγωγη κατα παν ϲαββατον επειθε τε ιουδαιουϲ και ελληναϲ", "5": "ωϲ δε κατηλθον απο τηϲ μακεδονιαϲ ο τε ϲιλαϲ και ο τιμοθεοϲ ϲυνειχετο τω πνευματι ο παυλοϲ διαμαρτυρομενοϲ τοιϲ ιουδαιοιϲ τον χριϲτον ιηϲουν", "6": "αντιταϲϲομενων δε αυτων και βλαϲφημουντων εκτιναξαμενοϲ τα ιματια ειπε προϲ αυτουϲ το αιμα υμων επι την κεφαλην υμων καθαροϲ εγω απο του νυν ειϲ τα εθνη πορευϲομαι", "7": "και μεταβαϲ εκειθεν ηλθεν ειϲ οικιαν τινοϲ ονοματι ιουϲτου ϲεβομενου τον θεον ου η οικια ην ϲυνομορουϲα τη ϲυναγωγη", "8": "κριϲποϲ δε ο αρχιϲυναγωγοϲ επιϲτευϲε τω κυριω ϲυν ολω τω οικω αυτου και πολλοι των κορινθιων ακουοντεϲ επιϲτευον και εβαπτιζοντο", "9": "ειπε δε ο κυριοϲ δι οραματοϲ εν νυκτι τω παυλω μη φοβου αλλα λαλει και μη ϲιωπηϲηϲ", "10": "διοτι εγω ειμι μετα ϲου και ουδειϲ επιθηϲεται ϲοι του κακωϲαι ϲε διοτι λαοϲ εϲτι μοι πολυϲ εν τη πολει ταυτη", "11": "εκαθιϲε τε ενιαυτον και μηναϲ εξ διδαϲκων εν αυτοιϲ τον λογον του θεου", "12": "γαλλιωνοϲ δε ανθυπατευοντοϲ τηϲ αχαιαϲ κατεπεϲτηϲαν ομοθυμαδον οι ιουδαιοι τω παυλω και ηγαγον αυτον επι το βημα", "13": "λεγοντεϲ οτι παρα τον νομον ουτοϲ αναπειθει τουϲ ανθρωπουϲ ϲεβεϲθαι τον θεον", "14": "μελλοντοϲ δε του παυλου ανοιγειν το ϲτομα ειπεν ο γαλλιων προϲ τουϲ ιουδαιουϲ ει μεν ουν ην αδικημα τι η ραδιουργημα πονηρον ω ιουδαιοι κατα λογον αν ηνεϲχομην υμων", "15": "ει δε ζητημα εϲτι περι λογου και ονοματων και νομου του καθ υμαϲ οψεϲθε αυτοι κριτηϲ γαρ εγω τουτων ου βουλομαι ειναι", "16": "και απηλαϲεν αυτουϲ απο του βηματοϲ", "17": "επιλαβομενοι δε παντεϲ οι ελληνεϲ ϲωϲθενην τον αρχιϲυναγωγον ετυπτον εμπροϲθεν του βηματοϲ και ουδεν τουτων τω γαλλιωνι εμελεν", "18": "ο δε παυλοϲ ετι προϲμειναϲ ημεραϲ ικαναϲ τοιϲ αδελφοιϲ αποταξαμενοϲ εξεπλει ειϲ την ϲυριαν και ϲυν αυτω πριϲκιλλα και ακυλαϲ κειραμενοϲ την κεφαλην εν κεγχρεαιϲ ειχε γαρ ευχην", "19": "κατηντηϲε δε ειϲ εφεϲον κακεινουϲ κατελιπεν αυτου αυτοϲ δε ειϲελθων ειϲ την ϲυναγωγην διελεχθη τοιϲ ιουδαιοιϲ", "20": "ερωτωντων δε αυτων επι πλειονα χρονον μειναι παρ αυτοιϲ ουκ επενευϲεν", "21": "αλλ απεταξατο αυτοιϲ ειπων δει με παντωϲ την εορτην την ερχομενην ποιηϲαι ειϲ ιεροϲολυμα παλιν δε ανακαμψω προϲ υμαϲ του θεου θελοντοϲ και ανηχθη απο τηϲ εφεϲου", "22": "και κατελθων ειϲ καιϲαρειαν αναβαϲ και αϲπαϲαμενοϲ την εκκληϲιαν κατεβη ειϲ αντιοχειαν", "23": "και ποιηϲαϲ χρονον τινα εξηλθε διερχομενοϲ καθεξηϲ την γαλατικην χωραν και φρυγιαν επιϲτηριζων πανταϲ τουϲ μαθηταϲ", "24": "ιουδαιοϲ δε τιϲ απολλωϲ ονοματι αλεξανδρευϲ τω γενει ανηρ λογιοϲ κατηντηϲεν ειϲ εφεϲον δυνατοϲ ων εν ταιϲ γραφαιϲ", "25": "ουτοϲ ην κατηχημενοϲ την οδον του κυριου και ζεων τω πνευματι ελαλει και εδιδαϲκεν ακριβωϲ τα περι του κυριου επιϲταμενοϲ μονον το βαπτιϲμα ιωαννου", "26": "ουτοϲ τε ηρξατο παρρηϲιαζεϲθαι εν τη ϲυναγωγη ακουϲαντεϲ δε αυτου ακυλαϲ και πριϲκιλλα προϲελαβοντο αυτον και ακριβεϲτερον αυτω εξεθεντο την του θεου οδον", "27": "βουλομενου δε αυτου διελθειν ειϲ την αχαιαν προτρεψαμενοι οι αδελφοι εγραψαν τοιϲ μαθηταιϲ αποδεξαϲθαι αυτον οϲ παραγενομενοϲ ϲυνεβαλετο πολυ τοιϲ πεπιϲτευκοϲι δια τηϲ χαριτοϲ", "28": "ευτονωϲ γαρ τοιϲ ιουδαιοιϲ διακατηλεγχετο δημοϲια επιδεικνυϲ δια των γραφων ειναι τον χριϲτον ιηϲουν"}