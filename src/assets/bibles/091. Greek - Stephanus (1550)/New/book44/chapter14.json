{"1": "εγενετο δε εν ικονιω κατα το αυτο ειϲελθειν αυτουϲ ειϲ την ϲυναγωγην των ιουδαιων και λαληϲαι ουτωϲ ωϲτε πιϲτευϲαι ιουδαιων τε και ελληνων πολυ πληθοϲ", "2": "οι δε απειθουντεϲ ιουδαιοι επηγειραν και εκακωϲαν ταϲ ψυχαϲ των εθνων κατα των αδελφων", "3": "ικανον μεν ουν χρονον διετριψαν παρρηϲιαζομενοι επι τω κυριω τω μαρτυρουντι τω λογω τηϲ χαριτοϲ αυτου και διδοντι ϲημεια και τερατα γινεϲθαι δια των χειρων αυτων", "4": "εϲχιϲθη δε το πληθοϲ τηϲ πολεωϲ και οι μεν ηϲαν ϲυν τοιϲ ιουδαιοιϲ οι δε ϲυν τοιϲ αποϲτολοιϲ", "5": "ωϲ δε εγενετο ορμη των εθνων τε και ιουδαιων ϲυν τοιϲ αρχουϲιν αυτων υβριϲαι και λιθοβοληϲαι αυτουϲ", "6": "ϲυνιδοντεϲ κατεφυγον ειϲ ταϲ πολειϲ τηϲ λυκαονιαϲ λυϲτραν και δερβην και την περιχωρον", "7": "κακει ηϲαν ευαγγελιζομενοι", "8": "και τιϲ ανηρ εν λυϲτροιϲ αδυνατοϲ τοιϲ ποϲιν εκαθητο χωλοϲ εκ κοιλιαϲ μητροϲ αυτου υπαρχων οϲ ουδεποτε περιπεπατηκει", "9": "ουτοϲ ηκουε του παυλου λαλουντοϲ οϲ ατενιϲαϲ αυτω και ιδων οτι πιϲτιν εχει του ϲωθηναι", "10": "ειπε μεγαλη τη φωνη αναϲτηθι επι τουϲ ποδαϲ ϲου ορθοϲ και ηλλετο και περιεπατει", "11": "οι δε οχλοι ιδοντεϲ ο εποιηϲεν ο παυλοϲ επηραν την φωνην αυτων λυκαονιϲτι λεγοντεϲ οι θεοι ομοιωθεντεϲ ανθρωποιϲ κατεβηϲαν προϲ ημαϲ", "12": "εκαλουν τε τον μεν βαρναβαν δια τον δε παυλον ερμην επειδη αυτοϲ ην ο ηγουμενοϲ του λογου", "13": "ο δε ιερευϲ του διοϲ του οντοϲ προ τηϲ πολεωϲ αυτων ταυρουϲ και ϲτεμματα επι τουϲ πυλωναϲ ενεγκαϲ ϲυν τοιϲ οχλοιϲ ηθελε θυειν", "14": "ακουϲαντεϲ δε οι αποϲτολοι βαρναβαϲ και παυλοϲ διαρρηξαντεϲ τα ιματια αυτων ειϲεπηδηϲαν ειϲ τον οχλον κραζοντεϲ", "15": "και λεγοντεϲ ανδρεϲ τι ταυτα ποιειτε και ημειϲ ομοιοπαθειϲ εϲμεν υμιν ανθρωποι ευαγγελιζομενοι υμαϲ απο τουτων των ματαιων επιϲτρεφειν επι τον θεον τον ζωντα οϲ εποιηϲε τον ουρανον και την γην και την θαλαϲϲαν και παντα τα εν αυτοιϲ", "16": "οϲ εν ταιϲ παρωχημεναιϲ γενεαιϲ ειαϲε παντα τα εθνη πορευεϲθαι ταιϲ οδοιϲ αυτων", "17": "και τοι γε ουκ αμαρτυρον εαυτον αφηκεν αγαθοποιων ουρανοθεν ημιν υετουϲ διδουϲ και καιρουϲ καρποφορουϲ εμπιπλων τροφηϲ και ευφροϲυνηϲ ταϲ καρδιαϲ ημων", "18": "και ταυτα λεγοντεϲ μολιϲ κατεπαυϲαν τουϲ οχλουϲ του μη θυειν αυτοιϲ", "19": "επηλθον δε απο αντιοχειαϲ και ικονιου ιουδαιοι και πειϲαντεϲ τουϲ οχλουϲ και λιθαϲαντεϲ τον παυλον εϲυρον εξω τηϲ πολεωϲ νομιϲαντεϲ αυτον τεθναναι", "20": "κυκλωϲαντων δε αυτον των μαθητων αναϲταϲ ειϲηλθεν ειϲ την πολιν και τη επαυριον εξηλθε ϲυν τω βαρναβα ειϲ δερβην", "21": "ευαγγελιϲαμενοι τε την πολιν εκεινην και μαθητευϲαντεϲ ικανουϲ υπεϲτρεψαν ειϲ την λυϲτραν και ικονιον και αντιοχειαν", "22": "επιϲτηριζοντεϲ ταϲ ψυχαϲ των μαθητων παρακαλουντεϲ εμμενειν τη πιϲτει και οτι δια πολλων θλιψεων δει ημαϲ ειϲελθειν ειϲ την βαϲιλειαν του θεου", "23": "χειροτονηϲαντεϲ δε αυτοιϲ πρεϲβυτερουϲ κατ εκκληϲιαν προϲευξαμενοι μετα νηϲτειων παρεθεντο αυτουϲ τω κυριω ειϲ ον πεπιϲτευκειϲαν", "24": "και διελθοντεϲ την πιϲιδιαν ηλθον ειϲ παμφυλιαν", "25": "και λαληϲαντεϲ εν περγη τον λογον κατεβηϲαν ειϲ ατταλειαν", "26": "κακειθεν απεπλευϲαν ειϲ αντιοχειαν οθεν ηϲαν παραδεδομενοι τη χαριτι του θεου ειϲ το εργον ο επληρωϲαν", "27": "παραγενομενοι δε και ϲυναγαγοντεϲ την εκκληϲιαν ανηγγειλαν οϲα εποιηϲεν ο θεοϲ μετ αυτων και οτι ηνοιξε τοιϲ εθνεϲι θυραν πιϲτεωϲ", "28": "διετριβον δε εκει χρονον ουκ ολιγον ϲυν τοιϲ μαθηταιϲ"}