{"1": "ηϲαν δε τινεϲ εν αντιοχεια κατα την ουϲαν εκκληϲιαν προφηται και διδαϲκαλοι ο τε βαρναβαϲ και ϲυμεων ο καλουμενοϲ νιγερ και λουκιοϲ ο κυρηναιοϲ μαναην τε ηρωδου του τετραρχου ϲυντροφοϲ και ϲαυλοϲ", "2": "λειτουργουντων δε αυτων τω κυριω και νηϲτευοντων ειπε το πνευμα το αγιον αφοριϲατε δη μοι τον τε βαρναβαν και τον ϲαυλον ειϲ το εργον ο προϲκεκλημαι αυτουϲ", "3": "τοτε νηϲτευϲαντεϲ και προϲευξαμενοι και επιθεντεϲ ταϲ χειραϲ αυτοιϲ απελυϲαν", "4": "ουτοι μεν ουν εκπεμφθεντεϲ υπο του πνευματοϲ του αγιου κατηλθον ειϲ την ϲελευκειαν εκειθεν τε απεπλευϲαν ειϲ την κυπρον", "5": "και γενομενοι εν ϲαλαμινι κατηγγελλον τον λογον του θεου εν ταιϲ ϲυναγωγαιϲ των ιουδαιων ειχον δε και ιωαννην υπηρετην", "6": "διελθοντεϲ δε την νηϲον αχρι παφου ευρον τινα μαγον ψευδοπροφητην ιουδαιον ω ονομα βαριηϲουϲ", "7": "οϲ ην ϲυν τω ανθυπατω ϲεργιω παυλω ανδρι ϲυνετω ουτοϲ προϲκαλεϲαμενοϲ βαρναβαν και ϲαυλον επεζητηϲεν ακουϲαι τον λογον του θεου", "8": "ανθιϲτατο δε αυτοιϲ ελυμαϲ ο μαγοϲ ουτω γαρ μεθερμηνευεται το ονομα αυτου ζητων διαϲτρεψαι τον ανθυπατον απο τηϲ πιϲτεωϲ", "9": "ϲαυλοϲ δε ο και παυλοϲ πληϲθειϲ πνευματοϲ αγιου και ατενιϲαϲ ειϲ αυτον", "10": "ειπεν ω πληρηϲ παντοϲ δολου και παϲηϲ ραδιουργιαϲ υιε διαβολου εχθρε παϲηϲ δικαιοϲυνηϲ ου παυϲη διαϲτρεφων ταϲ οδουϲ κυριου ταϲ ευθειαϲ", "11": "και νυν ιδου χειρ του κυριου επι ϲε και εϲη τυφλοϲ μη βλεπων τον ηλιον αχρι καιρου παραχρημα δε επεπεϲεν επ αυτον αχλυϲ και ϲκοτοϲ και περιαγων εζητει χειραγωγουϲ", "12": "τοτε ιδων ο ανθυπατοϲ το γεγονοϲ επιϲτευϲεν εκπληϲϲομενοϲ επι τη διδαχη του κυριου", "13": "αναχθεντεϲ δε απο τηϲ παφου οι περι τον παυλον ηλθον ειϲ περγην τηϲ παμφυλιαϲ ιωαννηϲ δε αποχωρηϲαϲ απ αυτων υπεϲτρεψεν ειϲ ιεροϲολυμα", "14": "αυτοι δε διελθοντεϲ απο τηϲ περγηϲ παρεγενοντο ειϲ αντιοχειαν τηϲ πιϲιδιαϲ και ειϲελθοντεϲ ειϲ την ϲυναγωγην τη ημερα των ϲαββατων εκαθιϲαν", "15": "μετα δε την αναγνωϲιν του νομου και των προφητων απεϲτειλαν οι αρχιϲυναγωγοι προϲ αυτουϲ λεγοντεϲ ανδρεϲ αδελφοι ει εϲτι λογοϲ εν υμιν παρακληϲεωϲ προϲ τον λαον λεγετε", "16": "αναϲταϲ δε παυλοϲ και καταϲειϲαϲ τη χειρι ειπεν ανδρεϲ ιϲραηλιται και οι φοβουμενοι τον θεον ακουϲατε", "17": "ο θεοϲ του λαου τουτου ιϲραηλ εξελεξατο τουϲ πατεραϲ ημων και τον λαον υψωϲεν εν τη παροικια εν γη αιγυπτω και μετα βραχιονοϲ υψηλου εξηγαγεν αυτουϲ εξ αυτηϲ", "18": "και ωϲ τεϲϲαρακονταετη χρονον ετροποφορηϲεν αυτουϲ εν τη ερημω", "19": "και καθελων εθνη επτα εν γη χανααν κατεκληροδοτηϲεν αυτοιϲ την γην αυτων", "20": "και μετα ταυτα ωϲ ετεϲι τετρακοϲιοιϲ και πεντηκοντα εδωκε κριταϲ εωϲ ϲαμουηλ του προφητου", "21": "κακειθεν ητηϲαντο βαϲιλεα και εδωκεν αυτοιϲ ο θεοϲ τον ϲαουλ υιον κιϲ ανδρα εκ φυληϲ βενιαμιν ετη τεϲϲαρακοντα", "22": "και μεταϲτηϲαϲ αυτον ηγειρεν αυτοιϲ τον δαβιδ ειϲ βαϲιλεα ω και ειπε μαρτυρηϲαϲ ευρον δαβιδ τον του ιεϲϲαι ανδρα κατα την καρδιαν μου οϲ ποιηϲει παντα τα θεληματα μου", "23": "τουτου ο θεοϲ απο του ϲπερματοϲ κατ επαγγελιαν ηγειρε τω ιϲραηλ ϲωτηρα ιηϲουν", "24": "προκηρυξαντοϲ ιωαννου προ προϲωπου τηϲ ειϲοδου αυτου βαπτιϲμα μετανοιαϲ παντι τω λαω ιϲραηλ", "25": "ωϲ δε επληρου ο ιωαννηϲ τον δρομον ελεγε τινα με υπονοειτε ειναι ουκ ειμι εγω αλλ ιδου ερχεται μετ εμε ου ουκ ειμι αξιοϲ το υποδημα των ποδων λυϲαι", "26": "ανδρεϲ αδελφοι υιοι γενουϲ αβρααμ και οι εν υμιν φοβουμενοι τον θεον υμιν ο λογοϲ τηϲ ϲωτηριαϲ ταυτηϲ απεϲταλη", "27": "οι γαρ κατοικουντεϲ εν ιερουϲαλημ και οι αρχοντεϲ αυτων τουτον αγνοηϲαντεϲ και ταϲ φωναϲ των προφητων ταϲ κατα παν ϲαββατον αναγινωϲκομεναϲ κριναντεϲ επληρωϲαν", "28": "και μηδεμιαν αιτιαν θανατου ευροντεϲ ητηϲαντο πιλατον αναιρεθηναι αυτον", "29": "ωϲ δε ετελεϲαν απαντα τα περι αυτου γεγραμμενα καθελοντεϲ απο του ξυλου εθηκαν ειϲ μνημειον", "30": "ο δε θεοϲ ηγειρεν αυτον εκ νεκρων", "31": "οϲ ωφθη επι ημεραϲ πλειουϲ τοιϲ ϲυναναβαϲιν αυτω απο τηϲ γαλιλαιαϲ ειϲ ιερουϲαλημ οιτινεϲ ειϲι μαρτυρεϲ αυτου προϲ τον λαον", "32": "και ημειϲ υμαϲ ευαγγελιζομεθα την προϲ τουϲ πατεραϲ επαγγελιαν γενομενην", "33": "οτι ταυτην ο θεοϲ εκπεπληρωκε τοιϲ τεκνοιϲ αυτων ημιν αναϲτηϲαϲ ιηϲουν ωϲ και εν τω ψαλμω τω δευτερω γεγραπται υιοϲ μου ει ϲυ εγω ϲημερον γεγεννηκα ϲε", "34": "οτι δε ανεϲτηϲεν αυτον εκ νεκρων μηκετι μελλοντα υποϲτρεφειν ειϲ διαφθοραν ουτωϲ ειρηκεν οτι δωϲω υμιν τα οϲια δαβιδ τα πιϲτα", "35": "διο και εν ετερω λεγει ου δωϲειϲ τον οϲιον ϲου ιδειν διαφθοραν", "36": "δαβιδ μεν γαρ ιδια γενεα υπηρετηϲαϲ τη του θεου βουλη εκοιμηθη και προϲετεθη προϲ τουϲ πατεραϲ αυτου και ειδε διαφθοραν", "37": "ον δε ο θεοϲ ηγειρεν ουκ ειδε διαφθοραν", "38": "γνωϲτον ουν εϲτω υμιν ανδρεϲ αδελφοι οτι δια τουτου υμιν αφεϲιϲ αμαρτιων καταγγελλεται και απο παντων ων ουκ ηδυνηθητε εν τω νομω μωϲεωϲ δικαιωθηναι", "39": "εν τουτω παϲ ο πιϲτευων δικαιουται", "40": "βλεπετε ουν μη επελθη εφ υμαϲ το ειρημενον εν τοιϲ προφηταιϲ", "41": "ιδετε οι καταφρονηται και θαυμαϲατε και αφανιϲθητε οτι εργον εγω εργαζομαι εν ταιϲ ημεραιϲ υμων εργον ω ου μη πιϲτευϲητε εαν τιϲ εκδιηγηται υμιν", "42": "εξιοντων δε εκ τηϲ ϲυναγωγηϲ των ιουδαιων παρεκαλουν τα εθνη ειϲ το μεταξυ ϲαββατον λαληθηναι αυτοιϲ τα ρηματα ταυτα", "43": "λυθειϲηϲ δε τηϲ ϲυναγωγηϲ ηκολουθηϲαν πολλοι των ιουδαιων και των ϲεβομενων προϲηλυτων τω παυλω και τω βαρναβα οιτινεϲ προϲλαλουντεϲ αυτοιϲ επειθον αυτουϲ επιμενειν τη χαριτι του θεου", "44": "τω δε ερχομενω ϲαββατω ϲχεδον παϲα η πολιϲ ϲυνηχθη ακουϲαι τον λογον του θεου", "45": "ιδοντεϲ δε οι ιουδαιοι τουϲ οχλουϲ επληϲθηϲαν ζηλου και αντελεγον τοιϲ υπο του παυλου λεγομενοιϲ αντιλεγοντεϲ και βλαϲφημουντεϲ", "46": "παρρηϲιαϲαμενοι δε ο παυλοϲ και ο βαρναβαϲ ειπον υμιν ην αναγκαιον πρωτον λαληθηναι τον λογον του θεου επειδη δε απωθειϲθε αυτον και ουκ αξιουϲ κρινετε εαυτουϲ τηϲ αιωνιου ζωηϲ ιδου ϲτρεφομεθα ειϲ τα εθνη", "47": "ουτω γαρ εντεταλται ημιν ο κυριοϲ τεθεικα ϲε ειϲ φωϲ εθνων του ειναι ϲε ειϲ ϲωτηριαν εωϲ εϲχατου τηϲ γηϲ", "48": "ακουοντα δε τα εθνη εχαιρον και εδοξαζον τον λογον του κυριου και επιϲτευϲαν οϲοι ηϲαν τεταγμενοι ειϲ ζωην αιωνιον", "49": "διεφερετο δε ο λογοϲ του κυριου δι οληϲ τηϲ χωραϲ", "50": "οι δε ιουδαιοι παρωτρυναν ταϲ ϲεβομεναϲ γυναικαϲ και ταϲ ευϲχημοναϲ και τουϲ πρωτουϲ τηϲ πολεωϲ και επηγειραν διωγμον επι τον παυλον και τον βαρναβαν και εξεβαλον αυτουϲ απο των οριων αυτων", "51": "οι δε εκτιναξαμενοι τον κονιορτον των ποδων αυτων επ αυτουϲ ηλθον ειϲ ικονιον", "52": "οι δε μαθηται επληρουντο χαραϲ και πνευματοϲ αγιου"}