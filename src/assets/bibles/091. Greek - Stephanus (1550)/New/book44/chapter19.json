{"1": "εγενετο δε εν τω τον απολλω ειναι εν κορινθω παυλον διελθοντα τα ανωτερικα μερη ελθειν ειϲ εφεϲον και ευρων τιναϲ μαθηταϲ", "2": "ειπε προϲ αυτουϲ ει πνευμα αγιον ελαβετε πιϲτευϲαντεϲ οι δε ειπον προϲ αυτον αλλ ουδε ει πνευμα αγιον εϲτιν ηκουϲαμεν", "3": "ειπε τε προϲ αυτουϲ ειϲ τι ουν εβαπτιϲθητε οι δε ειπον ειϲ το ιωαννου βαπτιϲμα", "4": "ειπε δε παυλοϲ ιωαννηϲ μεν εβαπτιϲε βαπτιϲμα μετανοιαϲ τω λαω λεγων ειϲ τον ερχομενον μετ αυτον ινα πιϲτευϲωϲι τουτ εϲτιν ειϲ τον χριϲτον ιηϲουν", "5": "ακουϲαντεϲ δε εβαπτιϲθηϲαν ειϲ το ονομα του κυριου ιηϲου", "6": "και επιθεντοϲ αυτοιϲ του παυλου ταϲ χειραϲ ηλθε το πνευμα το αγιον επ αυτουϲ ελαλουν τε γλωϲϲαιϲ και προεφητευον", "7": "ηϲαν δε οι παντεϲ ανδρεϲ ωϲει δεκαδυο", "8": "ειϲελθων δε ειϲ την ϲυναγωγην επαρρηϲιαζετο επι μηναϲ τρειϲ διαλεγομενοϲ και πειθων τα περι τηϲ βαϲιλειαϲ του θεου", "9": "ωϲ δε τινεϲ εϲκληρυνοντο και ηπειθουν κακολογουντεϲ την οδον ενωπιον του πληθουϲ αποϲταϲ απ αυτων αφωριϲε τουϲ μαθηταϲ καθ ημεραν διαλεγομενοϲ εν τη ϲχολη τυραννου τινοϲ", "10": "τουτο δε εγενετο επι ετη δυο ωϲτε πανταϲ τουϲ κατοικουνταϲ την αϲιαν ακουϲαι τον λογον του κυριου ιηϲου ιουδαιουϲ τε και ελληναϲ", "11": "δυναμειϲ τε ου ταϲ τυχουϲαϲ εποιει ο θεοϲ δια των χειρων παυλου", "12": "ωϲτε και επι τουϲ αϲθενουνταϲ επιφερεϲθαι απο του χρωτοϲ αυτου ϲουδαρια η ϲιμικινθια και απαλλαϲϲεϲθαι απ αυτων ταϲ νοϲουϲ τα τε πνευματα τα πονηρα εξερχεϲθαι απ αυτων", "13": "επεχειρηϲαν δε τινεϲ απο των περιερχομενων ιουδαιων εξορκιϲτων ονομαζειν επι τουϲ εχονταϲ τα πνευματα τα πονηρα το ονομα του κυριου ιηϲου λεγοντεϲ ορκιζομεν υμαϲ τον ιηϲουν ον ο παυλοϲ κηρυϲϲει", "14": "ηϲαν δε τινεϲ υιοι ϲκευα ιουδαιου αρχιερεωϲ επτα οι τουτο ποιουντεϲ", "15": "αποκριθεν δε το πνευμα το πονηρον ειπε τον ιηϲουν γινωϲκω και τον παυλον επιϲταμαι υμειϲ δε τινεϲ εϲτε", "16": "και εφαλλομενοϲ επ αυτουϲ ο ανθρωποϲ εν ω ην το πνευμα το πονηρον και κατακυριευϲαϲ αυτων ιϲχυϲε κατ αυτων ωϲτε γυμνουϲ και τετραυματιϲμενουϲ εκφυγειν εκ του οικου εκεινου", "17": "τουτο δε εγενετο γνωϲτον παϲιν ιουδαιοιϲ τε και ελληϲι τοιϲ κατοικουϲι την εφεϲον και επεπεϲε φοβοϲ επι πανταϲ αυτουϲ και εμεγαλυνετο το ονομα του κυριου ιηϲου", "18": "πολλοι τε των πεπιϲτευκοτων ηρχοντο εξομολογουμενοι και αναγγελλοντεϲ ταϲ πραξειϲ αυτων", "19": "ικανοι δε των τα περιεργα πραξαντων ϲυνενεγκαντεϲ ταϲ βιβλουϲ κατεκαιον ενωπιον παντων και ϲυνεψηφιϲαν ταϲ τιμαϲ αυτων και ευρον αργυριου μυριαδαϲ πεντε", "20": "ουτω κατα κρατοϲ ο λογοϲ του κυριου ηυξανε και ιϲχυεν", "21": "ωϲ δε επληρωθη ταυτα εθετο ο παυλοϲ εν τω πνευματι διελθων την μακεδονιαν και αχαιαν πορευεϲθαι ειϲ ιερουϲαλημ ειπων οτι μετα το γενεϲθαι με εκει δει με και ρωμην ιδειν", "22": "αποϲτειλαϲ δε ειϲ την μακεδονιαν δυο των διακονουντων αυτω τιμοθεον και εραϲτον αυτοϲ επεϲχε χρονον ειϲ την αϲιαν", "23": "εγενετο δε κατα τον καιρον εκεινον ταραχοϲ ουκ ολιγοϲ περι τηϲ οδου", "24": "δημητριοϲ γαρ τιϲ ονοματι αργυροκοποϲ ποιων ναουϲ αργυρουϲ αρτεμιδοϲ παρειχετο τοιϲ τεχνιταιϲ εργαϲιαν ουκ ολιγην", "25": "ουϲ ϲυναθροιϲαϲ και τουϲ περι τα τοιαυτα εργαταϲ ειπεν ανδρεϲ επιϲταϲθε οτι εκ ταυτηϲ τηϲ εργαϲιαϲ η ευπορια ημων εϲτι", "26": "και θεωρειτε και ακουετε οτι ου μονον εφεϲου αλλα ϲχεδον παϲηϲ τηϲ αϲιαϲ ο παυλοϲ ουτοϲ πειϲαϲ μετεϲτηϲεν ικανον οχλον λεγων οτι ουκ ειϲι θεοι οι δια χειρων γινομενοι", "27": "ου μονον δε τουτο κινδυνευει ημιν το μεροϲ ειϲ απελεγμον ελθειν αλλα και το τηϲ μεγαληϲ θεαϲ αρτεμιδοϲ ιερον ειϲ ουδεν λογιϲθηναι μελλειν δε και καθαιρειϲθαι την μεγαλειοτητα αυτηϲ ην ολη η αϲια και η οικουμενη ϲεβεται", "28": "ακουϲαντεϲ δε και γενομενοι πληρειϲ θυμου εκραζον λεγοντεϲ μεγαλη η αρτεμιϲ εφεϲιων", "29": "και επληϲθη η πολιϲ ολη ϲυγχυϲεωϲ ωρμηϲαν τε ομοθυμαδον ειϲ το θεατρον ϲυναρπαϲαντεϲ γαιον και αριϲταρχον μακεδοναϲ ϲυνεκδημουϲ του παυλου", "30": "του δε παυλου βουλομενου ειϲελθειν ειϲ τον δημον ουκ ειων αυτον οι μαθηται", "31": "τινεϲ δε και των αϲιαρχων οντεϲ αυτω φιλοι πεμψαντεϲ προϲ αυτον παρεκαλουν μη δουναι εαυτον ειϲ το θεατρον", "32": "αλλοι μεν ουν αλλο τι εκραζον ην γαρ η εκκληϲια ϲυγκεχυμενη και οι πλειουϲ ουκ ηδειϲαν τινοϲ ενεκεν ϲυνεληλυθειϲαν", "33": "εκ δε του οχλου προεβιβαϲαν αλεξανδρον προβαλοντων αυτον των ιουδαιων ο δε αλεξανδροϲ καταϲειϲαϲ την χειρα ηθελεν απολογειϲθαι τω δημω", "34": "επιγνοντων δε οτι ιουδαιοϲ εϲτι φωνη εγενετο μια εκ παντων ωϲ επι ωραϲ δυο κραζοντων μεγαλη η αρτεμιϲ εφεϲιων", "35": "καταϲτειλαϲ δε ο γραμματευϲ τον οχλον φηϲιν ανδρεϲ εφεϲιοι τιϲ γαρ εϲτιν ανθρωποϲ οϲ ου γινωϲκει την εφεϲιων πολιν νεωκορον ουϲαν τηϲ μεγαληϲ θεαϲ αρτεμιδοϲ και του διοπετουϲ", "36": "αναντιρρητων ουν οντων τουτων δεον εϲτιν υμαϲ κατεϲταλμενουϲ υπαρχειν και μηδεν προπετεϲ πραττειν", "37": "ηγαγετε γαρ τουϲ ανδραϲ τουτουϲ ουτε ιεροϲυλουϲ ουτε βλαϲφημουνταϲ την θεαν υμων", "38": "ει μεν ουν δημητριοϲ και οι ϲυν αυτω τεχνιται προϲ τινα λογον εχουϲιν αγοραιοι αγονται και ανθυπατοι ειϲιν εγκαλειτωϲαν αλληλοιϲ", "39": "ει δε τι περι ετερων επιζητειτε εν τη εννομω εκκληϲια επιλυθηϲεται", "40": "και γαρ κινδυνευομεν εγκαλειϲθαι ϲταϲεωϲ περι τηϲ ϲημερον μηδενοϲ αιτιου υπαρχοντοϲ περι ου δυνηϲομεθα αποδουναι λογον τηϲ ϲυϲτροφηϲ ταυτηϲ και ταυτα ειπων απελυϲε την εκκληϲιαν"}