{"1": "ειπε δε ο αρχιερευϲ ει αρα ταυτα ουτωϲ εχει", "2": "ο δε εφη ανδρεϲ αδελφοι και πατερεϲ ακουϲατε ο θεοϲ τηϲ δοξηϲ ωφθη τω πατρι ημων αβρααμ οντι εν τη μεϲοποταμια πριν η κατοικηϲαι αυτον εν χαρραν", "3": "και ειπε προϲ αυτον εξελθε εκ τηϲ γηϲ ϲου και εκ τηϲ ϲυγγενειαϲ ϲου και δευρο ειϲ γην ην αν ϲοι δειξω", "4": "τοτε εξελθων εκ γηϲ χαλδαιων κατωκηϲεν εν χαρραν κακειθεν μετα το αποθανειν τον πατερα αυτου μετωκιϲεν αυτον ειϲ την γην ταυτην ειϲ ην υμειϲ νυν κατοικειτε", "5": "και ουκ εδωκεν αυτω κληρονομιαν εν αυτη ουδε βημα ποδοϲ και επηγγειλατο αυτω δουναι ειϲ καταϲχεϲιν αυτην και τω ϲπερματι αυτου μετ αυτον ουκ οντοϲ αυτω τεκνου", "6": "ελαληϲε δε ουτωϲ ο θεοϲ οτι εϲται το ϲπερμα αυτου παροικον εν γη αλλοτρια και δουλωϲουϲιν αυτο και κακωϲουϲιν ετη τετρακοϲια", "7": "και το εθνοϲ ω εαν δουλευϲωϲι κρινω εγω ειπεν ο θεοϲ και μετα ταυτα εξελευϲονται και λατρευϲουϲι μοι εν τω τοπω τουτω", "8": "και εδωκεν αυτω διαθηκην περιτομηϲ και ουτωϲ εγεννηϲε τον ιϲαακ και περιετεμεν αυτον τη ημερα τη ογδοη και ο ιϲαακ τον ιακωβ και ο ιακωβ τουϲ δωδεκα πατριαρχαϲ", "9": "και οι πατριαρχαι ζηλωϲαντεϲ τον ιωϲηφ απεδοντο ειϲ αιγυπτον και ην ο θεοϲ μετ αυτου", "10": "και εξειλετο αυτον εκ παϲων των θλιψεων αυτου και εδωκεν αυτω χαριν και ϲοφιαν εναντιον φαραω βαϲιλεωϲ αιγυπτου και κατεϲτηϲεν αυτον ηγουμενον επ αιγυπτον και ολον τον οικον αυτου", "11": "ηλθε δε λιμοϲ εφ ολην την γην αιγυπτου και χανααν και θλιψιϲ μεγαλη και ουχ ευριϲκον χορταϲματα οι πατερεϲ ημων", "12": "ακουϲαϲ δε ιακωβ οντα ϲιτα εν αιγυπτω εξαπεϲτειλε τουϲ πατεραϲ ημων πρωτον", "13": "και εν τω δευτερω ανεγνωριϲθη ιωϲηφ τοιϲ αδελφοιϲ αυτου και φανερον εγενετο τω φαραω το γενοϲ του ιωϲηφ", "14": "αποϲτειλαϲ δε ιωϲηφ μετεκαλεϲατο τον πατερα αυτου ιακωβ και παϲαν την ϲυγγενειαν αυτου εν ψυχαιϲ εβδομηκοντα πεντε", "15": "κατεβη δε ιακωβ ειϲ αιγυπτον και ετελευτηϲεν αυτοϲ και οι πατερεϲ ημων", "16": "και μετετεθηϲαν ειϲ ϲυχεμ και ετεθηϲαν εν τω μνηματι ο ωνηϲατο αβρααμ τιμηϲ αργυριου παρα των υιων εμμορ του ϲυχεμ", "17": "καθωϲ δε ηγγιζεν ο χρονοϲ τηϲ επαγγελιαϲ ηϲ ωμοϲεν ο θεοϲ τω αβρααμ ηυξηϲεν ο λαοϲ και επληθυνθη εν αιγυπτω", "18": "αχριϲ ου ανεϲτη βαϲιλευϲ ετεροϲ οϲ ουκ ηδει τον ιωϲηφ", "19": "ουτοϲ καταϲοφιϲαμενοϲ το γενοϲ ημων εκακωϲε τουϲ πατεραϲ ημων του ποιειν εκθετα τα βρεφη αυτων ειϲ το μη ζωογονειϲθαι", "20": "εν ω καιρω εγεννηθη μωϲηϲ και ην αϲτειοϲ τω θεω οϲ ανετραφη μηναϲ τρειϲ εν τω οικω του πατροϲ αυτου", "21": "εκτεθεντα δε αυτον ανειλετο αυτον η θυγατηρ φαραω και ανεθρεψατο αυτον εαυτη ειϲ υιον", "22": "και επαιδευθη μωϲηϲ παϲη ϲοφια αιγυπτιων ην δε δυνατοϲ εν λογοιϲ και εν εργοιϲ", "23": "ωϲ δε επληρουτο αυτω τεϲϲαρακονταετηϲ χρονοϲ ανεβη επι την καρδιαν αυτου επιϲκεψαϲθαι τουϲ αδελφουϲ αυτου τουϲ υιουϲ ιϲραηλ", "24": "και ιδων τινα αδικουμενον ημυνατο και εποιηϲεν εκδικηϲιν τω καταπονουμενω παταξαϲ τον αιγυπτιον", "25": "ενομιζε δε ϲυνιεναι τουϲ αδελφουϲ αυτου οτι ο θεοϲ δια χειροϲ αυτου διδωϲιν αυτοιϲ ϲωτηριαν οι δε ου ϲυνηκαν", "26": "τη τε επιουϲη ημερα ωφθη αυτοιϲ μαχομενοιϲ και ϲυνηλαϲεν αυτουϲ ειϲ ειρηνην ειπων ανδρεϲ αδελφοι εϲτε υμειϲ ινα τι αδικειτε αλληλουϲ", "27": "ο δε αδικων τον πληϲιον απωϲατο αυτον ειπων τιϲ ϲε κατεϲτηϲεν αρχοντα και δικαϲτην εφ ημαϲ", "28": "μη ανελειν με ϲυ θελειϲ ον τροπον ανειλεϲ χθεϲ τον αιγυπτιον", "29": "εφυγε δε μωϲηϲ εν τω λογω τουτω και εγενετο παροικοϲ εν γη μαδιαμ ου εγεννηϲεν υιουϲ δυο", "30": "και πληρωθεντων ετων τεϲϲαρακοντα ωφθη αυτω εν τη ερημω του ορουϲ ϲινα αγγελοϲ κυριου εν φλογι πυροϲ βατου", "31": "ο δε μωϲηϲ ιδων εθαυμαϲε το οραμα προϲερχομενου δε αυτου κατανοηϲαι εγενετο φωνη κυριου προϲ αυτον", "32": "εγω ο θεοϲ των πατερων ϲου ο θεοϲ αβρααμ και ο θεοϲ ιϲαακ και ο θεοϲ ιακωβ εντρομοϲ δε γενομενοϲ μωϲηϲ ουκ ετολμα κατανοηϲαι", "33": "ειπε δε αυτω ο κυριοϲ λυϲον το υποδημα των ποδων ϲου ο γαρ τοποϲ εν ω εϲτηκαϲ γη αγια εϲτιν", "34": "ιδων ειδον την κακωϲιν του λαου μου του εν αιγυπτω και του ϲτεναγμου αυτων ηκουϲα και κατεβην εξελεϲθαι αυτουϲ και νυν δευρο αποϲτελω ϲε ειϲ αιγυπτον", "35": "τουτον τον μωυϲην ον ηρνηϲαντο ειποντεϲ τιϲ ϲε κατεϲτηϲεν αρχοντα και δικαϲτην τουτον ο θεοϲ αρχοντα και λυτρωτην απεϲτειλεν εν χειρι αγγελου του οφθεντοϲ αυτω εν τη βατω", "36": "ουτοϲ εξηγαγεν αυτουϲ ποιηϲαϲ τερατα και ϲημεια εν γη αιγυπτου και εν ερυθρα θαλαϲϲη και εν τη ερημω ετη τεϲϲαρακοντα", "37": "ουτοϲ εϲτιν ο μωυϲηϲ ο ειπων τοιϲ υιοιϲ ιϲραηλ προφητην υμιν αναϲτηϲει κυριοϲ ο θεοϲ υμων εκ των αδελφων υμων ωϲ εμε αυτου ακουϲεϲθε", "38": "ουτοϲ εϲτιν ο γενομενοϲ εν τη εκκληϲια εν τη ερημω μετα του αγγελου του λαλουντοϲ αυτω εν τω ορει ϲινα και των πατερων ημων οϲ εδεξατο λογια ζωντα δουναι ημιν", "39": "ω ουκ ηθεληϲαν υπηκοοι γενεϲθαι οι πατερεϲ ημων αλλ απωϲαντο και εϲτραφηϲαν ταιϲ καρδιαιϲ αυτων ειϲ αιγυπτον", "40": "ειποντεϲ τω ααρων ποιηϲον ημιν θεουϲ οι προπορευϲονται ημων ο γαρ μωϲηϲ ουτοϲ οϲ εξηγαγεν ημαϲ εκ γηϲ αιγυπτου ουκ οιδαμεν τι γεγονεν αυτω", "41": "και εμοϲχοποιηϲαν εν ταιϲ ημεραιϲ εκειναιϲ και ανηγαγον θυϲιαν τω ειδωλω και ευφραινοντο εν τοιϲ εργοιϲ των χειρων αυτων", "42": "εϲτρεψε δε ο θεοϲ και παρεδωκεν αυτουϲ λατρευειν τη ϲτρατια του ουρανου καθωϲ γεγραπται εν βιβλω των προφητων μη ϲφαγια και θυϲιαϲ προϲηνεγκατε μοι ετη τεϲϲαρακοντα εν τη ερημω οικοϲ ιϲραηλ", "43": "και ανελαβετε την ϲκηνην του μολοχ και το αϲτρον του θεου υμων ρεμφαν τουϲ τυπουϲ ουϲ εποιηϲατε προϲκυνειν αυτοιϲ και μετοικιω υμαϲ επεκεινα βαβυλωνοϲ", "44": "η ϲκηνη του μαρτυριου ην εν τοιϲ πατραϲιν ημων εν τη ερημω καθωϲ διεταξατο ο λαλων τω μωϲη ποιηϲαι αυτην κατα τον τυπον ον εωρακει", "45": "ην και ειϲηγαγον διαδεξαμενοι οι πατερεϲ ημων μετα ιηϲου εν τη καταϲχεϲει των εθνων ων εξωϲεν ο θεοϲ απο προϲωπου των πατερων ημων εωϲ των ημερων δαβιδ", "46": "οϲ ευρε χαριν ενωπιον του θεου και ητηϲατο ευρειν ϲκηνωμα τω θεω ιακωβ", "47": "ϲολομων δε ωκοδομηϲεν αυτω οικον", "48": "αλλ ουχ ο υψιϲτοϲ εν χειροποιητοιϲ ναοιϲ κατοικει καθωϲ ο προφητηϲ λεγει", "49": "ο ουρανοϲ μοι θρονοϲ η δε γη υποποδιον των ποδων μου ποιον οικον οικοδομηϲετε μοι λεγει κυριοϲ η τιϲ τοποϲ τηϲ καταπαυϲεωϲ μου", "50": "ουχι η χειρ μου εποιηϲε ταυτα παντα", "51": "ϲκληροτραχηλοι και απεριτμητοι τη καρδια και τοιϲ ωϲιν υμειϲ αει τω πνευματι τω αγιω αντιπιπτετε ωϲ οι πατερεϲ υμων και υμειϲ", "52": "τινα των προφητων ουκ εδιωξαν οι πατερεϲ υμων και απεκτειναν τουϲ προκαταγγειλανταϲ περι τηϲ ελευϲεωϲ του δικαιου ου νυν υμειϲ προδοται και φονειϲ γεγενηϲθε", "53": "οιτινεϲ ελαβετε τον νομον ειϲ διαταγαϲ αγγελων και ουκ εφυλαξατε", "54": "ακουοντεϲ δε ταυτα διεπριοντο ταιϲ καρδιαιϲ αυτων και εβρυχον τουϲ οδονταϲ επ αυτον", "55": "υπαρχων δε πληρηϲ πνευματοϲ αγιου ατενιϲαϲ ειϲ τον ουρανον ειδε δοξαν θεου και ιηϲουν εϲτωτα εκ δεξιων του θεου", "56": "και ειπεν ιδου θεωρω τουϲ ουρανουϲ ανεωγμενουϲ και τον υιον του ανθρωπου εκ δεξιων εϲτωτα του θεου", "57": "κραξαντεϲ δε φωνη μεγαλη ϲυνεϲχον τα ωτα αυτων και ωρμηϲαν ομοθυμαδον επ αυτον", "58": "και εκβαλοντεϲ εξω τηϲ πολεωϲ ελιθοβολουν και οι μαρτυρεϲ απεθεντο τα ιματια αυτων παρα τουϲ ποδαϲ νεανιου καλουμενου ϲαυλου", "59": "και ελιθοβολουν τον ϲτεφανον επικαλουμενον και λεγοντα κυριε ιηϲου δεξαι το πνευμα μου", "60": "θειϲ δε τα γονατα εκραξε φωνη μεγαλη κυριε μη ϲτηϲηϲ αυτοιϲ την αμαρτιαν ταυτην και τουτο ειπων εκοιμηθη"}