{"1": "ηκουϲαν δε οι αποϲτολοι και οι αδελφοι οι οντεϲ κατα την ιουδαιαν οτι και τα εθνη εδεξαντο τον λογον του θεου", "2": "και οτε ανεβη πετροϲ ειϲ ιεροϲολυμα διεκρινοντο προϲ αυτον οι εκ περιτομηϲ", "3": "λεγοντεϲ οτι προϲ ανδραϲ ακροβυϲτιαν εχονταϲ ειϲηλθεϲ και ϲυνεφαγεϲ αυτοιϲ", "4": "αρξαμενοϲ δε ο πετροϲ εξετιθετο αυτοιϲ καθεξηϲ λεγων", "5": "εγω ημην εν πολει ιοππη προϲευχομενοϲ και ειδον εν εκϲταϲει οραμα καταβαινον ϲκευοϲ τι ωϲ οθονην μεγαλην τεϲϲαρϲιν αρχαιϲ καθιεμενην εκ του ουρανου και ηλθεν αχριϲ εμου", "6": "ειϲ ην ατενιϲαϲ κατενοουν και ειδον τα τετραποδα τηϲ γηϲ και τα θηρια και τα ερπετα και τα πετεινα του ουρανου", "7": "ηκουϲα δε φωνηϲ λεγουϲηϲ μοι αναϲταϲ πετρε θυϲον και φαγε", "8": "ειπον δε μηδαμωϲ κυριε οτι παν κοινον η ακαθαρτον ουδεποτε ειϲηλθεν ειϲ το ϲτομα μου", "9": "απεκριθη δε μοι φωνη εκ δευτερου εκ του ουρανου α ο θεοϲ εκαθαριϲε ϲυ μη κοινου", "10": "τουτο δε εγενετο επι τριϲ και παλιν ανεϲπαϲθη απαντα ειϲ τον ουρανον", "11": "και ιδου εξαυτηϲ τρειϲ ανδρεϲ επεϲτηϲαν επι την οικιαν εν η ημην απεϲταλμενοι απο καιϲαρειαϲ προϲ με", "12": "ειπε δε μοι το πνευμα ϲυνελθειν αυτοιϲ μηδεν διακρινομενον ηλθον δε ϲυν εμοι και οι εξ αδελφοι ουτοι και ειϲηλθομεν ειϲ τον οικον του ανδροϲ", "13": "απηγγειλε τε ημιν πωϲ ειδε τον αγγελον εν τω οικω αυτου ϲταθεντα και ειποντα αυτω αποϲτειλον ειϲ ιοππην ανδραϲ και μεταπεμψαι ϲιμωνα τον επικαλουμενον πετρον", "14": "οϲ λαληϲει ρηματα προϲ ϲε εν οιϲ ϲωθηϲη ϲυ και παϲ ο οικοϲ ϲου", "15": "εν δε τω αρξαϲθαι με λαλειν επεπεϲε το πνευμα το αγιον επ αυτουϲ ωϲπερ και εφ ημαϲ εν αρχη", "16": "εμνηϲθην δε του ρηματοϲ κυριου ωϲ ελεγεν ιωαννηϲ μεν εβαπτιϲεν υδατι υμειϲ δε βαπτιϲθηϲεϲθε εν πνευματι αγιω", "17": "ει ουν την ιϲην δωρεαν εδωκεν αυτοιϲ ο θεοϲ ωϲ και ημιν πιϲτευϲαϲιν επι τον κυριον ιηϲουν χριϲτον εγω δε τιϲ ημην δυνατοϲ κωλυϲαι τον θεον", "18": "ακουϲαντεϲ δε ταυτα ηϲυχαϲαν και εδοξαζον τον θεον λεγοντεϲ αρα γε και τοιϲ εθνεϲιν ο θεοϲ την μετανοιαν εδωκεν ειϲ ζωην", "19": "οι μεν ουν διαϲπαρεντεϲ απο τηϲ θλιψεωϲ τηϲ γενομενηϲ επι ϲτεφανω διηλθον εωϲ φοινικηϲ και κυπρου και αντιοχειαϲ μηδενι λαλουντεϲ τον λογον ει μη μονον ιουδαιοιϲ", "20": "ηϲαν δε τινεϲ εξ αυτων ανδρεϲ κυπριοι και κυρηναιοι οιτινεϲ ειϲελθοντεϲ ειϲ αντιοχειαν ελαλουν προϲ τουϲ ελληνιϲταϲ ευαγγελιζομενοι τον κυριον ιηϲουν", "21": "και ην χειρ κυριου μετ αυτων πολυϲ τε αριθμοϲ πιϲτευϲαϲ επεϲτρεψεν επι τον κυριον", "22": "ηκουϲθη δε ο λογοϲ ειϲ τα ωτα τηϲ εκκληϲιαϲ τηϲ εν ιεροϲολυμοιϲ περι αυτων και εξαπεϲτειλαν βαρναβαν διελθειν εωϲ αντιοχειαϲ", "23": "οϲ παραγενομενοϲ και ιδων την χαριν του θεου εχαρη και παρεκαλει πανταϲ τη προθεϲει τηϲ καρδιαϲ προϲμενειν τω κυριω", "24": "οτι ην ανηρ αγαθοϲ και πληρηϲ πνευματοϲ αγιου και πιϲτεωϲ και προϲετεθη οχλοϲ ικανοϲ τω κυριω", "25": "εξηλθε δε ειϲ ταρϲον ο βαρναβαϲ αναζητηϲαι ϲαυλον", "26": "και ευρων αυτον ηγαγεν αυτον ειϲ αντιοχειαν εγενετο δε αυτουϲ ενιαυτον ολον ϲυναχθηναι εν τη εκκληϲια και διδαξαι οχλον ικανον χρηματιϲαι τε πρωτον εν αντιοχεια τουϲ μαθηταϲ χριϲτιανουϲ", "27": "εν ταυταιϲ δε ταιϲ ημεραιϲ κατηλθον απο ιεροϲολυμων προφηται ειϲ αντιοχειαν", "28": "αναϲταϲ δε ειϲ εξ αυτων ονοματι αγαβοϲ εϲημανε δια του πνευματοϲ λιμον μεγαν μελλειν εϲεϲθαι εφ ολην την οικουμενην οϲτιϲ και εγενετο επι κλαυδιου καιϲαροϲ", "29": "των δε μαθητων καθωϲ ηυπορειτο τιϲ ωριϲαν εκαϲτοϲ αυτων ειϲ διακονιαν πεμψαι τοιϲ κατοικουϲιν εν τη ιουδαια αδελφοιϲ", "30": "ο και εποιηϲαν αποϲτειλαντεϲ προϲ τουϲ πρεϲβυτερουϲ δια χειροϲ βαρναβα και ϲαυλου"}