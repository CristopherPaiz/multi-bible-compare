{"1": "ωϲ δε εγενετο αναχθηναι ημαϲ αποϲπαϲθενταϲ απ αυτων ευθυδρομηϲαντεϲ ηλθομεν ειϲ την κων τη δε εξηϲ ειϲ την ροδον κακειθεν ειϲ παταρα", "2": "και ευροντεϲ πλοιον διαπερων ειϲ φοινικην επιβαντεϲ ανηχθημεν", "3": "αναφαναντεϲ δε την κυπρον και καταλιποντεϲ αυτην ευωνυμον επλεομεν ειϲ ϲυριαν και κατηχθημεν ειϲ τυρον εκειϲε γαρ ην το πλοιον αποφορτιζομενον τον γομον", "4": "και ανευροντεϲ τουϲ μαθηταϲ επεμειναμεν αυτου ημεραϲ επτα οιτινεϲ τω παυλω ελεγον δια του πνευματοϲ μη αναβαινειν ειϲ ιερουϲαλημ", "5": "οτε δε εγενετο ημαϲ εξαρτιϲαι ταϲ ημεραϲ εξελθοντεϲ επορευομεθα προπεμποντων ημαϲ παντων ϲυν γυναιξι και τεκνοιϲ εωϲ εξω τηϲ πολεωϲ και θεντεϲ τα γονατα επι τον αιγιαλον προϲηυξαμεθα", "6": "και αϲπαϲαμενοι αλληλουϲ επεβημεν ειϲ το πλοιον εκεινοι δε υπεϲτρεψαν ειϲ τα ιδια", "7": "ημειϲ δε τον πλουν διανυϲαντεϲ απο τυρου κατηντηϲαμεν ειϲ πτολεμαιδα και αϲπαϲαμενοι τουϲ αδελφουϲ εμειναμεν ημεραν μιαν παρ αυτοιϲ", "8": "τη δε επαυριον εξελθοντεϲ οι περι τον παυλον ηλθον ειϲ καιϲαρειαν και ειϲελθοντεϲ ειϲ τον οικον φιλιππου του ευαγγελιϲτου του οντοϲ εκ των επτα εμειναμεν παρ αυτω", "9": "τουτω δε ηϲαν θυγατερεϲ παρθενοι τεϲϲαρεϲ προφητευουϲαι", "10": "επιμενοντων δε ημων ημεραϲ πλειουϲ κατηλθε τιϲ απο τηϲ ιουδαιαϲ προφητηϲ ονοματι αγαβοϲ", "11": "και ελθων προϲ ημαϲ και αραϲ την ζωνην του παυλου δηϲαϲ τε αυτου ταϲ χειραϲ και τουϲ ποδαϲ ειπε ταδε λεγει το πνευμα το αγιον τον ανδρα ου εϲτιν η ζωνη αυτη ουτω δηϲουϲιν εν ιερουϲαλημ οι ιουδαιοι και παραδωϲουϲιν ειϲ χειραϲ εθνων", "12": "ωϲ δε ηκουϲαμεν ταυτα παρεκαλουμεν ημειϲ τε και οι εντοπιοι του μη αναβαινειν αυτον ειϲ ιερουϲαλημ", "13": "απεκριθη δε ο παυλοϲ τι ποιειτε κλαιοντεϲ και ϲυνθρυπτοντεϲ μου την καρδιαν εγω γαρ ου μονον δεθηναι αλλα και αποθανειν ειϲ ιερουϲαλημ ετοιμωϲ εχω υπερ του ονοματοϲ του κυριου ιηϲου", "14": "μη πειθομενου δε αυτου ηϲυχαϲαμεν ειποντεϲ το θελημα του κυριου γενεϲθω", "15": "μετα δε ταϲ ημεραϲ ταυταϲ αποϲκευαϲαμενοι ανεβαινομεν ειϲ ιερουϲαλημ", "16": "ϲυνηλθον δε και των μαθητων απο καιϲαρειαϲ ϲυν ημιν αγοντεϲ παρ ω ξενιϲθωμεν μναϲωνι τινι κυπριω αρχαιω μαθητη", "17": "γενομενων δε ημων ειϲ ιεροϲολυμα αϲμενωϲ εδεξαντο ημαϲ οι αδελφοι", "18": "τη δε επιουϲη ειϲηει ο παυλοϲ ϲυν ημιν προϲ ιακωβον παντεϲ τε παρεγενοντο οι πρεϲβυτεροι", "19": "και αϲπαϲαμενοϲ αυτουϲ εξηγειτο καθ εν εκαϲτον ων εποιηϲεν ο θεοϲ εν τοιϲ εθνεϲι δια τηϲ διακονιαϲ αυτου", "20": "οι δε ακουϲαντεϲ εδοξαζον τον κυριον ειπον τε αυτω θεωρειϲ αδελφε ποϲαι μυριαδεϲ ειϲιν ιουδαιων των πεπιϲτευκοτων και παντεϲ ζηλωται του νομου υπαρχουϲι", "21": "κατηχηθηϲαν δε περι ϲου οτι αποϲταϲιαν διδαϲκειϲ απο μωϲεωϲ τουϲ κατα τα εθνη πανταϲ ιουδαιουϲ λεγων μη περιτεμνειν αυτουϲ τα τεκνα μηδε τοιϲ εθεϲι περιπατειν", "22": "τι ουν εϲτι παντωϲ δει πληθοϲ ϲυνελθειν ακουϲονται γαρ οτι εληλυθαϲ", "23": "τουτο ουν ποιηϲον ο ϲοι λεγομεν ειϲιν ημιν ανδρεϲ τεϲϲαρεϲ ευχην εχοντεϲ εφ εαυτων", "24": "τουτουϲ παραλαβων αγνιϲθητι ϲυν αυτοιϲ και δαπανηϲον επ αυτοιϲ ινα ξυρηϲωνται την κεφαλην και γνωϲι παντεϲ οτι ων κατηχηνται περι ϲου ουδεν εϲτιν αλλα ϲτοιχειϲ και αυτοϲ τον νομον φυλαϲϲων", "25": "περι δε των πεπιϲτευκοτων εθνων ημειϲ επεϲτειλαμεν κριναντεϲ μηδεν τοιουτον τηρειν αυτουϲ ει μη φυλαϲϲεϲθαι αυτουϲ το τε ειδωλοθυτον και το αιμα και πνικτον και πορνειαν", "26": "τοτε ο παυλοϲ παραλαβων τουϲ ανδραϲ τη εχομενη ημερα ϲυν αυτοιϲ αγνιϲθειϲ ειϲηει ειϲ το ιερον διαγγελλων την εκπληρωϲιν των ημερων του αγνιϲμου εωϲ ου προϲηνεχθη υπερ ενοϲ εκαϲτου αυτων η προϲφορα", "27": "ωϲ δε εμελλον αι επτα ημεραι ϲυντελειϲθαι οι απο τηϲ αϲιαϲ ιουδαιοι θεαϲαμενοι αυτον εν τω ιερω ϲυνεχεον παντα τον οχλον και επεβαλον ταϲ χειραϲ επ αυτον", "28": "κραζοντεϲ ανδρεϲ ιϲραηλιται βοηθειτε ουτοϲ εϲτιν ο ανθρωποϲ ο κατα του λαου και του νομου και του τοπου τουτου πανταϲ πανταχου διδαϲκων ετι τε και ελληναϲ ειϲηγαγεν ειϲ το ιερον και κεκοινωκε τον αγιον τοπον τουτον", "29": "ηϲαν γαρ προεωρακοτεϲ τροφιμον τον εφεϲιον εν τη πολει ϲυν αυτω ον ενομιζον οτι ειϲ το ιερον ειϲηγαγεν ο παυλοϲ", "30": "εκινηθη τε η πολιϲ ολη και εγενετο ϲυνδρομη του λαου και επιλαβομενοι του παυλου ειλκον αυτον εξω του ιερου και ευθεωϲ εκλειϲθηϲαν αι θυραι", "31": "ζητουντων δε αυτον αποκτειναι ανεβη φαϲιϲ τω χιλιαρχω τηϲ ϲπειρηϲ οτι ολη ϲυγκεχυται ιερουϲαλημ", "32": "οϲ εξαυτηϲ παραλαβων ϲτρατιωταϲ και εκατονταρχουϲ κατεδραμεν επ αυτουϲ οι δε ιδοντεϲ τον χιλιαρχον και τουϲ ϲτρατιωταϲ επαυϲαντο τυπτοντεϲ τον παυλον", "33": "τοτε εγγιϲαϲ ο χιλιαρχοϲ επελαβετο αυτου και εκελευϲε δεθηναι αλυϲεϲι δυϲι και επυνθανετο τιϲ αν ειη και τι εϲτι πεποιηκωϲ", "34": "αλλοι δε αλλο τι εβοων εν τω οχλω μη δυναμενοϲ δε γνωναι το αϲφαλεϲ δια τον θορυβον εκελευϲεν αγεϲθαι αυτον ειϲ την παρεμβολην", "35": "οτε δε εγενετο επι τουϲ αναβαθμουϲ ϲυνεβη βαϲταζεϲθαι αυτον υπο των ϲτρατιωτων δια την βιαν του οχλου", "36": "ηκολουθει γαρ το πληθοϲ του λαου κραζον αιρε αυτον", "37": "μελλων τε ειϲαγεϲθαι ειϲ την παρεμβολην ο παυλοϲ λεγει τω χιλιαρχω ει εξεϲτι μοι ειπειν τι προϲ ϲε ο δε εφη ελληνιϲτι γινωϲκειϲ", "38": "ουκ αρα ϲυ ει ο αιγυπτιοϲ ο προ τουτων των ημερων αναϲτατωϲαϲ και εξαγαγων ειϲ την ερημον τουϲ τετρακιϲχιλιουϲ ανδραϲ των ϲικαριων", "39": "ειπε δε ο παυλοϲ εγω ανθρωποϲ μεν ειμι ιουδαιοϲ ταρϲευϲ τηϲ κιλικιαϲ ουκ αϲημου πολεωϲ πολιτηϲ δεομαι δε ϲου επιτρεψον μοι λαληϲαι προϲ τον λαον", "40": "επιτρεψαντοϲ δε αυτου ο παυλοϲ εϲτωϲ επι των αναβαθμων κατεϲειϲε τη χειρι τω λαω πολληϲ δε ϲιγηϲ γενομενηϲ προϲεφωνηϲε τη εβραιδι διαλεκτω λεγων"}