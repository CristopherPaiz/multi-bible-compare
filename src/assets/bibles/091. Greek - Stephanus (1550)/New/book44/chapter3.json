{"1": "επι το αυτο δε πετροϲ και ιωαννηϲ ανεβαινον ειϲ το ιερον επι την ωραν τηϲ προϲευχηϲ την εννατην", "2": "και τιϲ ανηρ χωλοϲ εκ κοιλιαϲ μητροϲ αυτου υπαρχων εβαϲταζετο ον ετιθουν καθ ημεραν προϲ την θυραν του ιερου την λεγομενην ωραιαν του αιτειν ελεημοϲυνην παρα των ειϲπορευομενων ειϲ το ιερον", "3": "οϲ ιδων πετρον και ιωαννην μελλονταϲ ειϲιεναι ειϲ το ιερον ηρωτα ελεημοϲυνην λαβειν", "4": "ατενιϲαϲ δε πετροϲ ειϲ αυτον ϲυν τω ιωαννη ειπε βλεψον ειϲ ημαϲ", "5": "ο δε επειχεν αυτοιϲ προϲδοκων τι παρ αυτων λαβειν", "6": "ειπε δε πετροϲ αργυριον και χρυϲιον ουχ υπαρχει μοι ο δε εχω τουτο ϲοι διδωμι εν τω ονοματι ιηϲου χριϲτου του ναζωραιου εγειραι και περιπατει", "7": "και πιαϲαϲ αυτον τηϲ δεξιαϲ χειροϲ ηγειρε παραχρημα δε εϲτερεωθηϲαν αυτου αι βαϲειϲ και τα ϲφυρα", "8": "και εξαλλομενοϲ εϲτη και περιεπατει και ειϲηλθε ϲυν αυτοιϲ ειϲ το ιερον περιπατων και αλλομενοϲ και αινων τον θεον", "9": "και ειδεν αυτον παϲ ο λαοϲ περιπατουντα και αινουντα τον θεον", "10": "επεγινωϲκον τε αυτον οτι ουτοϲ ην ο προϲ την ελεημοϲυνην καθημενοϲ επι τη ωραια πυλη του ιερου και επληϲθηϲαν θαμβουϲ και εκϲταϲεωϲ επι τω ϲυμβεβηκοτι αυτω", "11": "κρατουντοϲ δε του ιαθεντοϲ χωλου τον πετρον και ιωαννην ϲυνεδραμε προϲ αυτουϲ παϲ ο λαοϲ επι τη ϲτοα τη καλουμενη ϲολομωντοϲ εκθαμβοι", "12": "ιδων δε πετροϲ απεκρινατο προϲ τον λαον ανδρεϲ ιϲραηλιται τι θαυμαζετε επι τουτω η ημιν τι ατενιζετε ωϲ ιδια δυναμει η ευϲεβεια πεποιηκοϲι του περιπατειν αυτον", "13": "ο θεοϲ αβρααμ και ιϲαακ και ιακωβ ο θεοϲ των πατερων ημων εδοξαϲε τον παιδα αυτου ιηϲουν ον υμειϲ παρεδωκατε και ηρνηϲαϲθε αυτον κατα προϲωπον πιλατου κριναντοϲ εκεινου απολυειν", "14": "υμειϲ δε τον αγιον και δικαιον ηρνηϲαϲθε και ητηϲαϲθε ανδρα φονεα χαριϲθηναι υμιν", "15": "τον δε αρχηγον τηϲ ζωηϲ απεκτεινατε ον ο θεοϲ ηγειρεν εκ νεκρων ου ημειϲ μαρτυρεϲ εϲμεν", "16": "και επι τη πιϲτει του ονοματοϲ αυτου τουτον ον θεωρειτε και οιδατε εϲτερεωϲε το ονομα αυτου και η πιϲτιϲ η δι αυτου εδωκεν αυτω την ολοκληριαν ταυτην απεναντι παντων υμων", "17": "και νυν αδελφοι οιδα οτι κατα αγνοιαν επραξατε ωϲπερ και οι αρχοντεϲ υμων", "18": "ο δε θεοϲ α προκατηγγειλε δια ϲτοματοϲ παντων των προφητων αυτου παθειν τον χριϲτον επληρωϲεν ουτω", "19": "μετανοηϲατε ουν και επιϲτρεψατε ειϲ το εξαλειφθηναι υμων ταϲ αμαρτιαϲ", "20": "οπωϲ αν ελθωϲι καιροι αναψυξεωϲ απο προϲωπου του κυριου και αποϲτειλη τον προκεκηρυγμενον υμιν ιηϲουν χριϲτον", "21": "ον δει ουρανον μεν δεξαϲθαι αχρι χρονων αποκαταϲταϲεωϲ παντων ων ελαληϲεν ο θεοϲ δια ϲτοματοϲ παντων αγιων αυτου προφητων απ αιωνοϲ", "22": "μωϲηϲ μεν γαρ προϲ τουϲ πατεραϲ ειπεν οτι προφητην υμιν αναϲτηϲει κυριοϲ ο θεοϲ υμων εκ των αδελφων υμων ωϲ εμε αυτου ακουϲεϲθε κατα παντα οϲα αν λαληϲη προϲ υμαϲ", "23": "εϲται δε παϲα ψυχη ητιϲ αν μη ακουϲη του προφητου εκεινου εξολοθρευθηϲεται εκ του λαου", "24": "και παντεϲ δε οι προφηται απο ϲαμουηλ και των καθεξηϲ οϲοι ελαληϲαν και προκατηγγειλαν ταϲ ημεραϲ ταυταϲ", "25": "υμειϲ εϲτε υιοι των προφητων και τηϲ διαθηκηϲ ηϲ διεθετο ο θεοϲ προϲ τουϲ πατεραϲ ημων λεγων προϲ αβρααμ και τω ϲπερματι ϲου ενευλογηθηϲονται παϲαι αι πατριαι τηϲ γηϲ", "26": "υμιν πρωτον ο θεοϲ αναϲτηϲαϲ τον παιδα αυτου ιηϲουν απεϲτειλεν αυτον ευλογουντα υμαϲ εν τω αποϲτρεφειν εκαϲτον απο των πονηριων υμων"}