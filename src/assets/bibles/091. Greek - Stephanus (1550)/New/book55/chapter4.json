{"1": "διαμαρτυρομαι ουν εγω ενωπιον του θεου και του κυριου ιηϲου χριϲτου του μελλοντοϲ κρινειν ζωνταϲ και νεκρουϲ κατα την επιφανειαν αυτου και την βαϲιλειαν αυτου", "2": "κηρυξον τον λογον επιϲτηθι ευκαιρωϲ ακαιρωϲ ελεγξον επιτιμηϲον παρακαλεϲον εν παϲη μακροθυμια και διδαχη", "3": "εϲται γαρ καιροϲ οτε τηϲ υγιαινουϲηϲ διδαϲκαλιαϲ ουκ ανεξονται αλλα κατα ταϲ επιθυμιαϲ ταϲ ιδιαϲ εαυτοιϲ επιϲωρευϲουϲι διδαϲκαλουϲ κνηθομενοι την ακοην", "4": "και απο μεν τηϲ αληθειαϲ την ακοην αποϲτρεψουϲιν επι δε τουϲ μυθουϲ εκτραπηϲονται", "5": "ϲυ δε νηφε εν παϲι κακοπαθηϲον εργον ποιηϲον ευαγγελιϲτου την διακονιαν ϲου πληροφορηϲον", "6": "εγω γαρ ηδη ϲπενδομαι και ο καιροϲ τηϲ εμηϲ αναλυϲεωϲ εφεϲτηκε", "7": "τον αγωνα τον καλον ηγωνιϲμαι τον δρομον τετελεκα την πιϲτιν τετηρηκα", "8": "λοιπον αποκειται μοι ο τηϲ δικαιοϲυνηϲ ϲτεφανοϲ ον αποδωϲει μοι ο κυριοϲ εν εκεινη τη ημερα ο δικαιοϲ κριτηϲ ου μονον δε εμοι αλλα και παϲι τοιϲ ηγαπηκοϲι την επιφανειαν αυτου", "9": "ϲπουδαϲον ελθειν προϲ με ταχεωϲ", "10": "δημαϲ γαρ με εγκατελιπεν αγαπηϲαϲ τον νυν αιωνα και επορευθη ειϲ θεϲϲαλονικην κρηϲκηϲ ειϲ γαλατιαν τιτοϲ ειϲ δαλματιαν", "11": "λουκαϲ εϲτι μονοϲ μετ εμου μαρκον αναλαβων αγε μετα ϲεαυτου εϲτι γαρ μοι ευχρηϲτοϲ ειϲ διακονιαν", "12": "τυχικον δε απεϲτειλα ειϲ εφεϲον", "13": "τον φαιλονην ον απελιπον εν τρωαδι παρα καρπω ερχομενοϲ φερε και τα βιβια μαλιϲτα ταϲ μεμβραναϲ", "14": "αλεξανδροϲ ο χαλκευϲ πολλα μοι κακα ενεδειξατο αποδωη αυτω ο κυριοϲ κατα τα εργα αυτου", "15": "ον και ϲυ φυλαϲϲου λιαν γαρ ανθεϲτηκε τοιϲ ημετεροιϲ λογοιϲ", "16": "εν τη πρωτη μου απολογια ουδειϲ μοι ϲυμπαρεγενετο αλλα παντεϲ με εγκατελιπον μη αυτοιϲ λογιϲθειη", "17": "ο δε κυριοϲ μοι παρεϲτη και ενεδυναμωϲε με ινα δι εμου το κηρυγμα πληροφορηθη και ακουϲη παντα τα εθνη και ερρυϲθην εκ ϲτοματοϲ λεοντοϲ", "18": "και ρυϲεται με ο κυριοϲ απο παντοϲ εργου πονηρου και ϲωϲει ειϲ την βαϲιλειαν αυτου την επουρανιον ω η δοξα ειϲ τουϲ αιωναϲ των αιωνων αμην", "19": "αϲπαϲαι πριϲκαν και ακυλαν και τον ονηϲιφορου οικον", "20": "εραϲτοϲ εμεινεν εν κορινθω τροφιμον δε απελιπον εν μιλητω αϲθενουντα", "21": "ϲπουδαϲον προ χειμωνοϲ ελθειν αϲπαζεται ϲε ευβουλοϲ και πουδηϲ και λινοϲ και κλαυδια και οι αδελφοι παντεϲ", "22": "ο κυριοϲ ιηϲουϲ χριϲτοϲ μετα του πνευματοϲ ϲου η χαριϲ μεθ υμων αμην"}