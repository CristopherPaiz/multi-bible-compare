{"1": "προ δε τηϲ εορτηϲ του παϲχα ειδωϲ ο ιηϲουϲ οτι εληλυθεν αυτου η ωρα ινα μεταβη εκ του κοϲμου τουτου προϲ τον πατερα αγαπηϲαϲ τουϲ ιδιουϲ τουϲ εν τω κοϲμω ειϲ τελοϲ ηγαπηϲεν αυτουϲ", "2": "και δειπνου γενομενου του διαβολου ηδη βεβληκοτοϲ ειϲ την καρδιαν ιουδα ϲιμωνοϲ ιϲκαριωτου ινα αυτον παραδω", "3": "ειδωϲ ο ιηϲουϲ οτι παντα δεδωκεν αυτω ο πατηρ ειϲ ταϲ χειραϲ και οτι απο θεου εξηλθε και προϲ τον θεον υπαγει", "4": "εγειρεται εκ του δειπνου και τιθηϲι τα ιματια και λαβων λεντιον διεζωϲεν εαυτον", "5": "ειτα βαλλει υδωρ ειϲ τον νιπτηρα και ηρξατο νιπτειν τουϲ ποδαϲ των μαθητων και εκμαϲϲειν τω λεντιω ω ην διεζωϲμενοϲ", "6": "ερχεται ουν προϲ ϲιμωνα πετρον και λεγει αυτω εκεινοϲ κυριε ϲυ μου νιπτειϲ τουϲ ποδαϲ", "7": "απεκριθη ιηϲουϲ και ειπεν αυτω ο εγω ποιω ϲυ ουκ οιδαϲ αρτι γνωϲη δε μετα ταυτα", "8": "λεγει αυτω πετροϲ ου μη νιψηϲ τουϲ ποδαϲ μου ειϲ τον αιωνα απεκριθη αυτω ο ιηϲουϲ εαν μη νιψω ϲε ουκ εχειϲ μεροϲ μετ εμου", "9": "λεγει αυτω ϲιμων πετροϲ κυριε μη τουϲ ποδαϲ μου μονον αλλα και ταϲ χειραϲ και την κεφαλην", "10": "λεγει αυτω ο ιηϲουϲ ο λελουμενοϲ ου χρειαν εχει η τουϲ ποδαϲ νιψαϲθαι αλλ εϲτι καθαροϲ ολοϲ και υμειϲ καθαροι εϲτε αλλ ουχι παντεϲ", "11": "ηδει γαρ τον παραδιδοντα αυτον δια τουτο ειπεν ουχι παντεϲ καθαροι εϲτε", "12": "οτε ουν ενιψε τουϲ ποδαϲ αυτων και ελαβε τα ιματια αυτου αναπεϲων παλιν ειπεν αυτοιϲ γινωϲκετε τι πεποιηκα υμιν", "13": "υμειϲ φωνειτε με ο διδαϲκαλοϲ και ο κυριοϲ και καλωϲ λεγετε ειμι γαρ", "14": "ει ουν εγω ενιψα υμων τουϲ ποδαϲ ο κυριοϲ και ο διδαϲκαλοϲ και υμειϲ οφειλετε αλληλων νιπτειν τουϲ ποδαϲ", "15": "υποδειγμα γαρ εδωκα υμιν ινα καθωϲ εγω εποιηϲα υμιν και υμειϲ ποιητε", "16": "αμην αμην λεγω υμιν ουκ εϲτι δουλοϲ μειζων του κυριου αυτου ουδε αποϲτολοϲ μειζων του πεμψαντοϲ αυτον", "17": "ει ταυτα οιδατε μακαριοι εϲτε εαν ποιητε αυτα", "18": "ου περι παντων υμων λεγω εγω οιδα ουϲ εξελεξαμην αλλ ινα η γραφη πληρωθη ο τρωγων μετ εμου τον αρτον επηρεν επ εμε την πτερναν αυτου", "19": "απ αρτι λεγω υμιν προ του γενεϲθαι ινα οταν γενηται πιϲτευϲητε οτι εγω ειμι", "20": "αμην αμην λεγω υμιν ο λαμβανων εαν τινα πεμψω εμε λαμβανει ο δε εμε λαμβανων λαμβανει τον πεμψαντα με", "21": "ταυτα ειπων ο ιηϲουϲ εταραχθη τω πνευματι και εμαρτυρηϲε και ειπεν αμην αμην λεγω υμιν οτι ειϲ εξ υμων παραδωϲει με", "22": "εβλεπον ουν ειϲ αλληλουϲ οι μαθηται απορουμενοι περι τινοϲ λεγει", "23": "ην δε ανακειμενοϲ ειϲ των μαθητων αυτου εν τω κολπω του ιηϲου ον ηγαπα ο ιηϲουϲ", "24": "νευει ουν τουτω ϲιμων πετροϲ πυθεϲθαι τιϲ αν ειη περι ου λεγει", "25": "επιπεϲων δε εκεινοϲ επι το ϲτηθοϲ του ιηϲου λεγει αυτω κυριε τιϲ εϲτιν", "26": "αποκρινεται ο ιηϲουϲ εκεινοϲ εϲτιν ω εγω βαψαϲ το ψωμιον επιδωϲω και εμβαψαϲ το ψωμιον διδωϲιν ιουδα ϲιμωνοϲ ιϲκαριωτη", "27": "και μετα το ψωμιον τοτε ειϲηλθεν ειϲ εκεινον ο ϲαταναϲ λεγει ουν αυτω ο ιηϲουϲ ο ποιειϲ ποιηϲον ταχιον", "28": "τουτο δε ουδειϲ εγνω των ανακειμενων προϲ τι ειπεν αυτω", "29": "τινεϲ γαρ εδοκουν επει το γλωϲϲοκομον ειχεν ο ιουδαϲ οτι λεγει αυτω ο ιηϲουϲ αγοραϲον ων χρειαν εχομεν ειϲ την εορτην η τοιϲ πτωχοιϲ ινα τι δω", "30": "λαβων ουν το ψωμιον εκεινοϲ ευθεωϲ εξηλθεν ην δε νυξ", "31": "οτε εξηλθε λεγει ο ιηϲουϲ νυν εδοξαϲθη ο υιοϲ του ανθρωπου και ο θεοϲ εδοξαϲθη εν αυτω", "32": "ει ο θεοϲ εδοξαϲθη εν αυτω και ο θεοϲ δοξαϲει αυτον εν εαυτω και ευθυϲ δοξαϲει αυτον", "33": "τεκνια ετι μικρον μεθ υμων ειμι ζητηϲετε με και καθωϲ ειπον τοιϲ ιουδαιοιϲ οτι οπου υπαγω εγω υμειϲ ου δυναϲθε ελθειν και υμιν λεγω αρτι", "34": "εντολην καινην διδωμι υμιν ινα αγαπατε αλληλουϲ καθωϲ ηγαπηϲα υμαϲ ινα και υμειϲ αγαπατε αλληλουϲ", "35": "εν τουτω γνωϲονται παντεϲ οτι εμοι μαθηται εϲτε εαν αγαπην εχητε εν αλληλοιϲ", "36": "λεγει αυτω ϲιμων πετροϲ κυριε που υπαγειϲ απεκριθη αυτω ο ιηϲουϲ οπου υπαγω ου δυναϲαι μοι νυν ακολουθηϲαι υϲτερον δε ακολουθηϲειϲ μοι", "37": "λεγει αυτω ο πετροϲ κυριε δια τι ου δυναμαι ϲοι ακολουθηϲαι αρτι την ψυχην μου υπερ ϲου θηϲω", "38": "απεκριθη αυτω ο ιηϲουϲ την ψυχην ϲου υπερ εμου θηϲειϲ αμην αμην λεγω ϲοι ου μη αλεκτωρ φωνηϲει εωϲ ου απαρνηϲη με τριϲ"}