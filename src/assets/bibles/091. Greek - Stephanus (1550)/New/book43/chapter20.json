{"1": "τη δε μια των ϲαββατων μαρια η μαγδαληνη ερχεται πρωι ϲκοτιαϲ ετι ουϲηϲ ειϲ το μνημειον και βλεπει τον λιθον ηρμενον εκ του μνημειου", "2": "τρεχει ουν και ερχεται προϲ ϲιμωνα πετρον και προϲ τον αλλον μαθητην ον εφιλει ο ιηϲουϲ και λεγει αυτοιϲ ηραν τον κυριον εκ του μνημειου και ουκ οιδαμεν που εθηκαν αυτον", "3": "εξηλθεν ουν ο πετροϲ και ο αλλοϲ μαθητηϲ και ηρχοντο ειϲ το μνημειον", "4": "ετρεχον δε οι δυο ομου και ο αλλοϲ μαθητηϲ προεδραμε ταχιον του πετρου και ηλθε πρωτοϲ ειϲ το μνημειον", "5": "και παρακυψαϲ βλεπει κειμενα τα οθονια ου μεντοι ειϲηλθεν", "6": "ερχεται ουν ϲιμων πετροϲ ακολουθων αυτω και ειϲηλθεν ειϲ το μνημειον και θεωρει τα οθονια κειμενα", "7": "και το ϲουδαριον ο ην επι τηϲ κεφαληϲ αυτου ου μετα των οθονιων κειμενον αλλα χωριϲ εντετυλιγμενον ειϲ ενα τοπον", "8": "τοτε ουν ειϲηλθε και ο αλλοϲ μαθητηϲ ο ελθων πρωτοϲ ειϲ το μνημειον και ειδε και επιϲτευϲεν", "9": "ουδεπω γαρ ηδειϲαν την γραφην οτι δει αυτον εκ νεκρων αναϲτηναι", "10": "απηλθον ουν παλιν προϲ εαυτουϲ οι μαθηται", "11": "μαρια δε ειϲτηκει προϲ το μνημειον κλαιουϲα εξω ωϲ ουν εκλαιε παρεκυψεν ειϲ το μνημειον", "12": "και θεωρει δυο αγγελουϲ εν λευκοιϲ καθεζομενουϲ ενα προϲ τη κεφαλη και ενα προϲ τοιϲ ποϲιν οπου εκειτο το ϲωμα του ιηϲου", "13": "και λεγουϲιν αυτη εκεινοι γυναι τι κλαιειϲ λεγει αυτοιϲ οτι ηραν τον κυριον μου και ουκ οιδα που εθηκαν αυτον", "14": "και ταυτα ειπουϲα εϲτραφη ειϲ τα οπιϲω και θεωρει τον ιηϲουν εϲτωτα και ουκ ηδει οτι ο ιηϲουϲ εϲτι", "15": "λεγει αυτη ο ιηϲουϲ γυναι τι κλαιειϲ τινα ζητειϲ εκεινη δοκουϲα οτι ο κηπουροϲ εϲτι λεγει αυτω κυριε ει ϲυ εβαϲταϲαϲ αυτον ειπε μοι που αυτον εθηκαϲ καγω αυτον αρω", "16": "λεγει αυτη ο ιηϲουϲ μαρια ϲτραφειϲα εκεινη λεγει αυτω ραββουνι ο λεγεται διδαϲκαλε", "17": "λεγει αυτη ο ιηϲουϲ μη μου απτου ουπω γαρ αναβεβηκα προϲ τον πατερα μου πορευου δε προϲ τουϲ αδελφουϲ μου και ειπε αυτοιϲ αναβαινω προϲ τον πατερα μου και πατερα υμων και θεον μου και θεον υμων", "18": "ερχεται μαρια η μαγδαληνη απαγγελλουϲα τοιϲ μαθηταιϲ οτι εωρακε τον κυριον και ταυτα ειπεν αυτη", "19": "ουϲηϲ ουν οψιαϲ τη ημερα εκεινη τη μια των ϲαββατων και των θυρων κεκλειϲμενων οπου ηϲαν οι μαθηται ϲυνηγμενοι δια τον φοβον των ιουδαιων ηλθεν ο ιηϲουϲ και εϲτη ειϲ το μεϲον και λεγει αυτοιϲ ειρηνη υμιν", "20": "και τουτο ειπων εδειξεν αυτοιϲ ταϲ χειραϲ και την πλευραν αυτου εχαρηϲαν ουν οι μαθηται ιδοντεϲ τον κυριον", "21": "ειπεν ουν αυτοιϲ ο ιηϲουϲ παλιν ειρηνη υμιν καθωϲ απεϲταλκε με ο πατηρ καγω πεμπω υμαϲ", "22": "και τουτο ειπων ενεφυϲηϲε και λεγει αυτοιϲ λαβετε πνευμα αγιον", "23": "αν τινων αφητε ταϲ αμαρτιαϲ αφιενται αυτοιϲ αν τινων κρατητε κεκρατηνται", "24": "θωμαϲ δε ειϲ εκ των δωδεκα ο λεγομενοϲ διδυμοϲ ουκ ην μετ αυτων οτε ηλθεν ο ιηϲουϲ", "25": "ελεγον ουν αυτω οι αλλοι μαθηται εωρακαμεν τον κυριον ο δε ειπεν αυτοιϲ εαν μη ιδω εν ταιϲ χερϲιν αυτου τον τυπον των ηλων και βαλω τον δακτυλον μου ειϲ τον τυπον των ηλων και βαλω την χειρα μου ειϲ την πλευραν αυτου ου μη πιϲτευϲω", "26": "και μεθ ημεραϲ οκτω παλιν ηϲαν εϲω οι μαθηται αυτου και θωμαϲ μετ αυτων ερχεται ο ιηϲουϲ των θυρων κεκλειϲμενων και εϲτη ειϲ το μεϲον και ειπεν ειρηνη υμιν", "27": "ειτα λεγει τω θωμα φερε τον δακτυλον ϲου ωδε και ιδε ταϲ χειραϲ μου και φερε την χειρα ϲου και βαλε ειϲ την πλευραν μου και μη γινου απιϲτοϲ αλλα πιϲτοϲ", "28": "και απεκριθη ο θωμαϲ και ειπεν αυτω ο κυριοϲ μου και ο θεοϲ μου", "29": "λεγει αυτω ο ιηϲουϲ οτι εωρακαϲ με θωμα πεπιϲτευκαϲ μακαριοι οι μη ιδοντεϲ και πιϲτευϲαντεϲ", "30": "πολλα μεν ουν και αλλα ϲημεια εποιηϲεν ο ιηϲουϲ ενωπιον των μαθητων αυτου α ουκ εϲτι γεγραμμενα εν τω βιβλιω τουτω", "31": "ταυτα δε γεγραπται ινα πιϲτευϲητε οτι ο ιηϲουϲ εϲτιν ο χριϲτοϲ ο υιοϲ του θεου και ινα πιϲτευοντεϲ ζωην εχητε εν τω ονοματι αυτου"}