{"1": "ην δε ανθρωποϲ εκ των φαριϲαιων νικοδημοϲ ονομα αυτω αρχων των ιουδαιων", "2": "ουτοϲ ηλθε προϲ τον ιηϲουν νυκτοϲ και ειπεν αυτω ραββι οιδαμεν οτι απο θεου εληλυθαϲ διδαϲκαλοϲ ουδειϲ γαρ ταυτα τα ϲημεια δυναται ποιειν α ϲυ ποιειϲ εαν μη η ο θεοϲ μετ αυτου", "3": "απεκριθη ο ιηϲουϲ και ειπεν αυτω αμην αμην λεγω ϲοι εαν μη τιϲ γεννηθη ανωθεν ου δυναται ιδειν την βαϲιλειαν του θεου", "4": "λεγει προϲ αυτον ο νικοδημοϲ πωϲ δυναται ανθρωποϲ γεννηθηναι γερων ων μη δυναται ειϲ την κοιλιαν τηϲ μητροϲ αυτου δευτερον ειϲελθειν και γεννηθηναι", "5": "απεκριθη ο ιηϲουϲ αμην αμην λεγω ϲοι εαν μη τιϲ γεννηθη εξ υδατοϲ και πνευματοϲ ου δυναται ειϲελθειν ειϲ την βαϲιλειαν του θεου", "6": "το γεγεννημενον εκ τηϲ ϲαρκοϲ ϲαρξ εϲτι και το γεγεννημενον εκ του πνευματοϲ πνευμα εϲτι", "7": "μη θαυμαϲηϲ οτι ειπον ϲοι δει υμαϲ γεννηθηναι ανωθεν", "8": "το πνευμα οπου θελει πνει και την φωνην αυτου ακουειϲ αλλ ουκ οιδαϲ ποθεν ερχεται και που υπαγει ουτωϲ εϲτι παϲ ο γεγεννημενοϲ εκ του πνευματοϲ", "9": "απεκριθη νικοδημοϲ και ειπεν αυτω πωϲ δυναται ταυτα γενεϲθαι", "10": "απεκριθη ο ιηϲουϲ και ειπεν αυτω ϲυ ει ο διδαϲκαλοϲ του ιϲραηλ και ταυτα ου γινωϲκειϲ", "11": "αμην αμην λεγω ϲοι οτι ο οιδαμεν λαλουμεν και ο εωρακαμεν μαρτυρουμεν και την μαρτυριαν ημων ου λαμβανετε", "12": "ει τα επιγεια ειπον υμιν και ου πιϲτευετε πωϲ εαν ειπω υμιν τα επουρανια πιϲτευϲετε", "13": "και ουδειϲ αναβεβηκεν ειϲ τον ουρανον ει μη ο εκ του ουρανου καταβαϲ ο υιοϲ του ανθρωπου ο ων εν τω ουρανω", "14": "και καθωϲ μωϲηϲ υψωϲε τον οφιν εν τη ερημω ουτωϲ υψωθηναι δει τον υιον του ανθρωπου", "15": "ινα παϲ ο πιϲτευων ειϲ αυτον μη αποληται αλλ εχη ζωην αιωνιον", "16": "ουτω γαρ ηγαπηϲεν ο θεοϲ τον κοϲμον ωϲτε τον υιον αυτου τον μονογενη εδωκεν ινα παϲ ο πιϲτευων ειϲ αυτον μη αποληται αλλ εχη ζωην αιωνιον", "17": "ου γαρ απεϲτειλεν ο θεοϲ τον υιον αυτου ειϲ τον κοϲμον ινα κρινη τον κοϲμον αλλ ινα ϲωθη ο κοϲμοϲ δι αυτου", "18": "ο πιϲτευων ειϲ αυτον ου κρινεται ο δε μη πιϲτευων ηδη κεκριται οτι μη πεπιϲτευκεν ειϲ το ονομα του μονογενουϲ υιου του θεου", "19": "αυτη δε εϲτιν η κριϲιϲ οτι το φωϲ εληλυθεν ειϲ τον κοϲμον και ηγαπηϲαν οι ανθρωποι μαλλον το ϲκοτοϲ η το φωϲ ην γαρ πονηρα αυτων τα εργα", "20": "παϲ γαρ ο φαυλα πραϲϲων μιϲει το φωϲ και ουκ ερχεται προϲ το φωϲ ινα μη ελεγχθη τα εργα αυτου", "21": "ο δε ποιων την αληθειαν ερχεται προϲ το φωϲ ινα φανερωθη αυτου τα εργα οτι εν θεω εϲτιν ειργαϲμενα", "22": "μετα ταυτα ηλθεν ο ιηϲουϲ και οι μαθηται αυτου ειϲ την ιουδαιαν γην και εκει διετριβε μετ αυτων και εβαπτιζε", "23": "ην δε και ιωαννηϲ βαπτιζων εν αινων εγγυϲ του ϲαλειμ οτι υδατα πολλα ην εκει και παρεγινοντο και εβαπτιζοντο", "24": "ουπω γαρ ην βεβλημενοϲ ειϲ την φυλακην ο ιωαννηϲ", "25": "εγενετο ουν ζητηϲιϲ εκ των μαθητων ιωαννου μετα ιουδαιων περι καθαριϲμου", "26": "και ηλθον προϲ τον ιωαννην και ειπον αυτω ραββι οϲ ην μετα ϲου περαν του ιορδανου ω ϲυ μεμαρτυρηκαϲ ιδε ουτοϲ βαπτιζει και παντεϲ ερχονται προϲ αυτον", "27": "απεκριθη ιωαννηϲ και ειπεν ου δυναται ανθρωποϲ λαμβανειν ουδεν εαν μη η δεδομενον αυτω εκ του ουρανου", "28": "αυτοι υμειϲ μοι μαρτυρειτε οτι ειπον ουκ ειμι εγω ο χριϲτοϲ αλλ οτι απεϲταλμενοϲ ειμι εμπροϲθεν εκεινου", "29": "ο εχων την νυμφην νυμφιοϲ εϲτιν ο δε φιλοϲ του νυμφιου ο εϲτηκωϲ και ακουων αυτου χαρα χαιρει δια την φωνην του νυμφιου αυτη ουν η χαρα η εμη πεπληρωται", "30": "εκεινον δει αυξανειν εμε δε ελαττουϲθαι", "31": "ο ανωθεν ερχομενοϲ επανω παντων εϲτιν ο ων εκ τηϲ γηϲ εκ τηϲ γηϲ εϲτι και εκ τηϲ γηϲ λαλει ο εκ του ουρανου ερχομενοϲ επανω παντων εϲτι", "32": "και ο εωρακε και ηκουϲε τουτο μαρτυρει και την μαρτυριαν αυτου ουδειϲ λαμβανει", "33": "ο λαβων αυτου την μαρτυριαν εϲφραγιϲεν οτι ο θεοϲ αληθηϲ εϲτιν", "34": "ον γαρ απεϲτειλεν ο θεοϲ τα ρηματα του θεου λαλει ου γαρ εκ μετρου διδωϲιν ο θεοϲ το πνευμα", "35": "ο πατηρ αγαπα τον υιον και παντα δεδωκεν εν τη χειρι αυτου", "36": "ο πιϲτευων ειϲ τον υιον εχει ζωην αιωνιον ο δε απειθων τω υιω ουκ οψεται ζωην αλλ η οργη του θεου μενει επ αυτον"}