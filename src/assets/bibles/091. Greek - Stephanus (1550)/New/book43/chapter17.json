{"1": "ταυτα ελαληϲεν ο ιηϲουϲ και επηρε τουϲ οφθαλμουϲ αυτου ειϲ τον ουρανον και ειπε πατερ εληλυθεν η ωρα δοξαϲον ϲου τον υιον ινα και ο υιοϲ ϲου δοξαϲη ϲε", "2": "καθωϲ εδωκαϲ αυτω εξουϲιαν παϲηϲ ϲαρκοϲ ινα παν ο δεδωκαϲ αυτω δωϲη αυτοιϲ ζωην αιωνιον", "3": "αυτη δε εϲτιν η αιωνιοϲ ζωη ινα γινωϲκωϲι ϲε τον μονον αληθινον θεον και ον απεϲτειλαϲ ιηϲουν χριϲτον", "4": "εγω ϲε εδοξαϲα επι τηϲ γηϲ το εργον ετελειωϲα ο δεδωκαϲ μοι ινα ποιηϲω", "5": "και νυν δοξαϲον με ϲυ πατερ παρα ϲεαυτω τη δοξη η ειχον προ του τον κοϲμον ειναι παρα ϲοι", "6": "εφανερωϲα ϲου το ονομα τοιϲ ανθρωποιϲ ουϲ δεδωκαϲ μοι εκ του κοϲμου ϲοι ηϲαν και εμοι αυτουϲ δεδωκαϲ και τον λογον ϲου τετηρηκαϲι", "7": "νυν εγνωκαν οτι παντα οϲα δεδωκαϲ μοι παρα ϲου εϲτιν", "8": "οτι τα ρηματα α δεδωκαϲ μοι δεδωκα αυτοιϲ και αυτοι ελαβον και εγνωϲαν αληθωϲ οτι παρα ϲου εξηλθον και επιϲτευϲαν οτι ϲυ με απεϲτειλαϲ", "9": "εγω περι αυτων ερωτω ου περι του κοϲμου ερωτω αλλα περι ων δεδωκαϲ μοι οτι ϲοι ειϲι", "10": "και τα εμα παντα ϲα εϲτι και τα ϲα εμα και δεδοξαϲμαι εν αυτοιϲ", "11": "και ουκ ετι ειμι εν τω κοϲμω και ουτοι εν τω κοϲμω ειϲι και εγω προϲ ϲε ερχομαι πατερ αγιε τηρηϲον αυτουϲ εν τω ονοματι ϲου ουϲ δεδωκαϲ μοι ινα ωϲιν εν καθωϲ ημειϲ", "12": "οτε ημην μετ αυτων εν τω κοϲμω εγω ετηρουν αυτουϲ εν τω ονοματι ϲου ουϲ δεδωκαϲ μοι εφυλαξα και ουδειϲ εξ αυτων απωλετο ει μη ο υιοϲ τηϲ απωλειαϲ ινα η γραφη πληρωθη", "13": "νυν δε προϲ ϲε ερχομαι και ταυτα λαλω εν τω κοϲμω ινα εχωϲι την χαραν την εμην πεπληρωμενην εν αυτοιϲ", "14": "εγω δεδωκα αυτοιϲ τον λογον ϲου και ο κοϲμοϲ εμιϲηϲεν αυτουϲ οτι ουκ ειϲιν εκ του κοϲμου καθωϲ εγω ουκ ειμι εκ του κοϲμου", "15": "ουκ ερωτω ινα αρηϲ αυτουϲ εκ του κοϲμου αλλ ινα τηρηϲηϲ αυτουϲ εκ του πονηρου", "16": "εκ του κοϲμου ουκ ειϲι καθωϲ εγω εκ του κοϲμου ουκ ειμι", "17": "αγιαϲον αυτουϲ εν τη αληθεια ϲου ο λογοϲ ο ϲοϲ αληθεια εϲτι", "18": "καθωϲ εμε απεϲτειλαϲ ειϲ τον κοϲμον καγω απεϲτειλα αυτουϲ ειϲ τον κοϲμον", "19": "και υπερ αυτων εγω αγιαζω εμαυτον ινα και αυτοι ωϲιν ηγιαϲμενοι εν αληθεια", "20": "ου περι τουτων δε ερωτω μονον αλλα και περι των πιϲτευϲοντων δια του λογου αυτων ειϲ εμε", "21": "ινα παντεϲ εν ωϲι καθωϲ ϲυ πατερ εν εμοι καγω εν ϲοι ινα και αυτοι εν ημιν εν ωϲιν ινα ο κοϲμοϲ πιϲτευϲη οτι ϲυ με απεϲτειλαϲ", "22": "και εγω την δοξαν ην δεδωκαϲ μοι δεδωκα αυτοιϲ ινα ωϲιν εν καθωϲ ημειϲ εν εϲμεν", "23": "εγω εν αυτοιϲ και ϲυ εν εμοι ινα ωϲι τετελειωμενοι ειϲ εν και ινα γινωϲκη ο κοϲμοϲ οτι ϲυ με απεϲτειλαϲ και ηγαπηϲαϲ αυτουϲ καθωϲ εμε ηγαπηϲαϲ", "24": "πατερ ουϲ δεδωκαϲ μοι θελω ινα οπου ειμι εγω κακεινοι ωϲι μετ εμου ινα θεωρωϲι την δοξαν την εμην ην εδωκαϲ μοι οτι ηγαπηϲαϲ με προ καταβοληϲ κοϲμου", "25": "πατερ δικαιε και ο κοϲμοϲ ϲε ουκ εγνω εγω δε ϲε εγνων και ουτοι εγνωϲαν οτι ϲυ με απεϲτειλαϲ", "26": "και εγνωριϲα αυτοιϲ το ονομα ϲου και γνωριϲω ινα η αγαπη ην ηγαπηϲαϲ με εν αυτοιϲ η καγω εν αυτοιϲ"}