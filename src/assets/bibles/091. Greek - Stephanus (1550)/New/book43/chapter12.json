{"1": "ο ουν ιηϲουϲ προ εξ ημερων του παϲχα ηλθεν ειϲ βηθανιαν οπου ην λαζαροϲ ο τεθνηκωϲ ον ηγειρεν εκ νεκρων", "2": "εποιηϲαν ουν αυτω δειπνον εκει και η μαρθα διηκονει ο δε λαζαροϲ ειϲ ην των ϲυνανακειμενων αυτω", "3": "η ουν μαρια λαβουϲα λιτραν μυρου ναρδου πιϲτικηϲ πολυτιμου ηλειψε τουϲ ποδαϲ του ιηϲου και εξεμαξε ταιϲ θριξιν αυτηϲ τουϲ ποδαϲ αυτου η δε οικια επληρωθη εκ τηϲ οϲμηϲ του μυρου", "4": "λεγει ουν ειϲ εκ των μαθητων αυτου ιουδαϲ ϲιμωνοϲ ιϲκαριωτηϲ ο μελλων αυτον παραδιδοναι", "5": "δια τι τουτο το μυρον ουκ επραθη τριακοϲιων δηναριων και εδοθη πτωχοιϲ", "6": "ειπε δε τουτο ουχ οτι περι των πτωχων εμελεν αυτω αλλ οτι κλεπτηϲ ην και το γλωϲϲοκομον ειχε και τα βαλλομενα εβαϲταζεν", "7": "ειπεν ουν ο ιηϲουϲ αφεϲ αυτην ειϲ την ημεραν του ενταφιαϲμου μου τετηρηκεν αυτο", "8": "τουϲ πτωχουϲ γαρ παντοτε εχετε μεθ εαυτων εμε δε ου παντοτε εχετε", "9": "εγνω ουν οχλοϲ πολυϲ εκ των ιουδαιων οτι εκει εϲτι και ηλθον ου δια τον ιηϲουν μονον αλλ ινα και τον λαζαρον ιδωϲιν ον ηγειρεν εκ νεκρων", "10": "εβουλευϲαντο δε οι αρχιερειϲ ινα και τον λαζαρον αποκτεινωϲιν", "11": "οτι πολλοι δι αυτον υπηγον των ιουδαιων και επιϲτευον ειϲ τον ιηϲουν", "12": "τη επαυριον οχλοϲ πολυϲ ο ελθων ειϲ την εορτην ακουϲαντεϲ οτι ερχεται ο ιηϲουϲ ειϲ ιεροϲολυμα", "13": "ελαβον τα βαια των φοινικων και εξηλθον ειϲ υπαντηϲιν αυτω και εκραζον ωϲαννα ευλογημενοϲ ο ερχομενοϲ εν ονοματι κυριου ο βαϲιλευϲ του ιϲραηλ", "14": "ευρων δε ο ιηϲουϲ οναριον εκαθιϲεν επ αυτο καθωϲ εϲτι γεγραμμενον", "15": "μη φοβου θυγατερ ϲιων ιδου ο βαϲιλευϲ ϲου ερχεται καθημενοϲ επι πωλον ονου", "16": "ταυτα δε ουκ εγνωϲαν οι μαθηται αυτου το πρωτον αλλ οτε εδοξαϲθη ο ιηϲουϲ τοτε εμνηϲθηϲαν οτι ταυτα ην επ αυτω γεγραμμενα και ταυτα εποιηϲαν αυτω", "17": "εμαρτυρει ουν ο οχλοϲ ο ων μετ αυτου οτε τον λαζαρον εφωνηϲεν εκ του μνημειου και ηγειρεν αυτον εκ νεκρων", "18": "δια τουτο και υπηντηϲεν αυτω ο οχλοϲ οτι ηκουϲε τουτο αυτον πεποιηκεναι το ϲημειον", "19": "οι ουν φαριϲαιοι ειπον προϲ εαυτουϲ θεωρειτε οτι ουκ ωφελειτε ουδεν ιδε ο κοϲμοϲ οπιϲω αυτου απηλθεν", "20": "ηϲαν δε τινεϲ ελληνεϲ εκ των αναβαινοντων ινα προϲκυνηϲωϲιν εν τη εορτη", "21": "ουτοι ουν προϲηλθον φιλιππω τω απο βηθϲαιδα τηϲ γαλιλαιαϲ και ηρωτων αυτον λεγοντεϲ κυριε θελομεν τον ιηϲουν ιδειν", "22": "ερχεται φιλιπποϲ και λεγει τω ανδρεα και παλιν ανδρεαϲ και φιλιπποϲ λεγουϲι τω ιηϲου", "23": "ο δε ιηϲουϲ απεκρινατο αυτοιϲ λεγων εληλυθεν η ωρα ινα δοξαϲθη ο υιοϲ του ανθρωπου", "24": "αμην αμην λεγω υμιν εαν μη ο κοκκοϲ του ϲιτου πεϲων ειϲ την γην αποθανη αυτοϲ μονοϲ μενει εαν δε αποθανη πολυν καρπον φερει", "25": "ο φιλων την ψυχην αυτου απολεϲει αυτην και ο μιϲων την ψυχην αυτου εν τω κοϲμω τουτω ειϲ ζωην αιωνιον φυλαξει αυτην", "26": "εαν εμοι διακονη τιϲ εμοι ακολουθειτω και οπου ειμι εγω εκει και ο διακονοϲ ο εμοϲ εϲται και εαν τιϲ εμοι διακονη τιμηϲει αυτον ο πατηρ", "27": "νυν η ψυχη μου τεταρακται και τι ειπω πατερ ϲωϲον με εκ τηϲ ωραϲ ταυτηϲ αλλα δια τουτο ηλθον ειϲ την ωραν ταυτην", "28": "πατερ δοξαϲον ϲου το ονομα ηλθεν ουν φωνη εκ του ουρανου και εδοξαϲα και παλιν δοξαϲω", "29": "ο ουν οχλοϲ ο εϲτωϲ και ακουϲαϲ ελεγε βροντην γεγονεναι αλλοι ελεγον αγγελοϲ αυτω λελαληκεν", "30": "απεκριθη ο ιηϲουϲ και ειπεν ου δι εμε αυτη η φωνη γεγονεν αλλα δι υμαϲ", "31": "νυν κριϲιϲ εϲτι του κοϲμου τουτου νυν ο αρχων του κοϲμου τουτου εκβληθηϲεται εξω", "32": "καγω εαν υψωθω εκ τηϲ γηϲ πανταϲ ελκυϲω προϲ εμαυτον", "33": "τουτο δε ελεγε ϲημαινων ποιω θανατω ημελλεν αποθνηϲκειν", "34": "απεκριθη αυτω ο οχλοϲ ημειϲ ηκουϲαμεν εκ του νομου οτι ο χριϲτοϲ μενει ειϲ τον αιωνα και πωϲ ϲυ λεγειϲ οτι δει υψωθηναι τον υιον του ανθρωπου τιϲ εϲτιν ουτοϲ ο υιοϲ του ανθρωπου", "35": "ειπεν ουν αυτοιϲ ο ιηϲουϲ ετι μικρον χρονον το φωϲ μεθ υμων εϲτι περιπατειτε εωϲ το φωϲ εχετε ινα μη ϲκοτια υμαϲ καταλαβη και ο περιπατων εν τη ϲκοτια ουκ οιδε που υπαγει", "36": "εωϲ το φωϲ εχετε πιϲτευετε ειϲ το φωϲ ινα υιοι φωτοϲ γενηϲθε ταυτα ελαληϲεν ο ιηϲουϲ και απελθων εκρυβη απ αυτων", "37": "τοϲαυτα δε αυτου ϲημεια πεποιηκοτοϲ εμπροϲθεν αυτων ουκ επιϲτευον ειϲ αυτον", "38": "ινα ο λογοϲ ηϲαιου του προφητου πληρωθη ον ειπε κυριε τιϲ επιϲτευϲε τη ακοη ημων και ο βραχιων κυριου τινι απεκαλυφθη", "39": "δια τουτο ουκ ηδυναντο πιϲτευειν οτι παλιν ειπεν ηϲαιαϲ", "40": "τετυφλωκεν αυτων τουϲ οφθαλμουϲ και πεπωρωκεν αυτων την καρδιαν ινα μη ιδωϲι τοιϲ οφθαλμοιϲ και νοηϲωϲι τη καρδια και επιϲτραφωϲι και ιαϲωμαι αυτουϲ", "41": "ταυτα ειπεν ηϲαιαϲ οτε ειδε την δοξαν αυτου και ελαληϲε περι αυτου", "42": "ομωϲ μεντοι και εκ των αρχοντων πολλοι επιϲτευϲαν ειϲ αυτον αλλα δια τουϲ φαριϲαιουϲ ουχ ωμολογουν ινα μη αποϲυναγωγοι γενωνται", "43": "ηγαπηϲαν γαρ την δοξαν των ανθρωπων μαλλον ηπερ την δοξαν του θεου", "44": "ιηϲουϲ δε εκραξε και ειπεν ο πιϲτευων ειϲ εμε ου πιϲτευει ειϲ εμε αλλ ειϲ τον πεμψαντα με", "45": "και ο θεωρων εμε θεωρει τον πεμψαντα με", "46": "εγω φωϲ ειϲ τον κοϲμον εληλυθα ινα παϲ ο πιϲτευων ειϲ εμε εν τη ϲκοτια μη μεινη", "47": "και εαν τιϲ μου ακουϲη των ρηματων και μη πιϲτευϲη εγω ου κρινω αυτον ου γαρ ηλθον ινα κρινω τον κοϲμον αλλ ινα ϲωϲω τον κοϲμον", "48": "ο αθετων εμε και μη λαμβανων τα ρηματα μου εχει τον κρινοντα αυτον ο λογοϲ ον ελαληϲα εκεινοϲ κρινει αυτον εν τη εϲχατη ημερα", "49": "οτι εγω εξ εμαυτου ουκ ελαληϲα αλλ ο πεμψαϲ με πατηρ αυτοϲ μοι εντολην εδωκε τι ειπω και τι λαληϲω", "50": "και οιδα οτι η εντολη αυτου ζωη αιωνιοϲ εϲτιν α ουν λαλω εγω καθωϲ ειρηκε μοι ο πατηρ ουτω λαλω"}