{"1": "ταυτα λελαληκα υμιν ινα μη ϲκανδαλιϲθητε", "2": "αποϲυναγωγουϲ ποιηϲουϲιν υμαϲ αλλ ερχεται ωρα ινα παϲ ο αποκτειναϲ υμαϲ δοξη λατρειαν προϲφερειν τω θεω", "3": "και ταυτα ποιηϲουϲιν υμιν οτι ουκ εγνωϲαν τον πατερα ουδε εμε", "4": "αλλα ταυτα λελαληκα υμιν ινα οταν ελθη η ωρα μνημονευητε αυτων οτι εγω ειπον υμιν ταυτα δε υμιν εξ αρχηϲ ουκ ειπον οτι μεθ υμων ημην", "5": "νυν δε υπαγω προϲ τον πεμψαντα με και ουδειϲ εξ υμων ερωτα με που υπαγειϲ", "6": "αλλ οτι ταυτα λελαληκα υμιν η λυπη πεπληρωκεν υμων την καρδιαν", "7": "αλλ εγω την αληθειαν λεγω υμιν ϲυμφερει υμιν ινα εγω απελθω εαν γαρ μη απελθω ο παρακλητοϲ ουκ ελευϲεται προϲ υμαϲ εαν δε πορευθω πεμψω αυτον προϲ υμαϲ", "8": "και ελθων εκεινοϲ ελεγξει τον κοϲμον περι αμαρτιαϲ και περι δικαιοϲυνηϲ και περι κριϲεωϲ", "9": "περι αμαρτιαϲ μεν οτι ου πιϲτευουϲιν ειϲ εμε", "10": "περι δικαιοϲυνηϲ δε οτι προϲ τον πατερα μου υπαγω και ουκ ετι θεωρειτε με", "11": "περι δε κριϲεωϲ οτι ο αρχων του κοϲμου τουτου κεκριται", "12": "ετι πολλα εχω λεγειν υμιν αλλ ου δυναϲθε βαϲταζειν αρτι", "13": "οταν δε ελθη εκεινοϲ το πνευμα τηϲ αληθειαϲ οδηγηϲει υμαϲ ειϲ παϲαν την αληθειαν ου γαρ λαληϲει αφ εαυτου αλλ οϲα αν ακουϲη λαληϲει και τα ερχομενα αναγγελει υμιν", "14": "εκεινοϲ εμε δοξαϲει οτι εκ του εμου ληψεται και αναγγελει υμιν", "15": "παντα οϲα εχει ο πατηρ εμα εϲτι δια τουτο ειπον οτι εκ του εμου ληψεται και αναγγελει υμιν", "16": "μικρον και ου θεωρειτε με και παλιν μικρον και οψεϲθε με οτι εγω υπαγω προϲ τον πατερα", "17": "ειπον ουν εκ των μαθητων αυτου προϲ αλληλουϲ τι εϲτι τουτο ο λεγει ημιν μικρον και ου θεωρειτε με και παλιν μικρον και οψεϲθε με και οτι εγω υπαγω προϲ τον πατερα", "18": "ελεγον ουν τουτο τι εϲτιν ο λεγει το μικρον ουκ οιδαμεν τι λαλει", "19": "εγνω ουν ο ιηϲουϲ οτι ηθελον αυτον ερωταν και ειπεν αυτοιϲ περι τουτου ζητειτε μετ αλληλων οτι ειπον μικρον και ου θεωρειτε με και παλιν μικρον και οψεϲθε με", "20": "αμην αμην λεγω υμιν οτι κλαυϲετε και θρηνηϲετε υμειϲ ο δε κοϲμοϲ χαρηϲεται υμειϲ δε λυπηθηϲεϲθε αλλ η λυπη υμων ειϲ χαραν γενηϲεται", "21": "η γυνη οταν τικτη λυπην εχει οτι ηλθεν η ωρα αυτηϲ οταν δε γεννηϲη το παιδιον ουκ ετι μνημονευει τηϲ θλιψεωϲ δια την χαραν οτι εγεννηθη ανθρωποϲ ειϲ τον κοϲμον", "22": "και υμειϲ ουν λυπην μεν νυν εχετε παλιν δε οψομαι υμαϲ και χαρηϲεται υμων η καρδια και την χαραν υμων ουδειϲ αιρει αφ υμων", "23": "και εν εκεινη τη ημερα εμε ουκ ερωτηϲετε ουδεν αμην αμην λεγω υμιν οτι οϲα αν αιτηϲητε τον πατερα εν τω ονοματι μου δωϲει υμιν", "24": "εωϲ αρτι ουκ ητηϲατε ουδεν εν τω ονοματι μου αιτειτε και ληψεϲθε ινα η χαρα υμων η πεπληρωμενη", "25": "ταυτα εν παροιμιαιϲ λελαληκα υμιν αλλ ερχεται ωρα οτε ουκ ετι εν παροιμιαιϲ λαληϲω υμιν αλλα παρρηϲια περι του πατροϲ αναγγελω υμιν", "26": "εν εκεινη τη ημερα εν τω ονοματι μου αιτηϲεϲθε και ου λεγω υμιν οτι εγω ερωτηϲω τον πατερα περι υμων", "27": "αυτοϲ γαρ ο πατηρ φιλει υμαϲ οτι υμειϲ εμε πεφιληκατε και πεπιϲτευκατε οτι εγω παρα του θεου εξηλθον", "28": "εξηλθον παρα του πατροϲ και εληλυθα ειϲ τον κοϲμον παλιν αφιημι τον κοϲμον και πορευομαι προϲ τον πατερα", "29": "λεγουϲιν αυτω οι μαθηται αυτου ιδε νυν παρρηϲια λαλειϲ και παροιμιαν ουδεμιαν λεγειϲ", "30": "νυν οιδαμεν οτι οιδαϲ παντα και ου χρειαν εχειϲ ινα τιϲ ϲε ερωτα εν τουτω πιϲτευομεν οτι απο θεου εξηλθεϲ", "31": "απεκριθη αυτοιϲ ο ιηϲουϲ αρτι πιϲτευετε", "32": "ιδου ερχεται ωρα και νυν εληλυθεν ινα ϲκορπιϲθητε εκαϲτοϲ ειϲ τα ιδια και εμε μονον αφητε και ουκ ειμι μονοϲ οτι ο πατηρ μετ εμου εϲτι", "33": "ταυτα λελαληκα υμιν ινα εν εμοι ειρηνην εχητε εν τω κοϲμω θλιψιν εχετε αλλα θαρϲειτε εγω νενικηκα τον κοϲμον"}