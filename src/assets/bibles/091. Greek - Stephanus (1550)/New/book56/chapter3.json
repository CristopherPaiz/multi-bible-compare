{"1": "υπομιμνηϲκε αυτουϲ αρχαιϲ και εξουϲιαιϲ υποταϲϲεϲθαι πειθαρχειν προϲ παν εργον αγαθον ετοιμουϲ ειναι", "2": "μηδενα βλαϲφημειν αμαχουϲ ειναι επιεικειϲ παϲαν ενδεικνυμενουϲ πραοτητα προϲ πανταϲ ανθρωπουϲ", "3": "ημεν γαρ ποτε και ημειϲ ανοητοι απειθειϲ πλανωμενοι δουλευοντεϲ επιθυμιαιϲ και ηδοναιϲ ποικιλαιϲ εν κακια και φθονω διαγοντεϲ ϲτυγητοι μιϲουντεϲ αλληλουϲ", "4": "οτε δε η χρηϲτοτηϲ και η φιλανθρωπια επεφανη του ϲωτηροϲ ημων θεου", "5": "ουκ εξ εργων των εν δικαιοϲυνη ων εποιηϲαμεν ημειϲ αλλα κατα τον αυτου ελεον εϲωϲεν ημαϲ δια λουτρου παλιγγενεϲιαϲ και ανακαινωϲεωϲ πνευματοϲ αγιου", "6": "ου εξεχεεν εφ ημαϲ πλουϲιωϲ δια ιηϲου χριϲτου του ϲωτηροϲ ημων", "7": "ινα δικαιωθεντεϲ τη εκεινου χαριτι κληρονομοι γενωμεθα κατ ελπιδα ζωηϲ αιωνιου", "8": "πιϲτοϲ ο λογοϲ και περι τουτων βουλομαι ϲε διαβεβαιουϲθαι ινα φροντιζωϲι καλων εργων προιϲταϲθαι οι πεπιϲτευκοτεϲ τω θεω ταυτα εϲτι τα καλα και ωφελιμα τοιϲ ανθρωποιϲ", "9": "μωραϲ δε ζητηϲειϲ και γενεαλογιαϲ και ερειϲ και μαχαϲ νομικαϲ περιιϲταϲο ειϲι γαρ ανωφελειϲ και ματαιοι", "10": "αιρετικον ανθρωπον μετα μιαν και δευτεραν νουθεϲιαν παραιτου", "11": "ειδωϲ οτι εξεϲτραπται ο τοιουτοϲ και αμαρτανει ων αυτοκατακριτοϲ", "12": "οταν πεμψω αρτεμαν προϲ ϲε η τυχικον ϲπουδαϲον ελθειν προϲ με ειϲ νικοπολιν εκει γαρ κεκρικα παραχειμαϲαι", "13": "ζηναν τον νομικον και απολλω ϲπουδαιωϲ προπεμψον ινα μηδεν αυτοιϲ λειπη", "14": "μανθανετωϲαν δε και οι ημετεροι καλων εργων προιϲταϲθαι ειϲ ταϲ αναγκαιαϲ χρειαϲ ινα μη ωϲιν ακαρποι", "15": "αϲπαζονται ϲε οι μετ εμου παντεϲ αϲπαϲαι τουϲ φιλουνταϲ ημαϲ εν πιϲτει η χαριϲ μετα παντων υμων αμην"}