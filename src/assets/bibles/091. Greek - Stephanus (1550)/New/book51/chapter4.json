{"1": "οι κυριοι το δικαιον και την ιϲοτητα τοιϲ δουλοιϲ παρεχεϲθε ειδοτεϲ οτι και υμειϲ εχετε κυριον εν ουρανοιϲ", "2": "τη προϲευχη προϲκαρτερειτε γρηγορουντεϲ εν αυτη εν ευχαριϲτια", "3": "προϲευχομενοι αμα και περι ημων ινα ο θεοϲ ανοιξη ημιν θυραν του λογου λαληϲαι το μυϲτηριον του χριϲτου δι ο και δεδεμαι", "4": "ινα φανερωϲω αυτο ωϲ δει με λαληϲαι", "5": "εν ϲοφια περιπατειτε προϲ τουϲ εξω τον καιρον εξαγοραζομενοι", "6": "ο λογοϲ υμων παντοτε εν χαριτι αλατι ηρτυμενοϲ ειδεναι πωϲ δει υμαϲ ενι εκαϲτω αποκρινεϲθαι", "7": "τα κατ εμε παντα γνωριϲει υμιν τυχικοϲ ο αγαπητοϲ αδελφοϲ και πιϲτοϲ διακονοϲ και ϲυνδουλοϲ εν κυριω", "8": "ον επεμψα προϲ υμαϲ ειϲ αυτο τουτο ινα γνω τα περι υμων και παρακαλεϲη ταϲ καρδιαϲ υμων", "9": "ϲυν ονηϲιμω τω πιϲτω και αγαπητω αδελφω οϲ εϲτιν εξ υμων παντα υμιν γνωριουϲι τα ωδε", "10": "αϲπαζεται υμαϲ αριϲταρχοϲ ο ϲυναιχμαλωτοϲ μου και μαρκοϲ ο ανεψιοϲ βαρναβα περι ου ελαβετε εντολαϲ εαν ελθη προϲ υμαϲ δεξαϲθε αυτον", "11": "και ιηϲουϲ ο λεγομενοϲ ιουϲτοϲ οι οντεϲ εκ περιτομηϲ ουτοι μονοι ϲυνεργοι ειϲ την βαϲιλειαν του θεου οιτινεϲ εγενηθηϲαν μοι παρηγορια", "12": "αϲπαζεται υμαϲ επαφραϲ ο εξ υμων δουλοϲ χριϲτου παντοτε αγωνιζομενοϲ υπερ υμων εν ταιϲ προϲευχαιϲ ινα ϲτητε τελειοι και πεπληρωμενοι εν παντι θεληματι του θεου", "13": "μαρτυρω γαρ αυτω οτι εχει ζηλον πολυν υπερ υμων και των εν λαοδικεια και των εν ιεραπολει", "14": "αϲπαζεται υμαϲ λουκαϲ ο ιατροϲ ο αγαπητοϲ και δημαϲ", "15": "αϲπαϲαϲθε τουϲ εν λαοδικεια αδελφουϲ και νυμφαν και την κατ οικον αυτου εκκληϲιαν", "16": "και οταν αναγνωϲθη παρ υμιν η επιϲτολη ποιηϲατε ινα και εν τη λαοδικεων εκκληϲια αναγνωϲθη και την εκ λαοδικειαϲ ινα και υμειϲ αναγνωτε", "17": "και ειπατε αρχιππω βλεπε την διακονιαν ην παρελαβεϲ εν κυριω ινα αυτην πληροιϲ", "18": "ο αϲπαϲμοϲ τη εμη χειρι παυλου μνημονευετε μου των δεϲμων η χαριϲ μεθ υμων αμην"}