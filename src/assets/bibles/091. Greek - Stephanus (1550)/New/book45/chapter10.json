{"1": "αδελφοι η μεν ευδοκια τηϲ εμηϲ καρδιαϲ και η δεηϲιϲ η προϲ τον θεον υπερ του ιϲραηλ εϲτιν ειϲ ϲωτηριαν", "2": "μαρτυρω γαρ αυτοιϲ οτι ζηλον θεου εχουϲιν αλλ ου κατ επιγνωϲιν", "3": "αγνοουντεϲ γαρ την του θεου δικαιοϲυνην και την ιδιαν δικαιοϲυνην ζητουντεϲ ϲτηϲαι τη δικαιοϲυνη του θεου ουχ υπεταγηϲαν", "4": "τελοϲ γαρ νομου χριϲτοϲ ειϲ δικαιοϲυνην παντι τω πιϲτευοντι", "5": "μωϲηϲ γαρ γραφει την δικαιοϲυνην την εκ του νομου οτι ο ποιηϲαϲ αυτα ανθρωποϲ ζηϲεται εν αυτοιϲ", "6": "η δε εκ πιϲτεωϲ δικαιοϲυνη ουτω λεγει μη ειπηϲ εν τη καρδια ϲου τιϲ αναβηϲεται ειϲ τον ουρανον τουτ εϲτι χριϲτον καταγαγειν", "7": "η τιϲ καταβηϲεται ειϲ την αβυϲϲον τουτ εϲτι χριϲτον εκ νεκρων αναγαγειν", "8": "αλλα τι λεγει εγγυϲ ϲου το ρημα εϲτιν εν τω ϲτοματι ϲου και εν τη καρδια ϲου τουτ εϲτι το ρημα τηϲ πιϲτεωϲ ο κηρυϲϲομεν", "9": "οτι εαν ομολογηϲηϲ εν τω ϲτοματι ϲου κυριον ιηϲουν και πιϲτευϲηϲ εν τη καρδια ϲου οτι ο θεοϲ αυτον ηγειρεν εκ νεκρων ϲωθηϲη", "10": "καρδια γαρ πιϲτευεται ειϲ δικαιοϲυνην ϲτοματι δε ομολογειται ειϲ ϲωτηριαν", "11": "λεγει γαρ η γραφη παϲ ο πιϲτευων επ αυτω ου καταιϲχυνθηϲεται", "12": "ου γαρ εϲτι διαϲτολη ιουδαιου τε και ελληνοϲ ο γαρ αυτοϲ κυριοϲ παντων πλουτων ειϲ πανταϲ τουϲ επικαλουμενουϲ αυτον", "13": "παϲ γαρ οϲ αν επικαλεϲηται το ονομα κυριου ϲωθηϲεται", "14": "πωϲ ουν επικαλεϲονται ειϲ ον ουκ επιϲτευϲαν πωϲ δε πιϲτευϲουϲιν ου ουκ ηκουϲαν πωϲ δε ακουϲουϲιν χωριϲ κηρυϲϲοντοϲ", "15": "πωϲ δε κηρυξουϲιν εαν μη αποϲταλωϲι καθωϲ γεγραπται ωϲ ωραιοι οι ποδεϲ των ευαγγελιζομενων ειρηνην των ευαγγελιζομενων τα αγαθα", "16": "αλλ ου παντεϲ υπηκουϲαν τω ευαγγελιω ηϲαιαϲ γαρ λεγει κυριε τιϲ επιϲτευϲε τη ακοη ημων", "17": "αρα η πιϲτιϲ εξ ακοηϲ η δε ακοη δια ρηματοϲ θεου", "18": "αλλα λεγω μη ουκ ηκουϲαν μενουνγε ειϲ παϲαν την γην εξηλθεν ο φθογγοϲ αυτων και ειϲ τα περατα τηϲ οικουμενηϲ τα ρηματα αυτων", "19": "αλλα λεγω μη ουκ εγνω ιϲραηλ πρωτοϲ μωϲηϲ λεγει εγω παραζηλωϲω υμαϲ επ ουκ εθνει επι εθνει αϲυνετω παροργιω υμαϲ", "20": "ηϲαιαϲ δε αποτολμα και λεγει ευρεθην τοιϲ εμε μη ζητουϲιν εμφανηϲ εγενομην τοιϲ εμε μη επερωτωϲι", "21": "προϲ δε τον ιϲραηλ λεγει ολην την ημεραν εξεπεταϲα ταϲ χειραϲ μου προϲ λαον απειθουντα και αντιλεγοντα"}