{"1": "δικαιωθεντεϲ ουν εκ πιϲτεωϲ ειρηνην εχομεν προϲ τον θεον δια του κυριου ημων ιηϲου χριϲτου", "2": "δι ου και την προϲαγωγην εϲχηκαμεν τη πιϲτει ειϲ την χαριν ταυτην εν η εϲτηκαμεν και καυχωμεθα επ ελπιδι τηϲ δοξηϲ του θεου", "3": "ου μονον δε αλλα και καυχωμεθα εν ταιϲ θλιψεϲιν ειδοτεϲ οτι η θλιψιϲ υπομονην κατεργαζεται", "4": "η δε υπομονη δοκιμην η δε δοκιμη ελπιδα", "5": "η δε ελπιϲ ου καταιϲχυνει οτι η αγαπη του θεου εκκεχυται εν ταιϲ καρδιαιϲ ημων δια πνευματοϲ αγιου του δοθεντοϲ ημιν", "6": "ετι γαρ χριϲτοϲ οντων ημων αϲθενων κατα καιρον υπερ αϲεβων απεθανε", "7": "μολιϲ γαρ υπερ δικαιου τιϲ αποθανειται υπερ γαρ του αγαθου ταχα τιϲ και τολμα αποθανειν", "8": "ϲυνιϲτηϲι δε την εαυτου αγαπην ειϲ ημαϲ ο θεοϲ οτι ετι αμαρτωλων οντων ημων χριϲτοϲ υπερ ημων απεθανε", "9": "πολλω ουν μαλλον δικαιωθεντεϲ νυν εν τω αιματι αυτου ϲωθηϲομεθα δι αυτου απο τηϲ οργηϲ", "10": "ει γαρ εχθροι οντεϲ κατηλλαγημεν τω θεω δια του θανατου του υιου αυτου πολλω μαλλον καταλλαγεντεϲ ϲωθηϲομεθα εν τη ζωη αυτου", "11": "ου μονον δε αλλα και καυχωμενοι εν τω θεω δια του κυριου ημων ιηϲου χριϲτου δι ου νυν την καταλλαγην ελαβομεν", "12": "δια τουτο ωϲπερ δι ενοϲ ανθρωπου η αμαρτια ειϲ τον κοϲμον ειϲηλθε και δια τηϲ αμαρτιαϲ ο θανατοϲ και ουτωϲ ειϲ πανταϲ ανθρωπουϲ ο θανατοϲ διηλθεν εφ ω παντεϲ ημαρτον", "13": "αχρι γαρ νομου αμαρτια ην εν κοϲμω αμαρτια δε ουκ ελλογειται μη οντοϲ νομου", "14": "αλλ εβαϲιλευϲεν ο θανατοϲ απο αδαμ μεχρι μωϲεωϲ και επι τουϲ μη αμαρτηϲανταϲ επι τω ομοιωματι τηϲ παραβαϲεωϲ αδαμ οϲ εϲτι τυποϲ του μελλοντοϲ", "15": "αλλ ουχ ωϲ το παραπτωμα ουτω και το χαριϲμα ει γαρ τω του ενοϲ παραπτωματι οι πολλοι απεθανον πολλω μαλλον η χαριϲ του θεου και η δωρεα εν χαριτι τη του ενοϲ ανθρωπου ιηϲου χριϲτου ειϲ τουϲ πολλουϲ επεριϲϲευϲε", "16": "και ουχ ωϲ δι ενοϲ αμαρτηϲαντοϲ το δωρημα το μεν γαρ κριμα εξ ενοϲ ειϲ κατακριμα το δε χαριϲμα εκ πολλων παραπτωματων ειϲ δικαιωμα", "17": "ει γαρ τω του ενοϲ παραπτωματι ο θανατοϲ εβαϲιλευϲε δια του ενοϲ πολλω μαλλον οι την περιϲϲειαν τηϲ χαριτοϲ και τηϲ δωρεαϲ τηϲ δικαιοϲυνηϲ λαμβανοντεϲ εν ζωη βαϲιλευϲουϲι δια του ενοϲ ιηϲου χριϲτου", "18": "αρα ουν ωϲ δι ενοϲ παραπτωματοϲ ειϲ πανταϲ ανθρωπουϲ ειϲ κατακριμα ουτω και δι ενοϲ δικαιωματοϲ ειϲ πανταϲ ανθρωπουϲ ειϲ δικαιωϲιν ζωηϲ", "19": "ωϲπερ γαρ δια τηϲ παρακοηϲ του ενοϲ ανθρωπου αμαρτωλοι κατεϲταθηϲαν οι πολλοι ουτω και δια τηϲ υπακοηϲ του ενοϲ δικαιοι καταϲταθηϲονται οι πολλοι", "20": "νομοϲ δε παρειϲηλθεν ινα πλεοναϲη το παραπτωμα ου δε επλεοναϲεν η αμαρτια υπερεπεριϲϲευϲεν η χαριϲ", "21": "ινα ωϲπερ εβαϲιλευϲεν η αμαρτια εν τω θανατω ουτω και η χαριϲ βαϲιλευϲη δια δικαιοϲυνηϲ ειϲ ζωην αιωνιον δια ιηϲου χριϲτου του κυριου ημων"}