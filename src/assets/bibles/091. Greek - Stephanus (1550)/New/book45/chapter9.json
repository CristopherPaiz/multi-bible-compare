{"1": "αληθειαν λεγω εν χριϲτω ου ψευδομαι ϲυμμαρτυρουϲηϲ μοι τηϲ ϲυνειδηϲεωϲ μου εν πνευματι αγιω", "2": "οτι λυπη μοι εϲτι μεγαλη και αδιαλειπτοϲ οδυνη τη καρδια μου", "3": "ηυχομην γαρ αυτοϲ εγω αναθεμα ειναι απο του χριϲτου υπερ των αδελφων μου των ϲυγγενων μου κατα ϲαρκα", "4": "οιτινεϲ ειϲιν ιϲραηλιται ων η υιοθεϲια και η δοξα και αι διαθηκαι και η νομοθεϲια και η λατρεια και αι επαγγελιαι", "5": "ων οι πατερεϲ και εξ ων ο χριϲτοϲ το κατα ϲαρκα ο ων επι παντων θεοϲ ευλογητοϲ ειϲ τουϲ αιωναϲ αμην", "6": "ουχ οιον δε οτι εκπεπτωκεν ο λογοϲ του θεου ου γαρ παντεϲ οι εξ ιϲραηλ ουτοι ιϲραηλ", "7": "ουδ οτι ειϲι ϲπερμα αβρααμ παντεϲ τεκνα αλλ εν ιϲαακ κληθηϲεται ϲοι ϲπερμα", "8": "τουτ εϲτιν ου τα τεκνα τηϲ ϲαρκοϲ ταυτα τεκνα του θεου αλλα τα τεκνα τηϲ επαγγελιαϲ λογιζεται ειϲ ϲπερμα", "9": "επαγγελιαϲ γαρ ο λογοϲ ουτοϲ κατα τον καιρον τουτον ελευϲομαι και εϲται τη ϲαρρα υιοϲ", "10": "ου μονον δε αλλα και ρεβεκκα εξ ενοϲ κοιτην εχουϲα ιϲαακ του πατροϲ ημων", "11": "μηπω γαρ γεννηθεντων μηδε πραξαντων τι αγαθον η κακον ινα η κατ εκλογην του θεου προθεϲιϲ μενη", "12": "ουκ εξ εργων αλλ εκ του καλουντοϲ ερρηθη αυτη οτι ο μειζων δουλευϲει τω ελαϲϲονι", "13": "καθωϲ γεγραπται τον ιακωβ ηγαπηϲα τον δε ηϲαυ εμιϲηϲα", "14": "τι ουν ερουμεν μη αδικια παρα τω θεω μη γενοιτο", "15": "τω γαρ μωϲη λεγει ελεηϲω ον αν ελεω και οικτειρηϲω ον αν οικτειρω", "16": "αρα ουν ου του θελοντοϲ ουδε του τρεχοντοϲ αλλα του ελεουντοϲ θεου", "17": "λεγει γαρ η γραφη τω φαραω οτι ειϲ αυτο τουτο εξηγειρα ϲε οπωϲ ενδειξωμαι εν ϲοι την δυναμιν μου και οπωϲ διαγγελη το ονομα μου εν παϲη τη γη", "18": "αρα ουν ον θελει ελεει ον δε θελει ϲκληρυνει", "19": "ερειϲ ουν μοι τι ετι μεμφεται τω γαρ βουληματι αυτου τιϲ ανθεϲτηκε", "20": "μενουνγε ω ανθρωπε ϲυ τιϲ ει ο ανταποκρινομενοϲ τω θεω μη ερει το πλαϲμα τω πλαϲαντι τι με εποιηϲαϲ ουτωϲ", "21": "η ουκ εχει εξουϲιαν ο κεραμευϲ του πηλου εκ του αυτου φυραματοϲ ποιηϲαι ο μεν ειϲ τιμην ϲκευοϲ ο δε ειϲ ατιμιαν", "22": "ει δε θελων ο θεοϲ ενδειξαϲθαι την οργην και γνωριϲαι το δυνατον αυτου ηνεγκεν εν πολλη μακροθυμια ϲκευη οργηϲ κατηρτιϲμενα ειϲ απωλειαν", "23": "και ινα γνωριϲη τον πλουτον τηϲ δοξηϲ αυτου επι ϲκευη ελεουϲ α προητοιμαϲεν ειϲ δοξαν", "24": "ουϲ και εκαλεϲεν ημαϲ ου μονον εξ ιουδαιων αλλα και εξ εθνων", "25": "ωϲ και εν τω ωϲηε λεγει καλεϲω τον ου λαον μου λαον μου και την ουκ ηγαπημενην ηγαπημενην", "26": "και εϲται εν τω τοπω ου ερρηθη αυτοιϲ ου λαοϲ μου υμειϲ εκει κληθηϲονται υιοι θεου ζωντοϲ", "27": "ηϲαιαϲ δε κραζει υπερ του ιϲραηλ εαν η ο αριθμοϲ των υιων ιϲραηλ ωϲ η αμμοϲ τηϲ θαλαϲϲηϲ το καταλειμμα ϲωθηϲεται", "28": "λογον γαρ ϲυντελων και ϲυντεμνων εν δικαιοϲυνη οτι λογον ϲυντετμημενον ποιηϲει κυριοϲ επι τηϲ γηϲ", "29": "και καθωϲ προειρηκεν ηϲαιαϲ ει μη κυριοϲ ϲαβαωθ εγκατελιπεν ημιν ϲπερμα ωϲ ϲοδομα αν εγενηθημεν και ωϲ γομορρα αν ωμοιωθημεν", "30": "τι ουν ερουμεν οτι εθνη τα μη διωκοντα δικαιοϲυνην κατελαβε δικαιοϲυνην δικαιοϲυνην δε την εκ πιϲτεωϲ", "31": "ιϲραηλ δε διωκων νομον δικαιοϲυνηϲ ειϲ νομον δικαιοϲυνηϲ ουκ εφθαϲε", "32": "δια τι οτι ουκ εκ πιϲτεωϲ αλλ ωϲ εξ εργων νομου προϲεκοψαν γαρ τω λιθω του προϲκομματοϲ", "33": "καθωϲ γεγραπται ιδου τιθημι εν ϲιων λιθον προϲκομματοϲ και πετραν ϲκανδαλου και παϲ ο πιϲτευων επ αυτω ου καταιϲχυνθηϲεται"}