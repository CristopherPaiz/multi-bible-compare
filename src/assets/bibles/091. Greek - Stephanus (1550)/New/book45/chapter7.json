{"1": "η αγνοειτε αδελφοι γινωϲκουϲι γαρ νομον λαλω οτι ο νομοϲ κυριευει του ανθρωπου εφ οϲον χρονον ζη", "2": "η γαρ υπανδροϲ γυνη τω ζωντι ανδρι δεδεται νομω εαν δε αποθανη ο ανηρ κατηργηται απο του νομου του ανδροϲ", "3": "αρα ουν ζωντοϲ του ανδροϲ μοιχαλιϲ χρηματιϲει εαν γενηται ανδρι ετερω εαν δε αποθανη ο ανηρ ελευθερα εϲτιν απο του νομου του μη ειναι αυτην μοιχαλιδα γενομενην ανδρι ετερω", "4": "ωϲτε αδελφοι μου και υμειϲ εθανατωθητε τω νομω δια του ϲωματοϲ του χριϲτου ειϲ το γενεϲθαι υμαϲ ετερω τω εκ νεκρων εγερθεντι ινα καρποφορηϲωμεν τω θεω", "5": "οτε γαρ ημεν εν τη ϲαρκι τα παθηματα των αμαρτιων τα δια του νομου ενηργειτο εν τοιϲ μελεϲιν ημων ειϲ το καρποφορηϲαι τω θανατω", "6": "νυνι δε κατηργηθημεν απο του νομου αποθανοντεϲ εν ω κατειχομεθα ωϲτε δουλευειν ημαϲ εν καινοτητι πνευματοϲ και ου παλαιοτητι γραμματοϲ", "7": "τι ουν ερουμεν ο νομοϲ αμαρτια μη γενοιτο αλλα την αμαρτιαν ουκ εγνων ει μη δια νομου την τε γαρ επιθυμιαν ουκ ηδειν ει μη ο νομοϲ ελεγεν ουκ επιθυμηϲειϲ", "8": "αφορμην δε λαβουϲα η αμαρτια δια τηϲ εντοληϲ κατειργαϲατο εν εμοι παϲαν επιθυμιαν χωριϲ γαρ νομου αμαρτια νεκρα", "9": "εγω δε εζων χωριϲ νομου ποτε ελθουϲηϲ δε τηϲ εντοληϲ η αμαρτια ανεζηϲεν", "10": "εγω δε απεθανον και ευρεθη μοι η εντολη η ειϲ ζωην αυτη ειϲ θανατον", "11": "η γαρ αμαρτια αφορμην λαβουϲα δια τηϲ εντοληϲ εξηπατηϲε με και δι αυτηϲ απεκτεινεν", "12": "ωϲτε ο μεν νομοϲ αγιοϲ και η εντολη αγια και δικαια και αγαθη", "13": "το ουν αγαθον εμοι γεγονε θανατοϲ μη γενοιτο αλλα η αμαρτια ινα φανη αμαρτια δια του αγαθου μοι κατεργαζομενη θανατον ινα γενηται καθ υπερβολην αμαρτωλοϲ η αμαρτια δια τηϲ εντοληϲ", "14": "οιδαμεν γαρ οτι ο νομοϲ πνευματικοϲ εϲτιν εγω δε ϲαρκικοϲ ειμι πεπραμενοϲ υπο την αμαρτιαν", "15": "ο γαρ κατεργαζομαι ου γινωϲκω ου γαρ ο θελω τουτο πραϲϲω αλλ ο μιϲω τουτο ποιω", "16": "ει δε ο ου θελω τουτο ποιω ϲυμφημι τω νομω οτι καλοϲ", "17": "νυνι δε ουκετι εγω κατεργαζομαι αυτο αλλ η οικουϲα εν εμοι αμαρτια", "18": "οιδα γαρ οτι ουκ οικει εν εμοι τουτ εϲτιν εν τη ϲαρκι μου αγαθον το γαρ θελειν παρακειται μοι το δε κατεργαζεϲθαι το καλον ουχ ευριϲκω", "19": "ου γαρ ο θελω ποιω αγαθον αλλ ο ου θελω κακον τουτο πραϲϲω", "20": "ει δε ο ου θελω εγω τουτο ποιω ουκετι εγω κατεργαζομαι αυτο αλλ η οικουϲα εν εμοι αμαρτια", "21": "ευριϲκω αρα τον νομον τω θελοντι εμοι ποιειν το καλον οτι εμοι το κακον παρακειται", "22": "ϲυνηδομαι γαρ τω νομω του θεου κατα τον εϲω ανθρωπον", "23": "βλεπω δε ετερον νομον εν τοιϲ μελεϲι μου αντιϲτρατευομενον τω νομω του νοοϲ μου και αιχμαλωτιζοντα με τω νομω τηϲ αμαρτιαϲ τω οντι εν τοιϲ μελεϲι μου", "24": "ταλαιπωροϲ εγω ανθρωποϲ τιϲ με ρυϲεται εκ του ϲωματοϲ του θανατου τουτου", "25": "ευχαριϲτω τω θεω δια ιηϲου χριϲτου του κυριου ημων αρα ουν αυτοϲ εγω τω μεν νοι δουλευω νομω θεου τη δε ϲαρκι νομω αμαρτιαϲ"}