{"1": "το λοιπον αδελφοι μου χαιρετε εν κυριω τα αυτα γραφειν υμιν εμοι μεν ουκ οκνηρον υμιν δε αϲφαλεϲ", "2": "βλεπετε τουϲ κυναϲ βλεπετε τουϲ κακουϲ εργαταϲ βλεπετε την κατατομην", "3": "ημειϲ γαρ εϲμεν η περιτομη οι πνευματι θεω λατρευοντεϲ και καυχωμενοι εν χριϲτω ιηϲου και ουκ εν ϲαρκι πεποιθοτεϲ", "4": "καιπερ εγω εχων πεποιθηϲιν και εν ϲαρκι ει τιϲ δοκει αλλοϲ πεποιθεναι εν ϲαρκι εγω μαλλον", "5": "περιτομη οκταημεροϲ εκ γενουϲ ιϲραηλ φυληϲ βενιαμιν εβραιοϲ εξ εβραιων κατα νομον φαριϲαιοϲ", "6": "κατα ζηλον διωκων την εκκληϲιαν κατα δικαιοϲυνην την εν νομω γενομενοϲ αμεμπτοϲ", "7": "αλλ ατινα ην μοι κερδη ταυτα ηγημαι δια τον χριϲτον ζημιαν", "8": "αλλα μενουνγε και ηγουμαι παντα ζημιαν ειναι δια το υπερεχον τηϲ γνωϲεωϲ χριϲτου ιηϲου του κυριου μου δι ον τα παντα εζημιωθην και ηγουμαι ϲκυβαλα ειναι ινα χριϲτον κερδηϲω", "9": "και ευρεθω εν αυτω μη εχων εμην δικαιοϲυνην την εκ νομου αλλα την δια πιϲτεωϲ χριϲτου την εκ θεου δικαιοϲυνην επι τη πιϲτει", "10": "του γνωναι αυτον και την δυναμιν τηϲ αναϲταϲεωϲ αυτου και την κοινωνιαν των παθηματων αυτου ϲυμμορφουμενοϲ τω θανατω αυτου", "11": "ει πωϲ καταντηϲω ειϲ την εξαναϲταϲιν των νεκρων", "12": "ουχ οτι ηδη ελαβον η ηδη τετελειωμαι διωκω δε ει και καταλαβω εφ ω και κατεληφθην υπο του χριϲτου ιηϲου", "13": "αδελφοι εγω εμαυτον ου λογιζομαι κατειληφεναι εν δε τα μεν οπιϲω επιλανθανομενοϲ τοιϲ δε εμπροϲθεν επεκτεινομενοϲ", "14": "κατα ϲκοπον διωκω επι το βραβειον τηϲ ανω κληϲεωϲ του θεου εν χριϲτω ιηϲου", "15": "οϲοι ουν τελειοι τουτο φρονωμεν και ει τι ετερωϲ φρονειτε και τουτο ο θεοϲ υμιν αποκαλυψει", "16": "πλην ειϲ ο εφθαϲαμεν τω αυτω ϲτοιχειν κανονι το αυτο φρονειν", "17": "ϲυμμιμηται μου γινεϲθε αδελφοι και ϲκοπειτε τουϲ ουτω περιπατουνταϲ καθωϲ εχετε τυπον ημαϲ", "18": "πολλοι γαρ περιπατουϲιν ουϲ πολλακιϲ ελεγον υμιν νυν δε και κλαιων λεγω τουϲ εχθρουϲ του ϲταυρου του χριϲτου", "19": "ων το τελοϲ απωλεια ων ο θεοϲ η κοιλια και η δοξα εν τη αιϲχυνη αυτων οι τα επιγεια φρονουντεϲ", "20": "ημων γαρ το πολιτευμα εν ουρανοιϲ υπαρχει εξ ου και ϲωτηρα απεκδεχομεθα κυριον ιηϲουν χριϲτον", "21": "οϲ μεταϲχηματιϲει το ϲωμα τηϲ ταπεινωϲεωϲ ημων ειϲ το γενεϲθαι αυτο ϲυμμορφον τω ϲωματι τηϲ δοξηϲ αυτου κατα την ενεργειαν του δυναϲθαι αυτον και υποταξαι εαυτω τα παντα"}