{"1": "μη πολλοι διδαϲκαλοι γινεϲθε αδελφοι μου ειδοτεϲ οτι μειζον κριμα ληψομεθα", "2": "πολλα γαρ πταιομεν απαντεϲ ει τιϲ εν λογω ου πταιει ουτοϲ τελειοϲ ανηρ δυνατοϲ χαλιναγωγηϲαι και ολον το ϲωμα", "3": "ιδου των ιππων τουϲ χαλινουϲ ειϲ τα ϲτοματα βαλλομεν προϲ το πειθεϲθαι αυτουϲ ημιν και ολον το ϲωμα αυτων μεταγομεν", "4": "ιδου και τα πλοια τηλικαυτα οντα και υπο ϲκληρων ανεμων ελαυνομενα μεταγεται υπο ελαχιϲτου πηδαλιου οπου αν η ορμη του ευθυνοντοϲ βουληται", "5": "ουτω και η γλωϲϲα μικρον μελοϲ εϲτι και μεγαλαυχει ιδου ολιγον πυρ ηλικην υλην αναπτει", "6": "και η γλωϲϲα πυρ ο κοϲμοϲ τηϲ αδικιαϲ ουτωϲ η γλωϲϲα καθιϲταται εν τοιϲ μελεϲιν ημων η ϲπιλουϲα ολον το ϲωμα και φλογιζουϲα τον τροχον τηϲ γενεϲεωϲ και φλογιζομενη υπο τηϲ γεεννηϲ", "7": "παϲα γαρ φυϲιϲ θηριων τε και πετεινων ερπετων τε και εναλιων δαμαζεται και δεδαμαϲται τη φυϲει τη ανθρωπινη", "8": "την δε γλωϲϲαν ουδειϲ δυναται ανθρωπων δαμαϲαι ακαταϲχετον κακον μεϲτη ιου θανατηφορου", "9": "εν αυτη ευλογουμεν τον θεον και πατερα και εν αυτη καταρωμεθα τουϲ ανθρωπουϲ τουϲ καθ ομοιωϲιν θεου γεγονοταϲ", "10": "εκ του αυτου ϲτοματοϲ εξερχεται ευλογια και καταρα ου χρη αδελφοι μου ταυτα ουτω γινεϲθαι", "11": "μητι η πηγη εκ τηϲ αυτηϲ οπηϲ βρυει το γλυκυ και το πικρον", "12": "μη δυναται αδελφοι μου ϲυκη ελαιαϲ ποιηϲαι η αμπελοϲ ϲυκα ουτωϲ ουδεμια πηγη αλυκον και γλυκυ ποιηϲαι υδωρ", "13": "τιϲ ϲοφοϲ και επιϲτημων εν υμιν δειξατω εκ τηϲ καληϲ αναϲτροφηϲ τα εργα αυτου εν πραυτητι ϲοφιαϲ", "14": "ει δε ζηλον πικρον εχετε και εριθειαν εν τη καρδια υμων μη κατακαυχαϲθε και ψευδεϲθε κατα τηϲ αληθειαϲ", "15": "ουκ εϲτιν αυτη η ϲοφια ανωθεν κατερχομενη αλλ επιγειοϲ ψυχικη δαιμονιωδηϲ", "16": "οπου γαρ ζηλοϲ και εριθεια εκει ακαταϲταϲια και παν φαυλον πραγμα", "17": "η δε ανωθεν ϲοφια πρωτον μεν αγνη εϲτιν επειτα ειρηνικη επιεικηϲ ευπειθηϲ μεϲτη ελεουϲ και καρπων αγαθων αδιακριτοϲ και ανυποκριτοϲ", "18": "καρποϲ δε τηϲ δικαιοϲυνηϲ εν ειρηνη ϲπειρεται τοιϲ ποιουϲιν ειρηνην"}