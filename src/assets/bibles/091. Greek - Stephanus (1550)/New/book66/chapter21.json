{"1": "και ειδον ουρανον καινον και γην καινην ο γαρ πρωτοϲ ουρανοϲ και η πρωτη γη παρηλθε και η θαλαϲϲα ουκ εϲτιν ετι", "2": "και εγω ιωαννηϲ ειδον την πολιν την αγιαν ιερουϲαλημ καινην καταβαινουϲαν απο του θεου εκ του ουρανου ητοιμαϲμενην ωϲ νυμφην κεκοϲμημενην τω ανδρι αυτηϲ", "3": "και ηκουϲα φωνηϲ μεγαληϲ εκ του ουρανου λεγουϲηϲ ιδου η ϲκηνη του θεου μετα των ανθρωπων και ϲκηνωϲει μετ αυτων και αυτοι λαοι αυτου εϲονται και αυτοϲ ο θεοϲ εϲται μετ αυτων θεοϲ αυτων", "4": "και εξαλειψει ο θεοϲ παν δακρυον απο των οφθαλμων αυτων και ο θανατοϲ ουκ εϲται ετι ουτε πενθοϲ ουτε κραυγη ουτε πονοϲ ουκ εϲται ετι οτι τα πρωτα απηλθον", "5": "και ειπεν ο καθημενοϲ επι του θρονου ιδου καινα παντα ποιω και λεγει μοι γραψον οτι ουτοι οι λογοι αληθινοι και πιϲτοι ειϲι", "6": "και ειπε μοι γεγονε εγω ειμι το α και το ω η αρχη και το τελοϲ εγω τω διψωντι δωϲω εκ τηϲ πηγηϲ του υδατοϲ τηϲ ζωηϲ δωρεαν", "7": "ο νικων κληρονομηϲει παντα και εϲομαι αυτω θεοϲ και αυτοϲ εϲται μοι ο υιοϲ", "8": "δειλοιϲ δε και απιϲτοιϲ και εβδελυγμενοιϲ και φονευϲι και πορνοιϲ και φαρμακευϲι και ειδωλολατραιϲ και παϲι τοιϲ ψευδεϲι το μεροϲ αυτων εν τη λιμνη τη καιομενη πυρι και θειω ο εϲτι δευτεροϲ θανατοϲ", "9": "και ηλθε προϲ με ειϲ των επτα αγγελων των εχοντων ταϲ επτα φιαλαϲ ταϲ γεμουϲαϲ των επτα πληγων των εϲχατων και ελαληϲε μετ εμου λεγων δευρο δειξω ϲοι την νυμφην του αρνιου την γυναικα", "10": "και απηνεγκε με εν πνευματι επ οροϲ μεγα και υψηλον και εδειξε μοι την πολιν την μεγαλην την αγιαν ιερουϲαλημ καταβαινουϲαν εκ του ουρανου απο του θεου", "11": "εχουϲαν την δοξαν του θεου και ο φωϲτηρ αυτηϲ ομοιοϲ λιθω τιμιωτατω ωϲ λιθω ιαϲπιδι κρυϲταλλιζοντι", "12": "εχουϲαν τε τειχοϲ μεγα και υψηλον εχουϲαν πυλωναϲ δωδεκα και επι τοιϲ πυλωϲιν αγγελουϲ δωδεκα και ονοματα επιγεγραμμενα α εϲτι των δωδεκα φυλων των υιων ιϲραηλ", "13": "απ ανατοληϲ πυλωνεϲ τρειϲ απο βορρα πυλωνεϲ τρειϲ απο νοτου πυλωνεϲ τρειϲ απο δυϲμων πυλωνεϲ τρειϲ", "14": "και το τειχοϲ τηϲ πολεωϲ εχον θεμελιουϲ δωδεκα και εν αυτοιϲ ονοματα των δωδεκα αποϲτολων του αρνιου", "15": "και ο λαλων μετ εμου ειχε καλαμον χρυϲουν ινα μετρηϲη την πολιν και τουϲ πυλωναϲ αυτηϲ και το τειχοϲ αυτηϲ", "16": "και η πολιϲ τετραγωνοϲ κειται και το μηκοϲ αυτηϲ τοϲουτον εϲτιν οϲον και το πλατοϲ και εμετρηϲε την πολιν τω καλαμω επι ϲταδιων δωδεκα χιλιαδων το μηκοϲ και το πλατοϲ και το υψοϲ αυτηϲ ιϲα εϲτι", "17": "και εμετρηϲε το τειχοϲ αυτηϲ εκατον τεϲϲαρακοντα τεϲϲαρων πηχων μετρον ανθρωπου ο εϲτιν αγγελου", "18": "και ην η ενδομηϲιϲ του τειχουϲ αυτηϲ ιαϲπιϲ και η πολιϲ χρυϲιον καθαρον ομοια υαλω καθαρω", "19": "και οι θεμελιοι του τειχουϲ τηϲ πολεωϲ παντι λιθω τιμιω κεκοϲμημενοι ο θεμελιοϲ ο πρωτοϲ ιαϲπιϲ ο δευτεροϲ ϲαπφειροϲ ο τριτοϲ χαλκηδων ο τεταρτοϲ ϲμαραγδοϲ", "20": "ο πεμπτοϲ ϲαρδονυξ ο εκτοϲ ϲαρδιοϲ ο εβδομοϲ χρυϲολιθοϲ ο ογδοοϲ βηρυλλοϲ ο ενατοϲ τοπαζιον ο δεκατοϲ χρυϲοπραϲοϲ ο ενδεκατοϲ υακινθοϲ ο δωδεκατοϲ αμεθυϲτοϲ", "21": "και οι δωδεκα πυλωνεϲ δωδεκα μαργαριται ανα ειϲ εκαϲτοϲ των πυλωνων ην εξ ενοϲ μαργαριτου και η πλατεια τηϲ πολεωϲ χρυϲιον καθαρον ωϲ υαλοϲ διαφανηϲ", "22": "και ναον ουκ ειδον εν αυτη ο γαρ κυριοϲ ο θεοϲ ο παντοκρατωρ ναοϲ αυτηϲ εϲτι και το αρνιον", "23": "και η πολιϲ ου χρειαν εχει του ηλιου ουδε τηϲ ϲεληνηϲ ινα φαινωϲιν εν αυτη η γαρ δοξα του θεου εφωτιϲεν αυτην και ο λυχνοϲ αυτηϲ το αρνιον", "24": "και τα εθνη των ϲωζομενων εν τω φωτι αυτηϲ περιπατηϲουϲι και οι βαϲιλειϲ τηϲ γηϲ φερουϲι την δοξαν και την τιμην αυτων ειϲ αυτην", "25": "και οι πυλωνεϲ αυτηϲ ου μη κλειϲθωϲιν ημεραϲ νυξ γαρ ουκ εϲται εκει", "26": "και οιϲουϲι την δοξαν και την τιμην των εθνων ειϲ αυτην", "27": "και ου μη ειϲελθη ειϲ αυτην παν κοινουν και ποιουν βδελυγμα και ψευδοϲ ει μη οι γεγραμμενοι εν τω βιβλιω τηϲ ζωηϲ του αρνιου"}