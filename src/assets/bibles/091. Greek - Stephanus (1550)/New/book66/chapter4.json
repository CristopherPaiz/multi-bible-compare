{"1": "μετα ταυτα ειδον και ιδου θυρα ηνεωγμενη εν τω ουρανω και η φωνη η πρωτη ην ηκουϲα ωϲ ϲαλπιγγοϲ λαλουϲηϲ μετ εμου λεγουϲα αναβα ωδε και δειξω ϲοι α δει γενεϲθαι μετα ταυτα", "2": "και ευθεωϲ εγενομην εν πνευματι και ιδου θρονοϲ εκειτο εν τω ουρανω και επι του θρονου καθημενοϲ", "3": "και ο καθημενοϲ ην ομοιοϲ οραϲει λιθω ιαϲπιδι και ϲαρδινω και ιριϲ κυκλοθεν του θρονου ομοιοϲ οραϲει ϲμαραγδινω", "4": "και κυκλοθεν του θρονου θρονοι εικοϲι και τεϲϲαρεϲ και επι τουϲ θρονουϲ ειδον τουϲ εικοϲι και τεϲϲαραϲ πρεϲβυτερουϲ καθημενουϲ περιβεβλημενουϲ εν ιματιοιϲ λευκοιϲ και εϲχον επι ταϲ κεφαλαϲ αυτων ϲτεφανουϲ χρυϲουϲ", "5": "και εκ του θρονου εκπορευονται αϲτραπαι και βρονται και φωναι και επτα λαμπαδεϲ πυροϲ καιομεναι ενωπιον του θρονου αι ειϲι τα επτα πνευματα του θεου", "6": "και ενωπιον του θρονου θαλαϲϲα υαλινη ομοια κρυϲταλλω και εν μεϲω του θρονου και κυκλω του θρονου τεϲϲαρα ζωα γεμοντα οφθαλμων εμπροϲθεν και οπιϲθεν", "7": "και το ζωον το πρωτον ομοιον λεοντι και το δευτερον ζωον ομοιον μοϲχω και το τριτον ζωον εχον το προϲωπον ωϲ ανθρωποϲ και το τεταρτον ζωον ομοιον αετω πετωμενω", "8": "και τεϲϲαρα ζωα εν καθ εαυτο ειχον ανα πτερυγαϲ εξ κυκλοθεν και εϲωθεν γεμοντα οφθαλμων και αναπαυϲιν ουκ εχουϲιν ημεραϲ και νυκτοϲ λεγοντα αγιοϲ αγιοϲ αγιοϲ κυριοϲ ο θεοϲ ο παντοκρατωρ ο ην και ο ων και ο ερχομενοϲ", "9": "και οταν δωϲουϲι τα ζωα δοξαν και τιμην και ευχαριϲτιαν τω καθημενω επι του θρονου τω ζωντι ειϲ τουϲ αιωναϲ των αιωνων", "10": "πεϲουνται οι εικοϲι και τεϲϲαρεϲ πρεϲβυτεροι ενωπιον του καθημενου επι του θρονου και προϲκυνουϲι τω ζωντι ειϲ τουϲ αιωναϲ των αιωνων και βαλλουϲι τουϲ ϲτεφανουϲ αυτων ενωπιον του θρονου λεγοντεϲ", "11": "αξιοϲ ει κυριε λαβειν την δοξαν και την τιμην και την δυναμιν οτι ϲυ εκτιϲαϲ τα παντα και δια το θελημα ϲου ειϲι και εκτιϲθηϲαν"}