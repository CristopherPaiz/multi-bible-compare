{"1": "και ο πεμπτοϲ αγγελοϲ εϲαλπιϲε και ειδον αϲτερα εκ του ουρανου πεπτωκοτα ειϲ την γην και εδοθη αυτω η κλειϲ του φρεατοϲ τηϲ αβυϲϲου", "2": "και ηνοιξε το φρεαρ τηϲ αβυϲϲου και ανεβη καπνοϲ εκ του φρεατοϲ ωϲ καπνοϲ καμινου μεγαληϲ και εϲκοτιϲθη ο ηλιοϲ και ο αηρ εκ του καπνου του φρεατοϲ", "3": "και εκ του καπνου εξηλθον ακριδεϲ ειϲ την γην και εδοθη αυταιϲ εξουϲια ωϲ εχουϲιν εξουϲιαν οι ϲκορπιοι τηϲ γηϲ", "4": "και ερρεθη αυταιϲ ινα μη αδικηϲωϲι τον χορτον τηϲ γηϲ ουδε παν χλωρον ουδε παν δενδρον ει μη τουϲ ανθρωπουϲ μονουϲ οιτινεϲ ουκ εχουϲι την ϲφραγιδα του θεου επι των μετωπων αυτων", "5": "και εδοθη αυταιϲ ινα μη αποκτεινωϲιν αυτουϲ αλλ ινα βαϲανιϲθωϲι μηναϲ πεντε και ο βαϲανιϲμοϲ αυτων ωϲ βαϲανιϲμοϲ ϲκορπιου οταν παιϲη ανθρωπον", "6": "και εν ταιϲ ημεραιϲ εκειναιϲ ζητηϲουϲιν οι ανθρωποι τον θανατον και ουχ ευρηϲουϲιν αυτον και επιθυμηϲουϲιν αποθανειν και φευξεται ο θανατοϲ απ αυτων", "7": "και τα ομοιωματα των ακριδων ομοια ιπποιϲ ητοιμαϲμενοιϲ ειϲ πολεμον και επι ταϲ κεφαλαϲ αυτων ωϲ ϲτεφανοι ομοιοι χρυϲω και τα προϲωπα αυτων ωϲ προϲωπα ανθρωπων", "8": "και ειχον τριχαϲ ωϲ τριχαϲ γυναικων και οι οδοντεϲ αυτων ωϲ λεοντων ηϲαν", "9": "και ειχον θωρακαϲ ωϲ θωρακαϲ ϲιδηρουϲ και η φωνη των πτερυγων αυτων ωϲ φωνη αρματων ιππων πολλων τρεχοντων ειϲ πολεμον", "10": "και εχουϲιν ουραϲ ομοιαϲ ϲκορπιοιϲ και κεντρα ην εν ταιϲ ουραιϲ αυτων και η εξουϲια αυτων αδικηϲαι τουϲ ανθρωπουϲ μηναϲ πεντε", "11": "και εχουϲιν εφ αυτων βαϲιλεα τον αγγελον τηϲ αβυϲϲου ονομα αυτω εβραιϲτι αβαδδων και εν τη ελληνικη ονομα εχει απολλυων", "12": "η ουαι η μια απηλθεν ιδου ερχονται ετι δυο ουαι μετα ταυτα", "13": "και ο εκτοϲ αγγελοϲ εϲαλπιϲε και ηκουϲα φωνην μιαν εκ των τεϲϲαρων κερατων του θυϲιαϲτηριου του χρυϲου του ενωπιον του θεου", "14": "λεγουϲαν τω εκτω αγγελω οϲ ειχε την ϲαλπιγγα λυϲον τουϲ τεϲϲαραϲ αγγελουϲ τουϲ δεδεμενουϲ επι τω ποταμω τω μεγαλω ευφρατη", "15": "και ελυθηϲαν οι τεϲϲαρεϲ αγγελοι οι ητοιμαϲμενοι ειϲ την ωραν και ημεραν και μηνα και ενιαυτον ινα αποκτεινωϲι το τριτον των ανθρωπων", "16": "και ο αριθμοϲ ϲτρατευματων του ιππικου δυο μυριαδεϲ μυριαδων και ηκουϲα τον αριθμον αυτων", "17": "και ουτωϲ ειδον τουϲ ιππουϲ εν τη οραϲει και τουϲ καθημενουϲ επ αυτων εχονταϲ θωρακαϲ πυρινουϲ και υακινθινουϲ και θειωδειϲ και αι κεφαλαι των ιππων ωϲ κεφαλαι λεοντων και εκ των ϲτοματων αυτων εκπορευεται πυρ και καπνοϲ και θειον", "18": "υπο των τριων τουτων απεκτανθηϲαν το τριτον των ανθρωπων εκ του πυροϲ και εκ του καπνου και εκ του θειου του εκπορευομενου εκ των ϲτοματων αυτων", "19": "αι γαρ εξουϲιαι αυτων εν τω ϲτοματι αυτων ειϲιν αι γαρ ουραι αυτων ομοιαι οφεϲιν εχουϲαι κεφαλαϲ και εν αυταιϲ αδικουϲι", "20": "και οι λοιποι των ανθρωπων οι ουκ απεκτανθηϲαν εν ταιϲ πληγαιϲ ταυταιϲ ουτε μετενοηϲαν εκ των εργων των χειρων αυτων ινα μη προϲκυνηϲωϲι τα δαιμονια και ειδωλα τα χρυϲα και τα αργυρα και τα χαλκα και τα λιθινα και τα ξυλινα α ουτε βλεπειν δυναται ουτε ακουειν ουτε περιπατειν", "21": "και ου μετενοηϲαν εκ των φονων αυτων ουτε εκ των φαρμακειων αυτων ουτε εκ τηϲ πορνειαϲ αυτων ουτε εκ των κλεμματων αυτων"}