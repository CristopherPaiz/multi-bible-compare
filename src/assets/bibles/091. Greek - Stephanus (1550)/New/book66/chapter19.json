{"1": "και μετα ταυτα ηκουϲα φωνην οχλου πολλου μεγαλην εν τω ουρανω λεγοντοϲ αλληλουια η ϲωτηρια και η δοξα και η τιμη και η δυναμιϲ κυριω τω θεω ημων", "2": "οτι αληθιναι και δικαιαι αι κριϲειϲ αυτου οτι εκρινε την πορνην την μεγαλην ητιϲ εφθειρε την γην εν τη πορνεια αυτηϲ και εξεδικηϲε το αιμα των δουλων αυτου εκ τηϲ χειροϲ αυτηϲ", "3": "και δευτερον ειρηκαν αλληλουια και ο καπνοϲ αυτηϲ αναβαινει ειϲ τουϲ αιωναϲ των αιωνων", "4": "και επεϲαν οι πρεϲβυτεροι οι εικοϲι και τεϲϲαρεϲ και τα τεϲϲαρα ζωα και προϲεκυνηϲαν τω θεω τω καθημενω επι του θρονου λεγοντεϲ αμην αλληλουια", "5": "και φωνη εκ του θρονου εξηλθε λεγουϲα αινειτε τον θεον ημων παντεϲ οι δουλοι αυτου και οι φοβουμενοι αυτον και οι μικροι και οι μεγαλοι", "6": "και ηκουϲα ωϲ φωνην οχλου πολλου και ωϲ φωνην υδατων πολλων και ωϲ φωνην βροντων ιϲχυρων λεγονταϲ αλληλουια οτι εβαϲιλευϲε κυριοϲ ο θεοϲ ο παντοκρατωρ", "7": "χαιρωμεν και αγαλλιωμεθα και δωμεν την δοξαν αυτω οτι ηλθεν ο γαμοϲ του αρνιου και η γυνη αυτου ητοιμαϲεν εαυτην", "8": "και εδοθη αυτη ινα περιβαληται βυϲϲινον καθαρον και λαμπρον το γαρ βυϲϲινον τα δικαιωματα εϲτι των αγιων", "9": "και λεγει μοι γραψον μακαριοι οι ειϲ το δειπνον του γαμου του αρνιου κεκλημενοι και λεγει μοι ουτοι οι λογοι αληθινοι ειϲι του θεου", "10": "και επεϲον εμπροϲθεν των ποδων αυτου προϲκυνηϲαι αυτω και λεγει μοι ορα μη ϲυνδουλοϲ ϲου ειμι και των αδελφων ϲου των εχοντων την μαρτυριαν του ιηϲου τω θεω προϲκυνηϲον η γαρ μαρτυρια του ιηϲου εϲτι το πνευμα τηϲ προφητειαϲ", "11": "και ειδον τον ουρανον ανεωγμενον και ιδου ιπποϲ λευκοϲ και ο καθημενοϲ επ αυτον καλουμενοϲ πιϲτοϲ και αληθινοϲ και εν δικαιοϲυνη κρινει και πολεμει", "12": "οι δε οφθαλμοι αυτου ωϲ φλοξ πυροϲ και επι την κεφαλην αυτου διαδηματα πολλα εχων ονομα γεγραμμενον ο ουδειϲ οιδεν ει μη αυτοϲ", "13": "και περιβεβλημενοϲ ιματιον βεβαμμενον αιματι και καλειται το ονομα αυτου ο λογοϲ του θεου", "14": "και τα ϲτρατευματα εν τω ουρανω ηκολουθει αυτω εφ ιπποιϲ λευκοιϲ ενδεδυμενοι βυϲϲινον λευκον και καθαρον", "15": "και εκ του ϲτοματοϲ αυτου εκπορευεται ρομφαια οξεια ινα εν αυτη παταϲϲη τα εθνη και αυτοϲ ποιμανει αυτουϲ εν ραβδω ϲιδηρα και αυτοϲ πατει την ληνον του οινου του θυμου και τηϲ οργηϲ του θεου του παντοκρατοροϲ", "16": "και εχει επι το ιματιον και επι τον μηρον αυτου το ονομα γεγραμμενον βαϲιλευϲ βαϲιλεων και κυριοϲ κυριων", "17": "και ειδον ενα αγγελον εϲτωτα εν τω ηλιω και εκραξε φωνη μεγαλη λεγων παϲι τοιϲ ορνεοιϲ τοιϲ πετωμενοιϲ εν μεϲουρανηματι δευτε και ϲυναγεϲθε ειϲ το δειπνον του μεγαλου θεου", "18": "ινα φαγητε ϲαρκαϲ βαϲιλεων και ϲαρκαϲ χιλιαρχων και ϲαρκαϲ ιϲχυρων και ϲαρκαϲ ιππων και των καθημενων επ αυτων και ϲαρκαϲ παντων ελευθερων και δουλων και μικρων και μεγαλων", "19": "και ειδον το θηριον και τουϲ βαϲιλειϲ τηϲ γηϲ και τα ϲτρατευματα αυτων ϲυνηγμενα ποιηϲαι πολεμον μετα του καθημενου επι του ιππου και μετα του ϲτρατευματοϲ αυτου", "20": "και επιαϲθη το θηριον και μετα τουτου ο ψευδοπροφητηϲ ο ποιηϲαϲ τα ϲημεια ενωπιον αυτου εν οιϲ επλανηϲε τουϲ λαβονταϲ το χαραγμα του θηριου και τουϲ προϲκυνουνταϲ τη εικονι αυτου ζωντεϲ εβληθηϲαν οι δυο ειϲ την λιμνην του πυροϲ την καιομενην εν τω θειω", "21": "και οι λοιποι απεκτανθηϲαν εν τη ρομφαια του καθημενου επι του ιππου τη εκπορευομενη εκ του ϲτοματοϲ αυτου και παντα τα ορνεα εχορταϲθηϲαν εκ των ϲαρκων αυτων"}