{"1": "και ηλθεν ειϲ εκ των επτα αγγελων των εχοντων ταϲ επτα φιαλαϲ και ελαληϲε μετ εμου λεγων μοι δευρο δειξω ϲοι το κριμα τηϲ πορνηϲ τηϲ μεγαληϲ τηϲ καθημενηϲ επι των υδατων των πολλων", "2": "μεθ ηϲ επορνευϲαν οι βαϲιλειϲ τηϲ γηϲ και εμεθυϲθηϲαν εκ του οινου τηϲ πορνειαϲ αυτηϲ οι κατοικουντεϲ την γην", "3": "και απηνεγκε με ειϲ ερημον εν πνευματι και ειδον γυναικα καθημενην επι θηριον κοκκινον γεμον ονοματων βλαϲφημιαϲ εχον κεφαλαϲ επτα και κερατα δεκα", "4": "και η γυνη η περιβεβλημενη πορφυρα και κοκκινω και κεχρυϲωμενη χρυϲω και λιθω τιμιω και μαργαριταιϲ εχουϲα χρυϲουν ποτηριον εν τη χειρι αυτηϲ γεμον βδελυγματων και ακαθαρτητοϲ πορνειαϲ αυτηϲ", "5": "και επι το μετωπον αυτηϲ ονομα γεγραμμενον μυϲτηριον βαβυλων η μεγαλη η μητηρ των πορνων και των βδελυγματων τηϲ γηϲ", "6": "και ειδον την γυναικα μεθυουϲαν εκ του αιματοϲ των αγιων και εκ του αιματοϲ των μαρτυρων ιηϲου και εθαυμαϲα ιδων αυτην θαυμα μεγα", "7": "και ειπε μοι ο αγγελοϲ δια τι εθαυμαϲαϲ εγω ϲοι ερω το μυϲτηριον τηϲ γυναικοϲ και του θηριου του βαϲταζοντοϲ αυτην του εχοντοϲ ταϲ επτα κεφαλαϲ και τα δεκα κερατα", "8": "θηριον ο ειδεϲ ην και ουκ εϲτι και μελλει αναβαινειν εκ τηϲ αβυϲϲου και ειϲ απωλειαν υπαγειν και θαυμαϲονται οι κατοικουντεϲ επι τηϲ γηϲ ων ου γεγραπται τα ονοματα επι το βιβλιον τηϲ ζωηϲ απο καταβοληϲ κοϲμου βλεποντεϲ το θηριον ο τι ην και ουκ εϲτι καιπερ εϲτιν", "9": "ωδε ο νουϲ ο εχων ϲοφιαν αι επτα κεφαλαι ορη ειϲιν επτα οπου η γυνη καθηται επ αυτων και βαϲιλειϲ επτα ειϲιν", "10": "οι πεντε επεϲαν και ο ειϲ εϲτιν ο αλλοϲ ουπω ηλθε και οταν ελθη ολιγον αυτον δει μειναι", "11": "και το θηριον ο ην και ουκ εϲτι και αυτοϲ ογδοοϲ εϲτι και εκ των επτα εϲτι και ειϲ απωλειαν υπαγει", "12": "και τα δεκα κερατα α ειδεϲ δεκα βαϲιλειϲ ειϲιν οιτινεϲ βαϲιλειαν ουπω ελαβον αλλ εξουϲιαν ωϲ βαϲιλειϲ μιαν ωραν λαμβανουϲι μετα του θηριου", "13": "ουτοι μιαν γνωμην εχουϲι και την δυναμιν και την εξουϲιαν εαυτων τω θηριω διαδιδωϲουϲιν", "14": "ουτοι μετα του αρνιου πολεμηϲουϲι και το αρνιον νικηϲει αυτουϲ οτι κυριοϲ κυριων εϲτι και βαϲιλευϲ βαϲιλεων και οι μετ αυτου κλητοι και εκλεκτοι και πιϲτοι", "15": "και λεγει μοι τα υδατα α ειδεϲ ου η πορνη καθηται λαοι και οχλοι ειϲι και εθνη και γλωϲϲαι", "16": "και τα δεκα κερατα α ειδεϲ επι το θηριον ουτοι μιϲηϲουϲι την πορνην και ηρημωμενην ποιηϲουϲιν αυτην και γυμνην και ταϲ ϲαρκαϲ αυτηϲ φαγονται και αυτην κατακαυϲουϲιν εν πυρι", "17": "ο γαρ θεοϲ εδωκεν ειϲ ταϲ καρδιαϲ αυτων ποιηϲαι την γνωμην αυτου και ποιηϲαι μιαν γνωμην και δουναι την βαϲιλειαν αυτων τω θηριω αχρι τελεϲθη τα ρηματα του θεου", "18": "και η γυνη ην ειδεϲ εϲτιν η πολιϲ η μεγαλη η εχουϲα βαϲιλειαν επι των βαϲιλεων τηϲ γηϲ"}