{"1": "και ειδον αλλον αγγελον ιϲχυρον καταβαινοντα εκ του ουρανου περιβεβλημενον νεφελην και ιριϲ επι τηϲ κεφαληϲ και το προϲωπον αυτου ωϲ ο ηλιοϲ και οι ποδεϲ αυτου ωϲ ϲτυλοι πυροϲ", "2": "και ειχεν εν τη χειρι αυτου βιβλαριδιον ανεωγμενον και εθηκε τον ποδα αυτου τον δεξιον επι την θαλαϲϲαν τον δε ευωνυμον επι την γην", "3": "και εκραξε φωνη μεγαλη ωϲπερ λεων μυκαται και οτε εκραξεν ελαληϲαν αι επτα βρονται ταϲ εαυτων φωναϲ", "4": "και οτε ελαληϲαν αι επτα βρονται ταϲ φωναϲ εαυτων εμελλον γραφειν και ηκουϲα φωνην εκ του ουρανου λεγουϲαν μοι ϲφραγιϲον α ελαληϲαν αι επτα βρονται και μη ταυτα γραψηϲ", "5": "και ο αγγελοϲ ον ειδον εϲτωτα επι τηϲ θαλαϲϲηϲ και επι τηϲ γηϲ ηρε την χειρα αυτου ειϲ τον ουρανον", "6": "και ωμοϲεν εν τω ζωντι ειϲ τουϲ αιωναϲ των αιωνων οϲ εκτιϲε τον ουρανον και τα εν αυτω και την γην και τα εν αυτη και την θαλαϲϲαν και τα εν αυτη οτι χρονοϲ ουκ εϲται ετι", "7": "αλλα εν ταιϲ ημεραιϲ τηϲ φωνηϲ του εβδομου αγγελου οταν μελλη ϲαλπιζειν και τελεϲθη το μυϲτηριον του θεου ωϲ ευηγγελιϲε τοιϲ εαυτου δουλοιϲ τοιϲ προφηταιϲ", "8": "και η φωνη ην ηκουϲα εκ του ουρανου παλιν λαλουϲα μετ εμου και λεγουϲα υπαγε λαβε το βιβλαριδιον το ηνεωγμενον εν τη χειρι αγγελου του εϲτωτοϲ επι τηϲ θαλαϲϲηϲ και επι τηϲ γηϲ", "9": "και απηλθον προϲ τον αγγελον λεγων αυτω δοϲ μοι το βιβλαριδιον και λεγει μοι λαβε και καταφαγε αυτο και πικρανει ϲου την κοιλιαν αλλ εν τω ϲτοματι ϲου εϲται γλυκυ ωϲ μελι", "10": "και ελαβον το βιβλαριδιον εκ τηϲ χειροϲ του αγγελου και κατεφαγον αυτο και ην εν τω ϲτοματι μου ωϲ μελι γλυκυ και οτε εφαγον αυτο επικρανθη η κοιλια μου", "11": "και λεγει μοι δει ϲε παλιν προφητευϲαι επι λαοιϲ και εθνεϲι και γλωϲϲαιϲ και βαϲιλευϲι πολλοιϲ"}