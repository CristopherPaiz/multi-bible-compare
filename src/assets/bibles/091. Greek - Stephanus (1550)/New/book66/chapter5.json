{"1": "και ειδον επι την δεξιαν του καθημενου επι του θρονου βιβλιον γεγραμμενον εϲωθεν και οπιϲθεν κατεϲφραγιϲμενον ϲφραγιϲιν επτα", "2": "και ειδον αγγελον ιϲχυρον κηρυϲϲοντα φωνη μεγαλη τιϲ εϲτιν αξιοϲ ανοιξαι το βιβλιον και λυϲαι ταϲ ϲφραγιδαϲ αυτου", "3": "και ουδειϲ ηδυνατο εν τω ουρανω ουδε επι τηϲ γηϲ ουδε υποκατω τηϲ γηϲ ανοιξαι το βιβλιον ουδε βλεπειν αυτο", "4": "και εγω εκλαιον πολλα οτι ουδειϲ αξιοϲ ευρεθη ανοιξαι και αναγνωναι το βιβλιον ουτε βλεπειν αυτο", "5": "και ειϲ εκ των πρεϲβυτερων λεγει μοι μη κλαιε ιδου ενικηϲεν ο λεων ο ων εκ τηϲ φυληϲ ιουδα η ριζα δαβιδ ανοιξαι το βιβλιον και λυϲαι ταϲ επτα ϲφραγιδαϲ αυτου", "6": "και ειδον και ιδου εν μεϲω του θρονου και των τεϲϲαρων ζωων και εν μεϲω των πρεϲβυτερων αρνιον εϲτηκοϲ ωϲ εϲφαγμενον εχον κερατα επτα και οφθαλμουϲ επτα οι ειϲι τα επτα του θεου πνευματα τα απεϲταλμενα ειϲ παϲαν την γην", "7": "και ηλθε και ειληφε το βιβλιον εκ τηϲ δεξιαϲ του καθημενου επι του θρονου", "8": "και οτε ελαβε το βιβλιον τα τεϲϲαρα ζωα και οι εικοϲι τεϲϲαρεϲ πρεϲβυτεροι επεϲον ενωπιον του αρνιου εχοντεϲ εκαϲτοϲ κιθαραϲ και φιαλαϲ χρυϲαϲ γεμουϲαϲ θυμιαματων αι ειϲιν αι προϲευχαι των αγιων", "9": "και αδουϲιν ωδην καινην λεγοντεϲ αξιοϲ ει λαβειν το βιβλιον και ανοιξαι ταϲ ϲφραγιδαϲ αυτου οτι εϲφαγηϲ και ηγοραϲαϲ τω θεω ημαϲ εν τω αιματι ϲου εκ παϲηϲ φυληϲ και γλωϲϲηϲ και λαου και εθνουϲ", "10": "και εποιηϲαϲ ημαϲ τω θεω ημων βαϲιλειϲ και ιερειϲ και βαϲιλευϲομεν επι τηϲ γηϲ", "11": "και ειδον και ηκουϲα φωνην αγγελων πολλων κυκλοθεν του θρονου και των ζωων και των πρεϲβυτερων και χιλιαδεϲ χιλιαδων", "12": "λεγοντεϲ φωνη μεγαλη αξιον εϲτι το αρνιον το εϲφαγμενον λαβειν την δυναμιν και πλουτον και ϲοφιαν και ιϲχυν και τιμην και δοξαν και ευλογιαν", "13": "και παν κτιϲμα ο εϲτιν εν τω ουρανω και εν τη γη και υποκατω τηϲ γηϲ και επι τηϲ θαλαϲϲηϲ α εϲτι και τα εν αυτοιϲ παντα ηκουϲα λεγονταϲ τω καθημενω επι του θρονου και τω αρνιω η ευλογια και η τιμη και η δοξα και το κρατοϲ ειϲ τουϲ αιωναϲ των αιωνων", "14": "και τα τεϲϲαρα ζωα ελεγον αμην και οι εικοϲι τεϲϲαρεϲ πρεϲβυτεροι επεϲαν και προϲεκυνηϲαν ζωντι ειϲ τουϲ αιωναϲ των αιωνων"}