{"1": "τω αγγελω τηϲ εφεϲινηϲ εκκληϲιαϲ γραψον ταδε λεγει ο κρατων τουϲ επτα αϲτεραϲ εν τη δεξια αυτου ο περιπατων εν μεϲω των επτα λυχνιων των χρυϲων", "2": "οιδα τα εργα ϲου και τον κοπον ϲου και την υπομονην ϲου και οτι ου δυνη βαϲταϲαι κακουϲ και επειραϲω τουϲ φαϲκονταϲ ειναι αποϲτολουϲ και ουκ ειϲι και ευρεϲ αυτουϲ ψευδειϲ", "3": "και εβαϲταϲαϲ και υπομονην εχειϲ και δια το ονομα μου κεκοπιακαϲ και ου κεκμηκαϲ", "4": "αλλ εχω κατα ϲου οτι την αγαπην ϲου την πρωτην αφηκαϲ", "5": "μνημονευε ουν ποθεν εκπεπτωκαϲ και μετανοηϲον και τα πρωτα εργα ποιηϲον ει δε μη ερχομαι ϲοι ταχει και κινηϲω την λυχνιαν ϲου εκ του τοπου αυτηϲ εαν μη μετανοηϲηϲ", "6": "αλλα τουτο εχειϲ οτι μιϲειϲ τα εργα των νικολαιτων α καγω μιϲω", "7": "ο εχων ουϲ ακουϲατω τι το πνευμα λεγει ταιϲ εκκληϲιαιϲ τω νικωντι δωϲω αυτω φαγειν εκ του ξυλου τηϲ ζωηϲ ο εϲτιν εν μεϲω του παραδειϲου του θεου", "8": "και τω αγγελω τηϲ εκκληϲιαϲ ϲμυρναιων γραψον ταδε λεγει ο πρωτοϲ και ο εϲχατοϲ οϲ εγενετο νεκροϲ και εζηϲεν", "9": "οιδα ϲου τα εργα και την θλιψιν και την πτωχειαν πλουϲιοϲ δε ει και την βλαϲφημιαν των λεγοντων ιουδαιουϲ ειναι εαυτουϲ και ουκ ειϲιν αλλα ϲυναγωγη του ϲατανα", "10": "μηδεν φοβου α μελλειϲ παϲχειν ιδου μελλει βαλειν εξ υμων ο διαβολοϲ ειϲ φυλακην ινα πειραϲθητε και εξετε θλιψιν ημερων δεκα γινου πιϲτοϲ αχρι θανατου και δωϲω ϲοι τον ϲτεφανον τηϲ ζωηϲ", "11": "ο εχων ουϲ ακουϲατω τι το πνευμα λεγει ταιϲ εκκληϲιαιϲ ο νικων ου μη αδικηθη εκ του θανατου του δευτερου", "12": "και τω αγγελω τηϲ εν περγαμω εκκληϲιαϲ γραψον ταδε λεγει ο εχων την ρομφαιαν την διϲτομον την οξειαν", "13": "οιδα τα εργα ϲου και που κατοικειϲ οπου ο θρονοϲ του ϲατανα και κρατειϲ το ονομα μου και ουκ ηρνηϲω την πιϲτιν μου και εν ταιϲ ημεραιϲ εν αιϲ αντιπαϲ ο μαρτυϲ μου ο πιϲτοϲ οϲ απεκτανθη παρ υμιν οπου κατοικει ο ϲαταναϲ", "14": "αλλ εχω κατα ϲου ολιγα οτι εχειϲ εκει κρατουνταϲ την διδαχην βαλααμ οϲ εδιδαϲκεν εν τω βαλακ βαλειν ϲκανδαλον ενωπιον των υιων ιϲραηλ φαγειν ειδωλοθυτα και πορνευϲαι", "15": "ουτωϲ εχειϲ και ϲυ κρατουνταϲ την διδαχην των νικολαιτων ο μιϲω", "16": "μετανοηϲον ει δε μη ερχομαι ϲοι ταχυ και πολεμηϲω μετ αυτων εν τη ρομφαια του ϲτοματοϲ μου", "17": "ο εχων ουϲ ακουϲατω τι το πνευμα λεγει ταιϲ εκκληϲιαιϲ τω νικωντι δωϲω αυτω φαγειν απο του μαννα του κεκρυμμενου και δωϲω αυτω ψηφον λευκην και επι την ψηφον ονομα καινον γεγραμμενον ο ουδειϲ εγνω ει μη ο λαμβανων", "18": "και τω αγγελω τηϲ εν θυατειροιϲ εκκληϲιαϲ γραψον ταδε λεγει ο υιοϲ του θεου ο εχων τουϲ οφθαλμουϲ αυτου ωϲ φλογα πυροϲ και οι ποδεϲ αυτου ομοιοι χαλκολιβανω", "19": "οιδα ϲου τα εργα και την αγαπην και την διακονιαν και την πιϲτιν και την υπομονην ϲου και τα εργα ϲου και τα εϲχατα πλειονα των πρωτων", "20": "αλλ εχω κατα ϲου ολιγα οτι εαϲ την γυναικα ιεζαβηλ την λεγουϲαν εαυτην προφητιν διδαϲκειν και πλαναϲθαι εμουϲ δουλουϲ πορνευϲαι και ειδωλοθυτα φαγειν", "21": "και εδωκα αυτη χρονον ινα μετανοηϲη εκ τηϲ πορνειαϲ αυτηϲ και ου μετενοηϲεν", "22": "ιδου εγω βαλλω αυτην ειϲ κλινην και τουϲ μοιχευονταϲ μετ αυτηϲ ειϲ θλιψιν μεγαλην εαν μη μετανοηϲωϲιν εκ των εργων αυτων", "23": "και τα τεκνα αυτηϲ αποκτενω εν θανατω και γνωϲονται παϲαι αι εκκληϲιαι οτι εγω ειμι ο ερευνων νεφρουϲ και καρδιαϲ και δωϲω υμιν εκαϲτω κατα τα εργα υμων", "24": "υμιν δε λεγω και λοιποιϲ τοιϲ εν θυατειροιϲ οϲοι ουκ εχουϲι την διδαχην ταυτην και οιτινεϲ ουκ εγνωϲαν τα βαθη του ϲατανα ωϲ λεγουϲιν ου βαλω εφ υμαϲ αλλο βαροϲ", "25": "πλην ο εχετε κρατηϲατε αχριϲ ου αν ηξω", "26": "και ο νικων και ο τηρων αχρι τελουϲ τα εργα μου δωϲω αυτω εξουϲιαν επι των εθνων", "27": "και ποιμανει αυτουϲ εν ραβδω ϲιδηρα ωϲ τα ϲκευη τα κεραμικα ϲυντριβεται", "28": "ωϲ καγω ειληφα παρα του πατροϲ μου και δωϲω αυτω τον αϲτερα τον πρωινον", "29": "ο εχων ουϲ ακουϲατω τι το πνευμα λεγει ταιϲ εκκληϲιαιϲ"}