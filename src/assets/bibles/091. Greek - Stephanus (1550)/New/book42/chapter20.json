{"1": "και εγενετο εν μια των ημερων εκεινων διδαϲκοντοϲ αυτου τον λαον εν τω ιερω και ευαγγελιζομενου επεϲτηϲαν οι αρχιερειϲ και οι γραμματειϲ ϲυν τοιϲ πρεϲβυτεροιϲ", "2": "και ειπον προϲ αυτον λεγοντεϲ ειπε ημιν εν ποια εξουϲια ταυτα ποιειϲ η τιϲ εϲτιν ο δουϲ ϲοι την εξουϲιαν ταυτην", "3": "αποκριθειϲ δε ειπεν προϲ αυτουϲ ερωτηϲω υμαϲ καγω ενα λογον και ειπατε μοι", "4": "το βαπτιϲμα ιωαννου εξ ουρανου ην η εξ ανθρωπων", "5": "οι δε ϲυνελογιϲαντο προϲ εαυτουϲ λεγοντεϲ οτι εαν ειπωμεν εξ ουρανου ερει δια τι ουν ουκ επιϲτευϲατε αυτω", "6": "εαν δε ειπωμεν εξ ανθρωπων παϲ ο λαοϲ καταλιθαϲει ημαϲ πεπειϲμενοϲ γαρ εϲτιν ιωαννην προφητην ειναι", "7": "και απεκριθηϲαν μη ειδεναι ποθεν", "8": "και ο ιηϲουϲ ειπεν αυτοιϲ ουδε εγω λεγω υμιν εν ποια εξουϲια ταυτα ποιω", "9": "ηρξατο δε προϲ τον λαον λεγειν την παραβολην ταυτην ανθρωποϲ τιϲ εφυτευϲεν αμπελωνα και εξεδοτο αυτον γεωργοιϲ και απεδημηϲε χρονουϲ ικανουϲ", "10": "και εν καιρω απεϲτειλε προϲ τουϲ γεωργουϲ δουλον ινα απο του καρπου του αμπελωνοϲ δωϲιν αυτω οι δε γεωργοι δειραντεϲ αυτον εξαπεϲτειλαν κενον", "11": "και προϲεθετο πεμψαι ετερον δουλον οι δε κακεινον δειραντεϲ και ατιμαϲαντεϲ εξαπεϲτειλαν κενον", "12": "και προϲεθετο πεμψαι τριτον οι δε και τουτον τραυματιϲαντεϲ εξεβαλον", "13": "ειπε δε ο κυριοϲ του αμπελωνοϲ τι ποιηϲω πεμψω τον υιον μου τον αγαπητον ιϲωϲ τουτον ιδοντεϲ εντραπηϲονται", "14": "ιδοντεϲ δε αυτον οι γεωργοι διελογιζοντο προϲ εαυτουϲ λεγοντεϲ ουτοϲ εϲτιν ο κληρονομοϲ δευτε αποκτεινωμεν αυτον ινα ημων γενηται η κληρονομια", "15": "και εκβαλοντεϲ αυτον εξω του αμπελωνοϲ απεκτειναν τι ουν ποιηϲει αυτοιϲ ο κυριοϲ του αμπελωνοϲ", "16": "ελευϲεται και απολεϲει τουϲ γεωργουϲ τουτουϲ και δωϲει τον αμπελωνα αλλοιϲ ακουϲαντεϲ δε ειπον μη γενοιτο", "17": "ο δε εμβλεψαϲ αυτοιϲ ειπε τι ουν εϲτι το γεγραμμενον τουτο λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ", "18": "παϲ ο πεϲων επ εκεινον τον λιθον ϲυνθλαϲθηϲεται εφ ον δ αν πεϲη λικμηϲει αυτον", "19": "και εζητηϲαν οι αρχιερειϲ και οι γραμματειϲ επιβαλειν επ αυτον ταϲ χειραϲ εν αυτη τη ωρα και εφοβηθηϲαν τον λαον εγνωϲαν γαρ οτι προϲ αυτουϲ την παραβολην ταυτην ειπε", "20": "και παρατηρηϲαντεϲ απεϲτειλαν εγκαθετουϲ υποκρινομενουϲ εαυτουϲ δικαιουϲ ειναι ινα επιλαβωνται αυτου λογου ειϲ το παραδουναι αυτον τη αρχη και τη εξουϲια του ηγεμονοϲ", "21": "και επηρωτηϲαν αυτον λεγοντεϲ διδαϲκαλε οιδαμεν οτι ορθωϲ λεγειϲ και διδαϲκειϲ και ου λαμβανειϲ προϲωπον αλλ επ αληθειαϲ την οδον του θεου διδαϲκειϲ", "22": "εξεϲτιν ημιν καιϲαρι φορον δουναι η ου", "23": "κατανοηϲαϲ δε αυτων την πανουργιαν ειπε προϲ αυτουϲ τι με πειραζετε", "24": "επιδειξατε μοι δηναριον τινοϲ εχει εικονα και επιγραφην αποκριθεντεϲ δε ειπον καιϲαροϲ", "25": "ο δε ειπεν αυτοιϲ αποδοτε τοινυν τα καιϲαροϲ καιϲαρι και τα του θεου τω θεω", "26": "και ουκ ιϲχυϲαν επιλαβεϲθαι αυτου ρηματοϲ εναντιον του λαου και θαυμαϲαντεϲ επι τη αποκριϲει αυτου εϲιγηϲαν", "27": "προϲελθοντεϲ δε τινεϲ των ϲαδδουκαιων οι αντιλεγοντεϲ αναϲταϲιν μη ειναι επηρωτηϲαν αυτον", "28": "λεγοντεϲ διδαϲκαλε μωϲηϲ εγραψεν ημιν εαν τινοϲ αδελφοϲ αποθανη εχων γυναικα και ουτοϲ ατεκνοϲ αποθανη ινα λαβη ο αδελφοϲ αυτου την γυναικα και εξαναϲτηϲη ϲπερμα τω αδελφω αυτου", "29": "επτα ουν αδελφοι ηϲαν και ο πρωτοϲ λαβων γυναικα απεθανεν ατεκνοϲ", "30": "και ελαβεν ο δευτεροϲ την γυναικα και ουτοϲ απεθανεν ατεκνοϲ", "31": "και ο τριτοϲ ελαβεν αυτην ωϲαυτωϲ δε και οι επτα ου κατελιπον τεκνα και απεθανον", "32": "υϲτερον δε παντων απεθανε και η γυνη", "33": "εν τη ουν αναϲταϲει τινοϲ αυτων γινεται γυνη οι γαρ επτα εϲχον αυτην γυναικα", "34": "και αποκριθειϲ ειπεν αυτοιϲ ο ιηϲουϲ οι υιοι του αιωνοϲ τουτου γαμουϲι και εκγαμιϲκονται", "35": "οι δε καταξιωθεντεϲ του αιωνοϲ εκεινου τυχειν και τηϲ αναϲταϲεωϲ τηϲ εκ νεκρων ουτε γαμουϲιν ουτε εκγαμιϲκονται", "36": "ουτε γαρ αποθανειν ετι δυνανται ιϲαγγελοι γαρ ειϲι και υιοι ειϲι του θεου τηϲ αναϲταϲεωϲ υιοι οντεϲ", "37": "οτι δε εγειρονται οι νεκροι και μωϲηϲ εμηνυϲεν επι τηϲ βατου ωϲ λεγει κυριον τον θεον αβρααμ και τον θεον ιϲαακ και τον θεον ιακωβ", "38": "θεοϲ δε ουκ εϲτι νεκρων αλλα ζωντων παντεϲ γαρ αυτω ζωϲιν", "39": "αποκριθεντεϲ δε τινεϲ των γραμματεων ειπον διδαϲκαλε καλωϲ ειπαϲ", "40": "ουκετι δε ετολμων επερωταν αυτον ουδεν", "41": "ειπε δε προϲ αυτουϲ πωϲ λεγουϲι τον χριϲτον υιον δαβιδ ειναι", "42": "και αυτοϲ δαβιδ λεγει εν βιβλω ψαλμων ειπεν ο κυριοϲ τω κυριω μου καθου εκ δεξιων μου", "43": "εωϲ αν θω τουϲ εχθρουϲ ϲου υποποδιον των ποδων ϲου", "44": "δαβιδ ουν κυριον αυτον καλει και πωϲ υιοϲ αυτου εϲτιν", "45": "ακουοντοϲ δε παντοϲ του λαου ειπε τοιϲ μαθηταιϲ αυτου", "46": "προϲεχετε απο των γραμματεων των θελοντων περιπατειν εν ϲτολαιϲ και φιλουντων αϲπαϲμουϲ εν ταιϲ αγοραιϲ και πρωτοκαθεδριαϲ εν ταιϲ ϲυναγωγαιϲ και πρωτοκλιϲιαϲ εν τοιϲ δειπνοιϲ", "47": "οι κατεϲθιουϲι ταϲ οικιαϲ των χηρων και προφαϲει μακρα προϲευχονται ουτοι ληψονται περιϲϲοτερον κριμα"}