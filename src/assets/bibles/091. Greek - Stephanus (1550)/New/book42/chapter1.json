{"1": "επειδηπερ πολλοι επεχειρηϲαν αναταξαϲθαι διηγηϲιν περι των πεπληροφορημενων εν ημιν πραγματων", "2": "καθωϲ παρεδοϲαν ημιν οι απ αρχηϲ αυτοπται και υπηρεται γενομενοι του λογου", "3": "εδοξε καμοι παρηκολουθηκοτι ανωθεν παϲιν ακριβωϲ καθεξηϲ ϲοι γραψαι κρατιϲτε θεοφιλε", "4": "ινα επιγνωϲ περι ων κατηχηθηϲ λογων την αϲφαλειαν", "5": "εγενετο εν ταιϲ ημεραιϲ ηρωδου του βαϲιλεωϲ τηϲ ιουδαιαϲ ιερευϲ τιϲ ονοματι ζαχαριαϲ εξ εφημεριαϲ αβια και η γυνη αυτου εκ των θυγατερων ααρων και το ονομα αυτηϲ ελιϲαβετ", "6": "ηϲαν δε δικαιοι αμφοτεροι ενωπιον του θεου πορευομενοι εν παϲαιϲ ταιϲ εντολαιϲ και δικαιωμαϲι του κυριου αμεμπτοι", "7": "και ουκ ην αυτοιϲ τεκνον καθοτι η ελιϲαβετ ην ϲτειρα και αμφοτεροι προβεβηκοτεϲ εν ταιϲ ημεραιϲ αυτων ηϲαν", "8": "εγενετο δε εν τω ιερατευειν αυτον εν τη ταξει τηϲ εφημεριαϲ αυτου εναντι του θεου", "9": "κατα το εθοϲ τηϲ ιερατειαϲ ελαχε του θυμιαϲαι ειϲελθων ειϲ τον ναον του κυριου", "10": "και παν το πληθοϲ του λαου ην προϲευχομενον εξω τη ωρα του θυμιαματοϲ", "11": "ωφθη δε αυτω αγγελοϲ κυριου εϲτωϲ εκ δεξιων του θυϲιαϲτηριου του θυμιαματοϲ", "12": "και εταραχθη ζαχαριαϲ ιδων και φοβοϲ επεπεϲεν επ αυτον", "13": "ειπε δε προϲ αυτον ο αγγελοϲ μη φοβου ζαχαρια διοτι ειϲηκουϲθη η δεηϲιϲ ϲου και η γυνη ϲου ελιϲαβετ γεννηϲει υιον ϲοι και καλεϲειϲ το ονομα αυτου ιωαννην", "14": "και εϲται χαρα ϲοι και αγαλλιαϲιϲ και πολλοι επι τη γεννηϲει αυτου χαρηϲονται", "15": "εϲται γαρ μεγαϲ ενωπιον του κυριου και οινον και ϲικερα ου μη πιη και πνευματοϲ αγιου πληϲθηϲεται ετι εκ κοιλιαϲ μητροϲ αυτου", "16": "και πολλουϲ των υιων ιϲραηλ επιϲτρεψει επι κυριον τον θεον αυτων", "17": "και αυτοϲ προελευϲεται ενωπιον αυτου εν πνευματι και δυναμει ηλιου επιϲτρεψαι καρδιαϲ πατερων επι τεκνα και απειθειϲ εν φρονηϲει δικαιων ετοιμαϲαι κυριω λαον κατεϲκευαϲμενον", "18": "και ειπε ζαχαριαϲ προϲ τον αγγελον κατα τι γνωϲομαι τουτο εγω γαρ ειμι πρεϲβυτηϲ και η γυνη μου προβεβηκυια εν ταιϲ ημεραιϲ αυτηϲ", "19": "και αποκριθειϲ ο αγγελοϲ ειπεν αυτω εγω ειμι γαβριηλ ο παρεϲτηκωϲ ενωπιον του θεου και απεϲταλην λαληϲαι προϲ ϲε και ευαγγελιϲαϲθαι ϲοι ταυτα", "20": "και ιδου εϲη ϲιωπων και μη δυναμενοϲ λαληϲαι αχρι ηϲ ημεραϲ γενηται ταυτα ανθ ων ουκ επιϲτευϲαϲ τοιϲ λογοιϲ μου οιτινεϲ πληρωθηϲονται ειϲ τον καιρον αυτων", "21": "και ην ο λαοϲ προϲδοκων τον ζαχαριαν και εθαυμαζον εν τω χρονιζειν αυτον εν τω ναω", "22": "εξελθων δε ουκ ηδυνατο λαληϲαι αυτοιϲ και επεγνωϲαν οτι οπταϲιαν εωρακεν εν τω ναω και αυτοϲ ην διανευων αυτοιϲ και διεμενε κωφοϲ", "23": "και εγενετο ωϲ επληϲθηϲαν αι ημεραι τηϲ λειτουργιαϲ αυτου απηλθεν ειϲ τον οικον αυτου", "24": "μετα δε ταυταϲ ταϲ ημεραϲ ϲυνελαβεν ελιϲαβετ η γυνη αυτου και περιεκρυβεν εαυτην μηναϲ πεντε λεγουϲα", "25": "οτι ουτω μοι πεποιηκεν ο κυριοϲ εν ημεραιϲ αιϲ επειδεν αφελειν το ονειδοϲ μου εν ανθρωποιϲ", "26": "εν δε τω μηνι τω εκτω απεϲταλη ο αγγελοϲ γαβριηλ υπο του θεου ειϲ πολιν τηϲ γαλιλαιαϲ η ονομα ναζαρετ", "27": "προϲ παρθενον μεμνηϲτευμενην ανδρι ω ονομα ιωϲηφ εξ οικου δαβιδ και το ονομα τηϲ παρθενου μαριαμ", "28": "και ειϲελθων ο αγγελοϲ προϲ αυτην ειπε χαιρε κεχαριτωμενη ο κυριοϲ μετα ϲου ευλογημενη ϲυ εν γυναιξιν", "29": "η δε ιδουϲα διεταραχθη επι τω λογω αυτου και διελογιζετο ποταποϲ ειη ο αϲπαϲμοϲ ουτοϲ", "30": "και ειπεν ο αγγελοϲ αυτη μη φοβου μαριαμ ευρεϲ γαρ χαριν παρα τω θεω", "31": "και ιδου ϲυλληψη εν γαϲτρι και τεξη υιον και καλεϲειϲ το ονομα αυτου ιηϲουν", "32": "ουτοϲ εϲται μεγαϲ και υιοϲ υψιϲτου κληθηϲεται και δωϲει αυτω κυριοϲ ο θεοϲ τον θρονον δαβιδ του πατροϲ αυτου", "33": "και βαϲιλευϲει επι τον οικον ιακωβ ειϲ τουϲ αιωναϲ και τηϲ βαϲιλειαϲ αυτου ουκ εϲται τελοϲ", "34": "ειπε δε μαριαμ προϲ τον αγγελον πωϲ εϲται τουτο επει ανδρα ου γινωϲκω", "35": "και αποκριθειϲ ο αγγελοϲ ειπεν αυτη πνευμα αγιον επελευϲεται επι ϲε και δυναμιϲ υψιϲτου επιϲκιαϲει ϲοι διο και το γεννωμενον αγιον κληθηϲεται υιοϲ θεου", "36": "και ιδου ελιϲαβετ η ϲυγγενηϲ ϲου και αυτη ϲυνειληφυια υιον εν γηρα αυτηϲ και ουτοϲ μην εκτοϲ εϲτιν αυτη τη καλουμενη ϲτειρα", "37": "οτι ουκ αδυνατηϲει παρα τω θεω παν ρημα", "38": "ειπε δε μαριαμ ιδου η δουλη κυριου γενοιτο μοι κατα το ρημα ϲου και απηλθεν απ αυτηϲ ο αγγελοϲ", "39": "αναϲταϲα δε μαριαμ εν ταιϲ ημεραιϲ ταυταιϲ επορευθη ειϲ την ορεινην μετα ϲπουδηϲ ειϲ πολιν ιουδα", "40": "και ειϲηλθεν ειϲ τον οικον ζαχαριου και ηϲπαϲατο την ελιϲαβετ", "41": "και εγενετο ωϲ ηκουϲεν η ελιϲαβετ τον αϲπαϲμον τηϲ μαριαϲ εϲκιρτηϲε το βρεφοϲ εν τη κοιλια αυτηϲ και επληϲθη πνευματοϲ αγιου η ελιϲαβετ", "42": "και ανεφωνηϲε φωνη μεγαλη και ειπεν ευλογημενη ϲυ εν γυναιξι και ευλογημενοϲ ο καρποϲ τηϲ κοιλιαϲ ϲου", "43": "και ποθεν μοι τουτο ινα ελθη η μητηρ του κυριου μου προϲ με", "44": "ιδου γαρ ωϲ εγενετο η φωνη του αϲπαϲμου ϲου ειϲ τα ωτα μου εϲκιρτηϲεν εν αγαλλιαϲει το βρεφοϲ εν τη κοιλια μου", "45": "και μακαρια η πιϲτευϲαϲα οτι εϲται τελειωϲιϲ τοιϲ λελαλημενοιϲ αυτη παρα κυριου", "46": "και ειπε μαριαμ μεγαλυνει η ψυχη μου τον κυριον", "47": "και ηγαλλιαϲε το πνευμα μου επι τω θεω τω ϲωτηρι μου", "48": "οτι επεβλεψεν επι την ταπεινωϲιν τηϲ δουληϲ αυτου ιδου γαρ απο του νυν μακαριουϲι με παϲαι αι γενεαι", "49": "οτι εποιηϲε μοι μεγαλεια ο δυνατοϲ και αγιον το ονομα αυτου", "50": "και το ελεοϲ αυτου ειϲ γενεαϲ γενεων τοιϲ φοβουμενοιϲ αυτον", "51": "εποιηϲε κρατοϲ εν βραχιονι αυτου διεϲκορπιϲεν υπερηφανουϲ διανοια καρδιαϲ αυτων", "52": "καθειλε δυναϲταϲ απο θρονων και υψωϲε ταπεινουϲ", "53": "πεινωνταϲ ενεπληϲεν αγαθων και πλουτουνταϲ εξαπεϲτειλε κενουϲ", "54": "αντελαβετο ιϲραηλ παιδοϲ αυτου μνηϲθηναι ελεουϲ", "55": "καθωϲ ελαληϲε προϲ τουϲ πατεραϲ ημων τω αβρααμ και τω ϲπερματι αυτου ειϲ τον αιωνα", "56": "εμεινε δε μαριαμ ϲυν αυτη ωϲει μηναϲ τρειϲ και υπεϲτρεψεν ειϲ τον οικον αυτηϲ", "57": "τη δε ελιϲαβετ επληϲθη ο χρονοϲ του τεκειν αυτην και εγεννηϲεν υιον", "58": "και ηκουϲαν οι περιοικοι και οι ϲυγγενειϲ αυτηϲ οτι εμεγαλυνεν κυριοϲ το ελεοϲ αυτου μετ αυτηϲ και ϲυνεχαιρον αυτη", "59": "και εγενετο εν τη ογδοη ημερα ηλθον περιτεμειν το παιδιον και εκαλουν αυτο επι τω ονοματι του πατροϲ αυτου ζαχαριαν", "60": "και αποκριθειϲα η μητηρ αυτου ειπεν ουχι αλλα κληθηϲεται ιωαννηϲ", "61": "και ειπον προϲ αυτην οτι ουδειϲ εϲτιν εν τη ϲυγγενεια ϲου οϲ καλειται τω ονοματι τουτω", "62": "ενενευον δε τω πατρι αυτου το τι αν θελοι καλειϲθαι αυτον", "63": "και αιτηϲαϲ πινακιδιον εγραψε λεγων ιωαννηϲ εϲτι το ονομα αυτου και εθαυμαϲαν παντεϲ", "64": "ανεωχθη δε το ϲτομα αυτου παραχρημα και η γλωϲϲα αυτου και ελαλει ευλογων τον θεον", "65": "και εγενετο επι πανταϲ φοβοϲ τουϲ περιοικουνταϲ αυτουϲ και εν ολη τη ορεινη τηϲ ιουδαιαϲ διελαλειτο παντα τα ρηματα ταυτα", "66": "και εθεντο παντεϲ οι ακουϲαντεϲ εν τη καρδια αυτων λεγοντεϲ τι αρα το παιδιον τουτο εϲται και χειρ κυριου ην μετ αυτου", "67": "και ζαχαριαϲ ο πατηρ αυτου επληϲθη πνευματοϲ αγιου και προεφητευϲε λεγων", "68": "ευλογητοϲ κυριοϲ ο θεοϲ του ιϲραηλ οτι επεϲκεψατο και εποιηϲε λυτρωϲιν τω λαω αυτου", "69": "και ηγειρε κεραϲ ϲωτηριαϲ ημιν εν τω οικω δαβιδ του παιδοϲ αυτου", "70": "καθωϲ ελαληϲε δια ϲτοματοϲ των αγιων των απ αιωνοϲ προφητων αυτου", "71": "ϲωτηριαν εξ εχθρων ημων και εκ χειροϲ παντων των μιϲουντων ημαϲ", "72": "ποιηϲαι ελεοϲ μετα των πατερων ημων και μνηϲθηναι διαθηκηϲ αγιαϲ αυτου", "73": "ορκον ον ωμοϲε προϲ αβρααμ τον πατερα ημων του δουναι ημιν", "74": "αφοβωϲ εκ χειροϲ των εχθρων ημων ρυϲθενταϲ λατρευειν αυτω", "75": "εν οϲιοτητι και δικαιοϲυνη ενωπιον αυτου παϲαϲ ταϲ ημεραϲ τηϲ ζωηϲ ημων", "76": "και ϲυ παιδιον προφητηϲ υψιϲτου κληθηϲη προπορευϲη γαρ προ προϲωπου κυριου ετοιμαϲαι οδουϲ αυτου", "77": "του δουναι γνωϲιν ϲωτηριαϲ τω λαω αυτου εν αφεϲει αμαρτιων αυτων", "78": "δια ϲπλαγχνα ελεουϲ θεου ημων εν οιϲ επεϲκεψατο ημαϲ ανατολη εξ υψουϲ", "79": "επιφαναι τοιϲ εν ϲκοτει και ϲκια θανατου καθημενοιϲ του κατευθυναι τουϲ ποδαϲ ημων ειϲ οδον ειρηνηϲ", "80": "το δε παιδιον ηυξανε και εκραταιουτο πνευματι και ην εν ταιϲ ερημοιϲ εωϲ ημεραϲ αναδειξεωϲ αυτου προϲ τον ιϲραηλ"}