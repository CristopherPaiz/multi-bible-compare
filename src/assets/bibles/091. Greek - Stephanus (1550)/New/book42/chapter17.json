{"1": "ειπε δε προϲ τουϲ μαθηταϲ ανενδεκτον εϲτι του μη ελθειν τα ϲκανδαλα ουαι δε δι ου ερχεται", "2": "λυϲιτελει αυτω ει μυλοϲ ονικοϲ περικειται περι τον τραχηλον αυτου και ερριπται ειϲ την θαλαϲϲαν η ινα ϲκανδαλιϲη ενα των μικρων τουτων", "3": "προϲεχετε εαυτοιϲ εαν δε αμαρτη ειϲ ϲε ο αδελφοϲ ϲου επιτιμηϲον αυτω και εαν μετανοηϲη αφεϲ αυτω", "4": "και εαν επτακιϲ τηϲ ημεραϲ αμαρτη ειϲ ϲε και επτακιϲ τηϲ ημεραϲ επιϲτρεψη επι ϲε λεγων μετανοω αφηϲειϲ αυτω", "5": "και ειπον οι αποϲτολοι τω κυριω προϲθεϲ ημιν πιϲτιν", "6": "ειπε δε ο κυριοϲ ει ειχετε πιϲτιν ωϲ κοκκον ϲιναπεωϲ ελεγετε αν τη ϲυκαμινω ταυτη εκριζωθητι και φυτευθητι εν τη θαλαϲϲη και υπηκουϲεν αν υμιν", "7": "τιϲ δε εξ υμων δουλον εχων αροτριωντα η ποιμαινοντα οϲ ειϲελθοντι εκ του αγρου ερει ευθεωϲ παρελθων αναπεϲαι", "8": "αλλ ουχι ερει αυτω ετοιμαϲον τι δειπνηϲω και περιζωϲαμενοϲ διακονει μοι εωϲ φαγω και πιω και μετα ταυτα φαγεϲαι και πιεϲαι ϲυ", "9": "μη χαριν εχει τω δουλω εκεινω οτι εποιηϲε τα διαταχθεντα αυτω ου δοκω", "10": "ουτω και υμειϲ οταν ποιηϲητε παντα τα διαταχθεντα υμιν λεγετε οτι δουλοι αχρειοι εϲμεν οτι ο ωφειλομεν ποιηϲαι πεποιηκαμεν", "11": "και εγενετο εν τω πορευεϲθαι αυτον ειϲ ιερουϲαλημ και αυτοϲ διηρχετο δια μεϲου ϲαμαρειαϲ και γαλιλαιαϲ", "12": "και ειϲερχομενου αυτου ειϲ τινα κωμην απηντηϲαν αυτω δεκα λεπροι ανδρεϲ οι εϲτηϲαν πορρωθεν", "13": "και αυτοι ηραν φωνην λεγοντεϲ ιηϲου επιϲτατα ελεηϲον ημαϲ", "14": "και ιδων ειπεν αυτοιϲ πορευθεντεϲ επιδειξατε εαυτουϲ τοιϲ ιερευϲι και εγενετο εν τω υπαγειν αυτουϲ εκαθαριϲθηϲαν", "15": "ειϲ δε εξ αυτων ιδων οτι ιαθη υπεϲτρεψε μετα φωνηϲ μεγαληϲ δοξαζων τον θεον", "16": "και επεϲεν επι προϲωπον παρα τουϲ ποδαϲ αυτου ευχαριϲτων αυτω και αυτοϲ ην ϲαμαρειτηϲ", "17": "αποκριθειϲ δε ο ιηϲουϲ ειπεν ουχι οι δεκα εκαθαριϲθηϲαν οι δε εννεα που", "18": "ουχ ευρεθηϲαν υποϲτρεψαντεϲ δουναι δοξαν τω θεω ει μη ο αλλογενηϲ ουτοϲ", "19": "και ειπεν αυτω αναϲταϲ πορευου η πιϲτιϲ ϲου ϲεϲωκε ϲε", "20": "επερωτηθειϲ δε υπο των φαριϲαιων ποτε ερχεται η βαϲιλεια του θεου απεκριθη αυτοιϲ και ειπεν ουκ ερχεται η βαϲιλεια του θεου μετα παρατηρηϲεωϲ", "21": "ουδε ερουϲιν ιδου ωδε η ιδου εκει ιδου γαρ η βαϲιλεια του θεου εντοϲ υμων εϲτιν", "22": "ειπε δε προϲ τουϲ μαθηταϲ ελευϲονται ημεραι οτε επιθυμηϲετε μιαν των ημερων του υιου του ανθρωπου ιδειν και ουκ οψεϲθε", "23": "και ερουϲιν υμιν ιδου ωδε η ιδου εκει μη απελθητε μηδε διωξητε", "24": "ωϲπερ γαρ η αϲτραπη η αϲτραπτουϲα εκ τηϲ υπ ουρανον ειϲ την υπ ουρανον λαμπει ουτωϲ εϲται και ο υιοϲ του ανθρωπου εν τη ημερα αυτου", "25": "πρωτον δε δει αυτον πολλα παθειν και αποδοκιμαϲθηναι απο τηϲ γενεαϲ ταυτηϲ", "26": "και καθωϲ εγενετο εν ταιϲ ημεραιϲ του νωε ουτωϲ εϲται και εν ταιϲ ημεραιϲ του υιου του ανθρωπου", "27": "ηϲθιον επινον εγαμουν εξεγαμιζοντο αχρι ηϲ ημεραϲ ειϲηλθε νωε ειϲ την κιβωτον και ηλθεν ο κατακλυϲμοϲ και απωλεϲεν απανταϲ", "28": "ομοιωϲ και ωϲ εγενετο εν ταιϲ ημεραιϲ λωτ ηϲθιον επινον ηγοραζον επωλουν εφυτευον ωκοδομουν", "29": "η δε ημερα εξηλθε λωτ απο ϲοδομων εβρεξε πυρ και θειον απ ουρανου και απωλεϲεν απανταϲ", "30": "κατα ταυτα εϲται η ημερα ο υιοϲ του ανθρωπου αποκαλυπτεται", "31": "εν εκεινη τη ημερα οϲ εϲται επι του δωματοϲ και τα ϲκευη αυτου εν τη οικια μη καταβατω αραι αυτα και ο εν τω αγρω ομοιωϲ μη επιϲτρεψατω ειϲ τα οπιϲω", "32": "μνημονευετε τηϲ γυναικοϲ λωτ", "33": "οϲ εαν ζητηϲη την ψυχην αυτου ϲωϲαι απολεϲει αυτην και οϲ εαν απολεϲη αυτην ζωογονηϲει αυτην", "34": "λεγω υμιν ταυτη τη νυκτι εϲονται δυο επι κλινηϲ μιαϲ ο ειϲ παραληφθηϲεται και ο ετεροϲ αφεθηϲεται", "35": "δυο εϲονται αληθουϲαι επι το αυτο μια παραληφθηϲεται και η ετερα αφεθηϲεται", "36": "<n>*</n>", "37": "και αποκριθεντεϲ λεγουϲιν αυτω που κυριε ο δε ειπεν αυτοιϲ οπου το ϲωμα εκει ϲυναχθηϲονται οι αετοι"}