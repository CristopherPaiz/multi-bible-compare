{"1": "εγενετο δε εν ϲαββατω δευτεροπρωτω διαπορευεϲθαι αυτον δια των ϲποριμων και ετιλλον οι μαθηται αυτου τουϲ ϲταχυαϲ και ηϲθιον ψωχοντεϲ ταιϲ χερϲι", "2": "τινεϲ δε των φαριϲαιων ειπον αυτοιϲ τι ποιειτε ο ουκ εξεϲτι ποιειν εν τοιϲ ϲαββαϲι", "3": "και αποκριθειϲ προϲ αυτουϲ ειπεν ο ιηϲουϲ ουδε τουτο ανεγνωτε ο εποιηϲε δαβιδ οποτε επειναϲεν αυτοϲ και οι μετ αυτου οντεϲ", "4": "ωϲ ειϲηλθεν ειϲ τον οικον του θεου και τουϲ αρτουϲ τηϲ προθεϲεωϲ ελαβε και εφαγε και εδωκε και τοιϲ μετ αυτου ουϲ ουκ εξεϲτι φαγειν ει μη μονουϲ τουϲ ιερειϲ", "5": "και ελεγεν αυτοιϲ οτι κυριοϲ εϲτιν ο υιοϲ του ανθρωπου και του ϲαββατου", "6": "εγενετο δε και εν ετερω ϲαββατω ειϲελθειν αυτον ειϲ την ϲυναγωγην και διδαϲκειν και ην εκει ανθρωποϲ και η χειρ αυτου η δεξια ην ξηρα", "7": "παρετηρουν δε αυτον οι γραμματειϲ και οι φαριϲαιοι ει εν τω ϲαββατω θεραπευϲει ινα ευρωϲι κατηγοριαν αυτου", "8": "αυτοϲ δε ηδει τουϲ διαλογιϲμουϲ αυτων και ειπε τω ανθρωπω τω ξηραν εχοντι την χειρα εγειραι και ϲτηθι ειϲ το μεϲον ο δε αναϲταϲ εϲτη", "9": "ειπεν ουν ο ιηϲουϲ προϲ αυτουϲ επερωτηϲω υμαϲ τι εξεϲτι τοιϲ ϲαββαϲιν αγαθοποιηϲαι η κακοποιηϲαι ψυχην ϲωϲαι η απολεϲαι", "10": "και περιβλεψαμενοϲ πανταϲ αυτουϲ ειπε τω ανθρωπω εκτεινον την χειρα ϲου ο δε εποιηϲεν ουτω και αποκατεϲταθη η χειρ αυτου υγιηϲ ωϲ η αλλη", "11": "αυτοι δε επληϲθηϲαν ανοιαϲ και διελαλουν προϲ αλληλουϲ τι αν ποιηϲειαν τω ιηϲου", "12": "εγενετο δε εν ταιϲ ημεραιϲ ταυταιϲ εξηλθεν ειϲ το οροϲ προϲευξαϲθαι και ην διανυκτερευων εν τη προϲευχη του θεου", "13": "και οτε εγενετο ημερα προϲεφωνηϲε τουϲ μαθηταϲ αυτου και εκλεξαμενοϲ απ αυτων δωδεκα ουϲ και αποϲτολουϲ ωνομαϲε", "14": "ϲιμωνα ον και ωνομαϲε πετρον και ανδρεαν τον αδελφον αυτου ιακωβον και ιωαννην φιλιππον και βαρθολομαιον", "15": "ματθαιον και θωμαν ιακωβον τον του αλφαιου και ϲιμωνα τον καλουμενον ζηλωτην", "16": "ιουδαν ιακωβου και ιουδαν ιϲκαριωτην οϲ και εγενετο προδοτηϲ", "17": "και καταβαϲ μετ αυτων εϲτη επι τοπου πεδινου και οχλοϲ μαθητων αυτου και πληθοϲ πολυ του λαου απο παϲηϲ τηϲ ιουδαιαϲ και ιερουϲαλημ και τηϲ παραλιου τυρου και ϲιδωνοϲ", "18": "οι ηλθον ακουϲαι αυτου και ιαθηναι απο των νοϲων αυτων και οι οχλουμενοι υπο πνευματων ακαθαρτων και εθεραπευοντο", "19": "και παϲ ο οχλοϲ εζητει απτεϲθαι αυτου οτι δυναμιϲ παρ αυτου εξηρχετο και ιατο πανταϲ", "20": "και αυτοϲ επαραϲ τουϲ οφθαλμουϲ αυτου ειϲ τουϲ μαθηταϲ αυτου ελεγε μακαριοι οι πτωχοι οτι υμετερα εϲτιν η βαϲιλεια του θεου", "21": "μακαριοι οι πεινωντεϲ νυν οτι χορταϲθηϲεϲθε μακαριοι οι κλαιοντεϲ νυν οτι γελαϲετε", "22": "μακαριοι εϲτε οταν μιϲηϲωϲιν υμαϲ οι ανθρωποι και οταν αφοριϲωϲιν υμαϲ και ονειδιϲωϲι και εκβαλωϲι το ονομα υμων ωϲ πονηρον ενεκα του υιου του ανθρωπου", "23": "χαιρετε εν εκεινη τη ημερα και ϲκιρτηϲατε ιδου γαρ ο μιϲθοϲ υμων πολυϲ εν τω ουρανω κατα ταυτα γαρ εποιουν τοιϲ προφηταιϲ οι πατερεϲ αυτων", "24": "πλην ουαι υμιν τοιϲ πλουϲιοιϲ οτι απεχετε την παρακληϲιν υμων", "25": "ουαι υμιν οι εμπεπληϲμενοι οτι πειναϲετε ουαι υμιν οι γελωντεϲ νυν οτι πενθηϲετε και κλαυϲετε", "26": "ουαι υμιν οταν καλωϲ υμαϲ ειπωϲι παντεϲ οι ανθρωποι κατα ταυτα γαρ εποιουν τοιϲ ψευδοπροφηταιϲ οι πατερεϲ αυτων", "27": "αλλ υμιν λεγω τοιϲ ακουουϲιν αγαπατε τουϲ εχθρουϲ υμων καλωϲ ποιειτε τοιϲ μιϲουϲιν υμαϲ", "28": "ευλογειτε τουϲ καταρωμενουϲ υμιν και προϲευχεϲθε υπερ των επηρεαζοντων υμαϲ", "29": "τω τυπτοντι ϲε επι την ϲιαγονα παρεχε και την αλλην και απο του αιροντοϲ ϲου το ιματιον και τον χιτωνα μη κωλυϲηϲ", "30": "παντι δε τω αιτουντι ϲε διδου και απο του αιροντοϲ τα ϲα μη απαιτει", "31": "και καθωϲ θελετε ινα ποιωϲιν υμιν οι ανθρωποι και υμειϲ ποιειτε αυτοιϲ ομοιωϲ", "32": "και ει αγαπατε τουϲ αγαπωνταϲ υμαϲ ποια υμιν χαριϲ εϲτι και γαρ οι αμαρτωλοι τουϲ αγαπωνταϲ αυτουϲ αγαπωϲι", "33": "και εαν αγαθοποιητε τουϲ αγαθοποιουνταϲ υμαϲ ποια υμιν χαριϲ εϲτι και γαρ οι αμαρτωλοι το αυτο ποιουϲι", "34": "και εαν δανειζητε παρ ων ελπιζετε απολαβειν ποια υμιν χαριϲ εϲτι και γαρ οι αμαρτωλοι αμαρτωλοιϲ δανειζουϲιν ινα απολαβωϲι τα ιϲα", "35": "πλην αγαπατε τουϲ εχθρουϲ υμων και αγαθοποιειτε και δανειζετε μηδεν απελπιζοντεϲ και εϲται ο μιϲθοϲ υμων πολυϲ και εϲεϲθε υιοι του υψιϲτου οτι αυτοϲ χρηϲτοϲ εϲτιν επι τουϲ αχαριϲτουϲ και πονηρουϲ", "36": "γινεϲθε ουν οικτιρμονεϲ καθωϲ και ο πατηρ υμων οικτιρμων εϲτι", "37": "και μη κρινετε και ου μη κριθητε μη καταδικαζετε και ου μη καταδικαϲθητε απολυετε και απολυθηϲεϲθε", "38": "διδοτε και δοθηϲεται υμιν μετρον καλον πεπιεϲμενον και ϲεϲαλευμενον και υπερεκχυνομενον δωϲουϲιν ειϲ τον κολπον υμων τω γαρ αυτω μετρω ω μετρειτε αντιμετρηθηϲεται υμιν", "39": "ειπε δε παραβολην αυτοιϲ μητι δυναται τυφλοϲ τυφλον οδηγειν ουχι αμφοτεροι ειϲ βοθυνον πεϲουνται", "40": "ουκ εϲτι μαθητηϲ υπερ τον διδαϲκαλον αυτου κατηρτιϲμενοϲ δε παϲ εϲται ωϲ ο διδαϲκαλοϲ αυτου", "41": "τι δε βλεπειϲ το καρφοϲ το εν τω οφθαλμω του αδελφου ϲου την δε δοκον την εν τω ιδιω οφθαλμω ου κατανοειϲ", "42": "η πωϲ δυναϲαι λεγειν τω αδελφω ϲου αδελφε αφεϲ εκβαλω το καρφοϲ το εν τω οφθαλμω ϲου αυτοϲ την εν τω οφθαλμω ϲου δοκον ου βλεπων υποκριτα εκβαλε πρωτον την δοκον εκ του οφθαλμου ϲου και τοτε διαβλεψειϲ εκβαλειν το καρφοϲ το εν τω οφθαλμω του αδελφου ϲου", "43": "ου γαρ εϲτι δενδρον καλον ποιουν καρπον ϲαπρον ουδε δενδρον ϲαπρον ποιουν καρπον καλον", "44": "εκαϲτον γαρ δενδρον εκ του ιδιου καρπου γινωϲκεται ου γαρ εξ ακανθων ϲυλλεγουϲι ϲυκα ουδε εκ βατου τρυγωϲι ϲταφυλην", "45": "ο αγαθοϲ ανθρωποϲ εκ του αγαθου θηϲαυρου τηϲ καρδιαϲ αυτου προφερει το αγαθον και ο πονηροϲ ανθρωποϲ εκ του πονηρου θηϲαυρου τηϲ καρδιαϲ αυτου προφερει το πονηρον εκ γαρ του περιϲϲευματοϲ τηϲ καρδιαϲ λαλει το ϲτομα αυτου", "46": "τι δε με καλειτε κυριε κυριε και ου ποιειτε α λεγω", "47": "παϲ ο ερχομενοϲ προϲ με και ακουων μου των λογων και ποιων αυτουϲ υποδειξω υμιν τινι εϲτιν ομοιοϲ", "48": "ομοιοϲ εϲτιν ανθρωπω οικοδομουντι οικιαν οϲ εϲκαψε και εβαθυνε και εθηκε θεμελιον επι την πετραν πλημμυραϲ δε γενομενηϲ προϲερρηξεν ο ποταμοϲ τη οικια εκεινη και ουκ ιϲχυϲε ϲαλευϲαι αυτην τεθεμελιωτο γαρ επι την πετραν", "49": "ο δε ακουϲαϲ και μη ποιηϲαϲ ομοιοϲ εϲτιν ανθρωπω οικοδομηϲαντι οικιαν επι την γην χωριϲ θεμελιου η προϲερρηξεν ο ποταμοϲ και ευθεωϲ επεϲε και εγενετο το ρηγμα τηϲ οικιαϲ εκεινηϲ μεγα"}