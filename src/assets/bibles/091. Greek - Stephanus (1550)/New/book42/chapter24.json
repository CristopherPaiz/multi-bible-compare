{"1": "τη δε μια των ϲαββατων ορθρου βαθεοϲ ηλθον επι το μνημα φερουϲαι α ητοιμαϲαν αρωματα και τινεϲ ϲυν αυταιϲ", "2": "ευρον δε τον λιθον αποκεκυλιϲμενον απο του μνημειου", "3": "και ειϲελθουϲαι ουχ ευρον το ϲωμα του κυριου ιηϲου", "4": "και εγενετο εν τω διαπορειϲθαι αυταϲ περι τουτου και ιδου δυο ανδρεϲ επεϲτηϲαν αυταιϲ εν εϲθηϲεϲιν αϲτραπτουϲαιϲ", "5": "εμφοβων δε γενομενων αυτων και κλινουϲων το προϲωπον ειϲ την γην ειπον προϲ αυταϲ τι ζητειτε τον ζωντα μετα των νεκρων", "6": "ουκ εϲτιν ωδε αλλ ηγερθη μνηϲθητε ωϲ ελαληϲεν υμιν ετι ων εν τη γαλιλαια", "7": "λεγων οτι δει τον υιον του ανθρωπου παραδοθηναι ειϲ χειραϲ ανθρωπων αμαρτωλων και ϲταυρωθηναι και τη τριτη ημερα αναϲτηναι", "8": "και εμνηϲθηϲαν των ρηματων αυτου", "9": "και υποϲτρεψαϲαι απο του μνημειου απηγγειλαν ταυτα παντα τοιϲ ενδεκα και παϲι τοιϲ λοιποιϲ", "10": "ηϲαν δε η μαγδαληνη μαρια και ιωαννα και μαρια ιακωβου και αι λοιπαι ϲυν αυταιϲ αι ελεγον προϲ τουϲ αποϲτολουϲ ταυτα", "11": "και εφανηϲαν ενωπιον αυτων ωϲει ληροϲ τα ρηματα αυτων και ηπιϲτουν αυταιϲ", "12": "ο δε πετροϲ αναϲταϲ εδραμεν επι το μνημειον και παρακυψαϲ βλεπει τα οθονια κειμενα μονα και απηλθε προϲ εαυτον θαυμαζων το γεγονοϲ", "13": "και ιδου δυο εξ αυτων ηϲαν πορευομενοι εν αυτη τη ημερα ειϲ κωμην απεχουϲαν ϲταδιουϲ εξηκοντα απο ιερουϲαλημ η ονομα εμμαουϲ", "14": "και αυτοι ωμιλουν προϲ αλληλουϲ περι παντων των ϲυμβεβηκοτων τουτων", "15": "και εγενετο εν τω ομιλειν αυτουϲ και ϲυζητειν και αυτοϲ ο ιηϲουϲ εγγιϲαϲ ϲυνεπορευετο αυτοιϲ", "16": "οι δε οφθαλμοι αυτων εκρατουντο του μη επιγνωναι αυτον", "17": "ειπε δε προϲ αυτουϲ τινεϲ οι λογοι ουτοι ουϲ αντιβαλλετε προϲ αλληλουϲ περιπατουντεϲ και εϲτε ϲκυθρωποι", "18": "αποκριθειϲ δε ο ειϲ ω ονομα κλεοπαϲ ειπε προϲ αυτον ϲυ μονοϲ παροικειϲ εν ιερουϲαλημ και ουκ εγνωϲ τα γενομενα εν αυτη εν ταιϲ ημεραιϲ ταυταιϲ", "19": "και ειπεν αυτοιϲ ποια οι δε ειπον αυτω τα περι ιηϲου του ναζωραιου οϲ εγενετο ανηρ προφητηϲ δυνατοϲ εν εργω και λογω εναντιον του θεου και παντοϲ του λαου", "20": "οπωϲ τε παρεδωκαν αυτον οι αρχιερειϲ και οι αρχοντεϲ ημων ειϲ κριμα θανατου και εϲταυρωϲαν αυτον", "21": "ημειϲ δε ηλπιζομεν οτι αυτοϲ εϲτιν ο μελλων λυτρουϲθαι τον ιϲραηλ αλλα γε ϲυν παϲι τουτοιϲ τριτην ταυτην ημεραν αγει ϲημερον αφ ου ταυτα εγενετο", "22": "αλλα και γυναικεϲ τινεϲ εξ ημων εξεϲτηϲαν ημαϲ γενομεναι ορθριαι επι το μνημειον", "23": "και μη ευρουϲαι το ϲωμα αυτου ηλθον λεγουϲαι και οπταϲιαν αγγελων εωρακεναι οι λεγουϲιν αυτον ζην", "24": "και απηλθον τινεϲ των ϲυν ημιν επι το μνημειον και ευρον ουτω καθωϲ και αι γυναικεϲ ειπον αυτον δε ουκ ειδον", "25": "και αυτοϲ ειπε προϲ αυτουϲ ω ανοητοι και βραδειϲ τη καρδια του πιϲτευειν επι παϲιν οιϲ ελαληϲαν οι προφηται", "26": "ουχι ταυτα εδει παθειν τον χριϲτον και ειϲελθειν ειϲ την δοξαν αυτου", "27": "και αρξαμενοϲ απο μωϲεωϲ και απο παντων των προφητων διηρμηνευεν αυτοιϲ εν παϲαιϲ ταιϲ γραφαιϲ τα περι εαυτου", "28": "και ηγγιϲαν ειϲ την κωμην ου επορευοντο και αυτοϲ προϲεποιειτο πορρωτερω πορευεϲθαι", "29": "και παρεβιαϲαντο αυτον λεγοντεϲ μεινον μεθ ημων οτι προϲ εϲπεραν εϲτι και κεκλικεν η ημερα και ειϲηλθε του μειναι ϲυν αυτοιϲ", "30": "και εγενετο εν τω κατακλιθηναι αυτον μετ αυτων λαβων τον αρτον ευλογηϲε και κλαϲαϲ επεδιδου αυτοιϲ", "31": "αυτων δε διηνοιχθηϲαν οι οφθαλμοι και επεγνωϲαν αυτον και αυτοϲ αφαντοϲ εγενετο απ αυτων", "32": "και ειπον προϲ αλληλουϲ ουχι η καρδια ημων καιομενη ην εν ημιν ωϲ ελαλει ημιν εν τη οδω και ωϲ διηνοιγεν ημιν ταϲ γραφαϲ", "33": "και αναϲταντεϲ αυτη τη ωρα υπεϲτρεψαν ειϲ ιερουϲαλημ και ευρον ϲυνηθροιϲμενουϲ τουϲ ενδεκα και τουϲ ϲυν αυτοιϲ", "34": "λεγονταϲ οτι ηγερθη ο κυριοϲ οντωϲ και ωφθη ϲιμωνι", "35": "και αυτοι εξηγουντο τα εν τη οδω και ωϲ εγνωϲθη αυτοιϲ εν τη κλαϲει του αρτου", "36": "ταυτα δε αυτων λαλουντων αυτοϲ ο ιηϲουϲ εϲτη εν μεϲω αυτων και λεγει αυτοιϲ ειρηνη υμιν", "37": "πτοηθεντεϲ δε και εμφοβοι γενομενοι εδοκουν πνευμα θεωρειν", "38": "και ειπεν αυτοιϲ τι τεταραγμενοι εϲτε και δια τι διαλογιϲμοι αναβαινουϲιν εν ταιϲ καρδιαιϲ υμων", "39": "ιδετε ταϲ χειραϲ μου και τουϲ ποδαϲ μου οτι αυτοϲ εγω ειμι ψηλαφηϲατε με και ιδετε οτι πνευμα ϲαρκα και οϲτεα ουκ εχει καθωϲ εμε θεωρειτε εχοντα", "40": "και τουτο ειπων επεδειξεν αυτοιϲ ταϲ χειραϲ και τουϲ ποδαϲ", "41": "ετι δε απιϲτουντων αυτων απο τηϲ χαραϲ και θαυμαζοντων ειπεν αυτοιϲ εχετε τι βρωϲιμον ενθαδε", "42": "οι δε επεδωκαν αυτω ιχθυοϲ οπτου μεροϲ και απο μελιϲϲιου κηριου", "43": "και λαβων ενωπιον αυτων εφαγεν", "44": "ειπε δε αυτοιϲ ουτοι οι λογοι ουϲ ελαληϲα προϲ υμαϲ ετι ων ϲυν υμιν οτι δει πληρωθηναι παντα τα γεγραμμενα εν τω νομω μωϲεωϲ και προφηταιϲ και ψαλμοιϲ περι εμου", "45": "τοτε διηνοιξεν αυτων τον νουν του ϲυνιεναι ταϲ γραφαϲ και ειπεν αυτοιϲ", "46": "οτι ουτω γεγραπται και ουτωϲ εδει παθειν τον χριϲτον και αναϲτηναι εκ νεκρων τη τριτη ημερα", "47": "και κηρυχθηναι επι τω ονοματι αυτου μετανοιαν και αφεϲιν αμαρτιων ειϲ παντα τα εθνη αρξαμενον απο ιερουϲαλημ", "48": "υμειϲ δε εϲτε μαρτυρεϲ τουτων", "49": "και ιδου εγω αποϲτελλω την επαγγελιαν του πατροϲ μου εφ υμαϲ υμειϲ δε καθιϲατε εν τη πολει ιερουϲαλημ εωϲ ου ενδυϲηϲθε δυναμιν εξ υψουϲ", "50": "εξηγαγε δε αυτουϲ εξω εωϲ ειϲ βηθανιαν και επαραϲ ταϲ χειραϲ αυτου ευλογηϲεν αυτουϲ", "51": "και εγενετο εν τω ευλογειν αυτον αυτουϲ διεϲτη απ αυτων και ανεφερετο ειϲ τον ουρανον", "52": "και αυτοι προϲκυνηϲαντεϲ αυτον υπεϲτρεψαν ειϲ ιερουϲαλημ μετα χαραϲ μεγαληϲ", "53": "και ηϲαν δια παντοϲ εν τω ιερω αινουντεϲ και ευλογουντεϲ τον θεον αμην"}