{"1": "εγενετο δε εν τω τον οχλον επικειϲθαι αυτω του ακουειν τον λογον του θεου και αυτοϲ ην εϲτωϲ παρα την λιμνην γεννηϲαρετ", "2": "και ειδε δυο πλοια εϲτωτα παρα την λιμνην οι δε αλιειϲ αποβαντεϲ απ αυτων απεπλυναν τα δικτυα", "3": "εμβαϲ δε ειϲ εν των πλοιων ο ην του ϲιμωνοϲ ηρωτηϲεν αυτον απο τηϲ γηϲ επαναγαγειν ολιγον και καθιϲαϲ εδιδαϲκεν εκ του πλοιου τουϲ οχλουϲ", "4": "ωϲ δε επαυϲατο λαλων ειπε προϲ τον ϲιμωνα επαναγαγε ειϲ το βαθοϲ και χαλαϲατε τα δικτυα υμων ειϲ αγραν", "5": "και αποκριθειϲ ο ϲιμων ειπεν αυτω επιϲτατα δι οληϲ τηϲ νυκτοϲ κοπιαϲαντεϲ ουδεν ελαβομεν επι δε τω ρηματι ϲου χαλαϲω το δικτυον", "6": "και τουτο ποιηϲαντεϲ ϲυνεκλειϲαν ιχθυων πληθοϲ πολυ διερρηγνυτο δε το δικτυον αυτων", "7": "και κατενευϲαν τοιϲ μετοχοιϲ τοιϲ εν τω ετερω πλοιω του ελθονταϲ ϲυλλαβεϲθαι αυτοιϲ και ηλθον και επληϲαν αμφοτερα τα πλοια ωϲτε βυθιζεϲθαι αυτα", "8": "ιδων δε ϲιμων πετροϲ προϲεπεϲε τοιϲ γοναϲι του ιηϲου λεγων εξελθε απ εμου οτι ανηρ αμαρτωλοϲ ειμι κυριε", "9": "θαμβοϲ γαρ περιεϲχεν αυτον και πανταϲ τουϲ ϲυν αυτω επι τη αγρα των ιχθυων η ϲυνελαβον", "10": "ομοιωϲ δε και ιακωβον και ιωαννην υιουϲ ζεβεδαιου οι ηϲαν κοινωνοι τω ϲιμωνι και ειπε προϲ τον ϲιμωνα ο ιηϲουϲ μη φοβου απο του νυν ανθρωπουϲ εϲη ζωγρων", "11": "και καταγαγοντεϲ τα πλοια επι την γην αφεντεϲ απαντα ηκολουθηϲαν αυτω", "12": "και εγενετο εν τω ειναι αυτον εν μια των πολεων και ιδου ανηρ πληρηϲ λεπραϲ και ιδων τον ιηϲουν πεϲων επι προϲωπον εδεηθη αυτου λεγων κυριε εαν θεληϲ δυναϲαι με καθαριϲαι", "13": "και εκτειναϲ την χειρα ηψατο αυτου ειπων θελω καθαριϲθητι και ευθεωϲ η λεπρα απηλθεν απ αυτου", "14": "και αυτοϲ παρηγγειλεν αυτω μηδενι ειπειν αλλα απελθων δειξον ϲεαυτον τω ιερει και προϲενεγκε περι του καθαριϲμου ϲου καθωϲ προϲεταξε μωϲηϲ ειϲ μαρτυριον αυτοιϲ", "15": "διηρχετο δε μαλλον ο λογοϲ περι αυτου και ϲυνηρχοντο οχλοι πολλοι ακουειν και θεραπευεϲθαι υπ αυτου απο των αϲθενειων αυτων", "16": "αυτοϲ δε ην υποχωρων εν ταιϲ ερημοιϲ και προϲευχομενοϲ", "17": "και εγενετο εν μια των ημερων και αυτοϲ ην διδαϲκων και ηϲαν καθημενοι φαριϲαιοι και νομοδιδαϲκαλοι οι ηϲαν εληλυθοτεϲ εκ παϲηϲ κωμηϲ τηϲ γαλιλαιαϲ και ιουδαιαϲ και ιερουϲαλημ και δυναμιϲ κυριου ην ειϲ το ιαϲθαι αυτουϲ", "18": "και ιδου ανδρεϲ φεροντεϲ επι κλινηϲ ανθρωπον οϲ ην παραλελυμενοϲ και εζητουν αυτον ειϲενεγκειν και θειναι ενωπιον αυτου", "19": "και μη ευροντεϲ δια ποιαϲ ειϲενεγκωϲιν αυτον δια τον οχλον αναβαντεϲ επι το δωμα δια των κεραμων καθηκαν αυτον ϲυν τω κλινιδιω ειϲ το μεϲον εμπροϲθεν του ιηϲου", "20": "και ιδων την πιϲτιν αυτων ειπεν αυτω ανθρωπε αφεωνται ϲοι αι αμαρτιαι ϲου", "21": "και ηρξαντο διαλογιζεϲθαι οι γραμματειϲ και οι φαριϲαιοι λεγοντεϲ τιϲ εϲτιν ουτοϲ οϲ λαλει βλαϲφημιαϲ τιϲ δυναται αφιεναι αμαρτιαϲ ει μη μονοϲ ο θεοϲ", "22": "επιγνουϲ δε ο ιηϲουϲ τουϲ διαλογιϲμουϲ αυτων αποκριθειϲ ειπε προϲ αυτουϲ τι διαλογιζεϲθε εν ταιϲ καρδιαιϲ υμων", "23": "τι εϲτιν ευκοπωτερον ειπειν αφεωνται ϲοι αι αμαρτιαι ϲου η ειπειν εγειραι και περιπατει", "24": "ινα δε ειδητε οτι εξουϲιαν εχει ο υιοϲ του ανθρωπου επι τηϲ γηϲ αφιεναι αμαρτιαϲ ειπε τω παραλελυμενω ϲοι λεγω εγειραι και αραϲ το κλινιδιον ϲου πορευου ειϲ τον οικον ϲου", "25": "και παραχρημα αναϲταϲ ενωπιον αυτων αραϲ εφ ω κατεκειτο απηλθεν ειϲ τον οικον αυτου δοξαζων τον θεον", "26": "και εκϲταϲιϲ ελαβεν απανταϲ και εδοξαζον τον θεον και επληϲθηϲαν φοβου λεγοντεϲ οτι ειδομεν παραδοξα ϲημερον", "27": "και μετα ταυτα εξηλθε και εθεαϲατο τελωνην ονοματι λευιν καθημενον επι το τελωνιον και ειπεν αυτω ακολουθει μοι", "28": "και καταλιπων απαντα αναϲταϲ ηκολουθηϲεν αυτω", "29": "και εποιηϲε δοχην μεγαλην ο λευιϲ αυτω εν τη οικια αυτου και ην οχλοϲ τελωνων πολυϲ και αλλων οι ηϲαν μετ αυτων κατακειμενοι", "30": "και εγογγυζον οι γραμματειϲ αυτων και οι φαριϲαιοι προϲ τουϲ μαθηταϲ αυτου λεγοντεϲ δια τι μετα τελωνων και αμαρτωλων εϲθιετε και πινετε", "31": "και αποκριθειϲ ο ιηϲουϲ ειπε προϲ αυτουϲ ου χρειαν εχουϲιν οι υγιαινοντεϲ ιατρου αλλ οι κακωϲ εχοντεϲ", "32": "ουκ εληλυθα καλεϲαι δικαιουϲ αλλα αμαρτωλουϲ ειϲ μετανοιαν", "33": "οι δε ειπον προϲ αυτον δια τι οι μαθηται ιωαννου νηϲτευουϲι πυκνα και δεηϲειϲ ποιουνται ομοιωϲ και οι των φαριϲαιων οι δε ϲοι εϲθιουϲι και πινουϲιν", "34": "ο δε ειπε προϲ αυτουϲ μη δυναϲθε τουϲ υιουϲ του νυμφωνοϲ εν ω ο νυμφιοϲ μετ αυτων εϲτι ποιηϲαι νηϲτευειν", "35": "ελευϲονται δε ημεραι και οταν απαρθη απ αυτων ο νυμφιοϲ τοτε νηϲτευϲουϲιν εν εκειναιϲ ταιϲ ημεραιϲ", "36": "ελεγε δε και παραβολην προϲ αυτουϲ οτι ουδειϲ επιβλημα ιματιου καινου επιβαλλει επι ιματιον παλαιον ει δε μη γε και το καινον ϲχιζει και τω παλαιω ου ϲυμφωνει επιβλημα το απο του καινου", "37": "και ουδειϲ βαλλει οινον νεον ειϲ αϲκουϲ παλαιουϲ ει δε μη γε ρηξει ο νεοϲ οινοϲ τουϲ αϲκουϲ και αυτοϲ εκχυθηϲεται και οι αϲκοι απολουνται", "38": "αλλα οινον νεον ειϲ αϲκουϲ καινουϲ βλητεον και αμφοτεροι ϲυντηρουνται", "39": "και ουδειϲ πιων παλαιον ευθεωϲ θελει νεον λεγει γαρ ο παλαιοϲ χρηϲτοτεροϲ εϲτιν"}