{"1": "εν εκεινω τω καιρω ηκουϲεν ηρωδηϲ ο τετραρχηϲ την ακοην ιηϲου", "2": "και ειπε τοιϲ παιϲιν αυτου ουτοϲ εϲτιν ιωαννηϲ ο βαπτιϲτηϲ αυτοϲ ηγερθη απο των νεκρων και δια τουτο αι δυναμειϲ ενεργουϲιν εν αυτω", "3": "ο γαρ ηρωδηϲ κρατηϲαϲ τον ιωαννην εδηϲεν αυτον και εθετο εν φυλακη δια ηρωδιαδα την γυναικα φιλιππου του αδελφου αυτου", "4": "ελεγε γαρ αυτω ο ιωαννηϲ ουκ εξεϲτι ϲοι εχειν αυτην", "5": "και θελων αυτον αποκτειναι εφοβηθη τον οχλον οτι ωϲ προφητην αυτον ειχον", "6": "γενεϲιων δε αγομενων του ηρωδου ωρχηϲατο η θυγατηρ τηϲ ηρωδιαδοϲ εν τω μεϲω και ηρεϲε τω ηρωδη", "7": "οθεν μεθ ορκου ωμολογηϲεν αυτη δουναι ο εαν αιτηϲηται", "8": "η δε προβιβαϲθειϲα υπο τηϲ μητροϲ αυτηϲ δοϲ μοι φηϲιν ωδε επι πινακι την κεφαλην ιωαννου του βαπτιϲτου", "9": "και ελυπηθη ο βαϲιλευϲ δια δε τουϲ ορκουϲ και τουϲ ϲυνανακειμενουϲ εκελευϲε δοθηναι", "10": "και πεμψαϲ απεκεφαλιϲε τον ιωαννην εν τη φυλακη", "11": "και ηνεχθη η κεφαλη αυτου επι πινακι και εδοθη τω κοραϲιω και ηνεγκε τη μητρι αυτηϲ", "12": "και προϲελθοντεϲ οι μαθηται αυτου ηραν το ϲωμα και εθαψαν αυτο και ελθοντεϲ απηγγειλαν τω ιηϲου", "13": "και ακουϲαϲ ο ιηϲουϲ ανεχωρηϲεν εκειθεν εν πλοιω ειϲ ερημον τοπον κατ ιδιαν και ακουϲαντεϲ οι οχλοι ηκολουθηϲαν αυτω πεζη απο των πολεων", "14": "και εξελθων ο ιηϲουϲ ειδε πολυν οχλον και εϲπλαγχνιϲθη επ αυτουϲ και εθεραπευϲε τουϲ αρρωϲτουϲ αυτων", "15": "οψιαϲ δε γενομενηϲ προϲηλθον αυτω οι μαθηται αυτου λεγοντεϲ ερημοϲ εϲτιν ο τοποϲ και η ωρα ηδη παρηλθεν απολυϲον τουϲ οχλουϲ ινα απελθοντεϲ ειϲ ταϲ κωμαϲ αγοραϲωϲιν εαυτοιϲ βρωματα", "16": "ο δε ιηϲουϲ ειπεν αυτοιϲ ου χρειαν εχουϲιν απελθειν δοτε αυτοιϲ υμειϲ φαγειν", "17": "οι δε λεγουϲιν αυτω ουκ εχομεν ωδε ει μη πεντε αρτουϲ και δυο ιχθυαϲ", "18": "ο δε ειπε φερετε μοι αυτουϲ ωδε", "19": "και κελευϲαϲ τουϲ οχλουϲ ανακλιθηναι επι τουϲ χορτουϲ και λαβων τουϲ πεντε αρτουϲ και τουϲ δυο ιχθυαϲ αναβλεψαϲ ειϲ τον ουρανον ευλογηϲε και κλαϲαϲ εδωκε τοιϲ μαθηταιϲ τουϲ αρτουϲ οι δε μαθηται τοιϲ οχλοιϲ", "20": "και εφαγον παντεϲ και εχορταϲθηϲαν και ηραν το περιϲϲευον των κλαϲματων δωδεκα κοφινουϲ πληρειϲ", "21": "οι δε εϲθιοντεϲ ηϲαν ανδρεϲ ωϲει πεντακιϲχιλιοι χωριϲ γυναικων και παιδιων", "22": "και ευθεωϲ ηναγκαϲεν ο ιηϲουϲ τουϲ μαθηταϲ αυτου εμβηναι ειϲ το πλοιον και προαγειν αυτον ειϲ το περαν εωϲ ου απολυϲη τουϲ οχλουϲ", "23": "και απολυϲαϲ τουϲ οχλουϲ ανεβη ειϲ το οροϲ κατ ιδιαν προϲευξαϲθαι οψιαϲ δε γενομενηϲ μονοϲ ην εκει", "24": "το δε πλοιον ηδη μεϲον τηϲ θαλαϲϲηϲ ην βαϲανιζομενον υπο των κυματων ην γαρ εναντιοϲ ο ανεμοϲ", "25": "τεταρτη δε φυλακη τηϲ νυκτοϲ απηλθε προϲ αυτουϲ ο ιηϲουϲ περιπατων επι τηϲ θαλαϲϲηϲ", "26": "και ιδοντεϲ αυτον οι μαθηται επι την θαλαϲϲαν περιπατουντα εταραχθηϲαν λεγοντεϲ οτι φανταϲμα εϲτι και απο του φοβου εκραξαν", "27": "ευθεωϲ δε ελαληϲεν αυτοιϲ ο ιηϲουϲ λεγων θαρϲειτε εγω ειμι μη φοβειϲθε", "28": "αποκριθειϲ δε αυτω ο πετροϲ ειπε κυριε ει ϲυ ει κελευϲον με προϲ ϲε ελθειν επι τα υδατα", "29": "ο δε ειπεν ελθε και καταβαϲ απο του πλοιου ο πετροϲ περιεπατηϲεν επι τα υδατα ελθειν προϲ τον ιηϲουν", "30": "βλεπων δε τον ανεμον ιϲχυρον εφοβηθη και αρξαμενοϲ καταποντιζεϲθαι εκραξε λεγων κυριε ϲωϲον με", "31": "ευθεωϲ δε ο ιηϲουϲ εκτειναϲ την χειρα επελαβετο αυτου και λεγει αυτω ολιγοπιϲτε ειϲ τι εδιϲταϲαϲ", "32": "και εμβαντων αυτων ειϲ το πλοιον εκοπαϲεν ο ανεμοϲ", "33": "οι δε εν τω πλοιω ελθοντεϲ προϲεκυνηϲαν αυτω λεγοντεϲ αληθωϲ θεου υιοϲ ει", "34": "και διαπεραϲαντεϲ ηλθον ειϲ την γην γεννηϲαρετ", "35": "και επιγνοντεϲ αυτον οι ανδρεϲ του τοπου εκεινου απεϲτειλαν ειϲ ολην την περιχωρον εκεινην και προϲηνεγκαν αυτω πανταϲ τουϲ κακωϲ εχονταϲ", "36": "και παρεκαλουν αυτον ινα μονον αψωνται του κραϲπεδου του ιματιου αυτου και οϲοι ηψαντο διεϲωθηϲαν"}