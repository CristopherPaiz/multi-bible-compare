{"1": "και εγενετο οτε ετελεϲεν ο ιηϲουϲ διαταϲϲων τοιϲ δωδεκα μαθηταιϲ αυτου μετεβη εκειθεν του διδαϲκειν και κηρυϲϲειν εν ταιϲ πολεϲιν αυτων", "2": "ο δε ιωαννηϲ ακουϲαϲ εν τω δεϲμωτηριω τα εργα του χριϲτου πεμψαϲ δυο των μαθητων αυτου", "3": "ειπεν αυτω ϲυ ει ο ερχομενοϲ η ετερον προϲδοκωμεν", "4": "και αποκριθειϲ ο ιηϲουϲ ειπεν αυτοιϲ πορευθεντεϲ απαγγειλατε ιωαννη α ακουετε και βλεπετε", "5": "τυφλοι αναβλεπουϲι και χωλοι περιπατουϲι λεπροι καθαριζονται και κωφοι ακουουϲι νεκροι εγειρονται και πτωχοι ευαγγελιζονται", "6": "και μακαριοϲ εϲτιν οϲ εαν μη ϲκανδαλιϲθη εν εμοι", "7": "τουτων δε πορευομενων ηρξατο ο ιηϲουϲ λεγειν τοιϲ οχλοιϲ περι ιωαννου τι εξηλθετε ειϲ την ερημον θεαϲαϲθαι καλαμον υπο ανεμου ϲαλευομενον", "8": "αλλα τι εξηλθετε ιδειν ανθρωπον εν μαλακοιϲ ιματιοιϲ ημφιεϲμενον ιδου οι τα μαλακα φορουντεϲ εν τοιϲ οικοιϲ των βαϲιλεων ειϲιν", "9": "αλλα τι εξηλθετε ιδειν προφητην ναι λεγω υμιν και περιϲϲοτερον προφητου", "10": "ουτοϲ γαρ εϲτι περι ου γεγραπται ιδου εγω αποϲτελλω τον αγγελον μου προ προϲωπου ϲου οϲ καταϲκευαϲει την οδον ϲου εμπροϲθεν ϲου", "11": "αμην λεγω υμιν ουκ εγηγερται εν γεννητοιϲ γυναικων μειζων ιωαννου του βαπτιϲτου ο δε μικροτεροϲ εν τη βαϲιλεια των ουρανων μειζων αυτου εϲτιν", "12": "απο δε των ημερων ιωαννου του βαπτιϲτου εωϲ αρτι η βαϲιλεια των ουρανων βιαζεται και βιαϲται αρπαζουϲιν αυτην", "13": "παντεϲ γαρ οι προφηται και ο νομοϲ εωϲ ιωαννου προεφητευϲαν", "14": "και ει θελετε δεξαϲθαι αυτοϲ εϲτιν ηλιαϲ ο μελλων ερχεϲθαι", "15": "ο εχων ωτα ακουειν ακουετω", "16": "τινι δε ομοιωϲω την γενεαν ταυτην ομοια εϲτι παιδαριοιϲ εν αγοραιϲ καθημενοιϲ και προϲφωνουϲι τοιϲ εταιροιϲ αυτων", "17": "και λεγουϲιν ηυληϲαμεν υμιν και ουκ ωρχηϲαϲθε εθρηνηϲαμεν υμιν και ουκ εκοψαϲθε", "18": "ηλθε γαρ ιωαννηϲ μητε εϲθιων μητε πινων και λεγουϲι δαιμονιον εχει", "19": "ηλθεν ο υιοϲ του ανθρωπου εϲθιων και πινων και λεγουϲιν ιδου ανθρωποϲ φαγοϲ και οινοποτηϲ τελωνων φιλοϲ και αμαρτωλων και εδικαιωθη η ϲοφια απο των τεκνων αυτηϲ", "20": "τοτε ηρξατο ονειδιζειν ταϲ πολειϲ εν αιϲ εγενοντο αι πλειϲται δυναμειϲ αυτου οτι ου μετενοηϲαν", "21": "ουαι ϲοι χοραζιν ουαι ϲοι βηθϲαιδαν οτι ει εν τυρω και ϲιδωνι εγενοντο αι δυναμειϲ αι γενομεναι εν υμιν παλαι αν εν ϲακκω και ϲποδω μετενοηϲαν", "22": "πλην λεγω υμιν τυρω και ϲιδωνι ανεκτοτερον εϲται εν ημερα κριϲεωϲ η υμιν", "23": "και ϲυ καπερναουμ η εωϲ του ουρανου υψωθειϲα εωϲ αδου καταβιβαϲθηϲη οτι ει εν ϲοδομοιϲ εγενοντο αι δυναμειϲ αι γενομεναι εν ϲοι εμειναν αν μεχρι τηϲ ϲημερον", "24": "πλην λεγω υμιν οτι γη ϲοδομων ανεκτοτερον εϲται εν ημερα κριϲεωϲ η ϲοι", "25": "εν εκεινω τω καιρω αποκριθειϲ ο ιηϲουϲ ειπεν εξομολογουμαι ϲοι πατερ κυριε του ουρανου και τηϲ γηϲ οτι απεκρυψαϲ ταυτα απο ϲοφων και ϲυνετων και απεκαλυψαϲ αυτα νηπιοιϲ", "26": "ναι ο πατηρ οτι ουτωϲ εγενετο ευδοκια εμπροϲθεν ϲου", "27": "παντα μοι παρεδοθη υπο του πατροϲ μου και ουδειϲ επιγινωϲκει τον υιον ει μη ο πατηρ ουδε τον πατερα τιϲ επιγινωϲκει ει μη ο υιοϲ και ω εαν βουληται ο υιοϲ αποκαλυψαι", "28": "δευτε προϲ με παντεϲ οι κοπιωντεϲ και πεφορτιϲμενοι καγω αναπαυϲω υμαϲ", "29": "αρατε τον ζυγον μου εφ υμαϲ και μαθετε απ εμου οτι πραοϲ ειμι και ταπεινοϲ τη καρδια και ευρηϲετε αναπαυϲιν ταιϲ ψυχαιϲ υμων", "30": "ο γαρ ζυγοϲ μου χρηϲτοϲ και το φορτιον μου ελαφρον εϲτιν"}