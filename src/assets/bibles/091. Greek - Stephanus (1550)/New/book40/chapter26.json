{"1": "και εγενετο οτε ετελεϲεν ο ιηϲουϲ πανταϲ τουϲ λογουϲ τουτουϲ ειπε τοιϲ μαθηταιϲ αυτου", "2": "οιδατε οτι μετα δυο ημεραϲ το παϲχα γινεται και ο υιοϲ του ανθρωπου παραδιδοται ειϲ το ϲταυρωθηναι", "3": "τοτε ϲυνηχθηϲαν οι αρχιερειϲ και οι γραμματειϲ και οι πρεϲβυτεροι του λαου ειϲ την αυλην του αρχιερεωϲ του λεγομενου καιαφα", "4": "και ϲυνεβουλευϲαντο ινα τον ιηϲουν κρατηϲωϲι δολω και αποκτεινωϲιν", "5": "ελεγον δε μη εν τη εορτη ινα μη θορυβοϲ γενηται εν τω λαω", "6": "του δε ιηϲου γενομενου εν βηθανια εν οικια ϲιμωνοϲ του λεπρου", "7": "προϲηλθεν αυτω γυνη αλαβαϲτρον μυρου εχουϲα βαρυτιμου και κατεχεεν επι την κεφαλην αυτου ανακειμενου", "8": "ιδοντεϲ δε οι μαθηται αυτου ηγανακτηϲαν λεγοντεϲ ειϲ τι η απωλεια αυτη", "9": "ηδυνατο γαρ τουτο το μυρον πραθηναι πολλου και δοθηναι πτωχοιϲ", "10": "γνουϲ δε ο ιηϲουϲ ειπεν αυτοιϲ τι κοπουϲ παρεχετε τη γυναικι εργον γαρ καλον ειργαϲατο ειϲ εμε", "11": "παντοτε γαρ τουϲ πτωχουϲ εχετε μεθ εαυτων εμε δε ου παντοτε εχετε", "12": "βαλουϲα γαρ αυτη το μυρον τουτο επι του ϲωματοϲ μου προϲ το ενταφιαϲαι με εποιηϲεν", "13": "αμην λεγω υμιν οπου εαν κηρυχθη το ευαγγελιον τουτο εν ολω τω κοϲμω λαληθηϲεται και ο εποιηϲεν αυτη ειϲ μνημοϲυνον αυτηϲ", "14": "τοτε πορευθειϲ ειϲ των δωδεκα ο λεγομενοϲ ιουδαϲ ιϲκαριωτηϲ προϲ τουϲ αρχιερειϲ", "15": "ειπε τι θελετε μοι δουναι καγω υμιν παραδωϲω αυτον οι δε εϲτηϲαν αυτω τριακοντα αργυρια", "16": "και απο τοτε εζητει ευκαιριαν ινα αυτον παραδω", "17": "τη δε πρωτη των αζυμων προϲηλθον οι μαθηται τω ιηϲου λεγοντεϲ αυτω που θελειϲ ετοιμαϲωμεν ϲοι φαγειν το παϲχα", "18": "ο δε ειπεν υπαγετε ειϲ την πολιν προϲ τον δεινα και ειπατε αυτω ο διδαϲκαλοϲ λεγει ο καιροϲ μου εγγυϲ εϲτιν προϲ ϲε ποιω το παϲχα μετα των μαθητων μου", "19": "και εποιηϲαν οι μαθηται ωϲ ϲυνεταξεν αυτοιϲ ο ιηϲουϲ και ητοιμαϲαν το παϲχα", "20": "οψιαϲ δε γενομενηϲ ανεκειτο μετα των δωδεκα", "21": "και εϲθιοντων αυτων ειπεν αμην λεγω υμιν οτι ειϲ εξ υμων παραδωϲει με", "22": "και λυπουμενοι ϲφοδρα ηρξαντο λεγειν αυτω εκαϲτοϲ αυτων μητι εγω ειμι κυριε", "23": "ο δε αποκριθειϲ ειπεν ο εμβαψαϲ μετ εμου εν τω τρυβλιω την χειρα ουτοϲ με παραδωϲει", "24": "ο μεν υιοϲ του ανθρωπου υπαγει καθωϲ γεγραπται περι αυτου ουαι δε τω ανθρωπω εκεινω δι ου ο υιοϲ του ανθρωπου παραδιδοται καλον ην αυτω ει ουκ εγεννηθη ο ανθρωποϲ εκεινοϲ", "25": "αποκριθειϲ δε ιουδαϲ ο παραδιδουϲ αυτον ειπε μητι εγω ειμι ραββι λεγει αυτω ϲυ ειπαϲ", "26": "εϲθιοντων δε αυτων λαβων ο ιηϲουϲ τον αρτον και ευλογηϲαϲ εκλαϲε και εδιδου τοιϲ μαθηταιϲ και ειπε λαβετε φαγετε τουτο εϲτι το ϲωμα μου", "27": "και λαβων το ποτηριον και ευχαριϲτηϲαϲ εδωκεν αυτοιϲ λεγων πιετε εξ αυτου παντεϲ", "28": "τουτο γαρ εϲτι το αιμα μου το τηϲ καινηϲ διαθηκηϲ το περι πολλων εκχυνομενον ειϲ αφεϲιν αμαρτιων", "29": "λεγω δε υμιν οτι ου μη πιω απ αρτι εκ τουτου του γεννηματοϲ τηϲ αμπελου εωϲ τηϲ ημεραϲ εκεινηϲ οταν αυτο πινω μεθ υμων καινον εν τη βαϲιλεια του πατροϲ μου", "30": "και υμνηϲαντεϲ εξηλθον ειϲ το οροϲ των ελαιων", "31": "τοτε λεγει αυτοιϲ ο ιηϲουϲ παντεϲ υμειϲ ϲκανδαλιϲθηϲεϲθε εν εμοι εν τη νυκτι ταυτη γεγραπται γαρ παταξω τον ποιμενα και διαϲκορπιϲθηϲεται τα προβατα τηϲ ποιμνηϲ", "32": "μετα δε το εγερθηναι με προαξω υμαϲ ειϲ την γαλιλαιαν", "33": "αποκριθειϲ δε ο πετροϲ ειπεν αυτω ει και παντεϲ ϲκανδαλιϲθηϲονται εν ϲοι εγω ουδεποτε ϲκανδαλιϲθηϲομαι", "34": "εφη αυτω ο ιηϲουϲ αμην λεγω ϲοι οτι εν ταυτη τη νυκτι πριν αλεκτορα φωνηϲαι τριϲ απαρνηϲη με", "35": "λεγει αυτω ο πετροϲ καν δεη με ϲυν ϲοι αποθανειν ου μη ϲε απαρνηϲομαι ομοιωϲ και παντεϲ οι μαθηται ειπον", "36": "τοτε ερχεται μετ αυτων ο ιηϲουϲ ειϲ χωριον λεγομενον γεθϲημανη και λεγει τοιϲ μαθηταιϲ καθιϲατε αυτου εωϲ ου απελθων προϲευξωμαι εκει", "37": "και παραλαβων τον πετρον και τουϲ δυο υιουϲ ζεβεδαιου ηρξατο λυπειϲθαι και αδημονειν", "38": "τοτε λεγει αυτοιϲ περιλυποϲ εϲτιν η ψυχη μου εωϲ θανατου μεινατε ωδε και γρηγορειτε μετ εμου", "39": "και προελθων μικρον επεϲεν επι προϲωπον αυτου προϲευχομενοϲ και λεγων πατερ μου ει δυνατον εϲτι παρελθετω απ εμου το ποτηριον τουτο πλην ουχ ωϲ εγω θελω αλλ ωϲ ϲυ", "40": "και ερχεται προϲ τουϲ μαθηταϲ και ευριϲκει αυτουϲ καθευδονταϲ και λεγει τω πετρω ουτωϲ ουκ ιϲχυϲατε μιαν ωραν γρηγορηϲαι μετ εμου", "41": "γρηγορειτε και προϲευχεϲθε ινα μη ειϲελθητε ειϲ πειραϲμον το μεν πνευμα προθυμον η δε ϲαρξ αϲθενηϲ", "42": "παλιν εκ δευτερου απελθων προϲηυξατο λεγων πατερ μου ει ου δυναται τουτο το ποτηριον παρελθειν απ εμου εαν μη αυτο πιω γενηθητω το θελημα ϲου", "43": "και ελθων ευριϲκει αυτουϲ παλιν καθευδονταϲ ηϲαν γαρ αυτων οι οφθαλμοι βεβαρημενοι", "44": "και αφειϲ αυτουϲ απελθων παλιν προϲηυξατο εκ τριτου τον αυτον λογον ειπων", "45": "τοτε ερχεται προϲ τουϲ μαθηταϲ αυτου και λεγει αυτοιϲ καθευδετε το λοιπον και αναπαυεϲθε ιδου ηγγικεν η ωρα και ο υιοϲ του ανθρωπου παραδιδοται ειϲ χειραϲ αμαρτωλων", "46": "εγειρεϲθε αγωμεν ιδου ηγγικεν ο παραδιδουϲ με", "47": "και ετι αυτου λαλουντοϲ ιδου ιουδαϲ ειϲ των δωδεκα ηλθε και μετ αυτου οχλοϲ πολυϲ μετα μαχαιρων και ξυλων απο των αρχιερεων και πρεϲβυτερων του λαου", "48": "ο δε παραδιδουϲ αυτον εδωκεν αυτοιϲ ϲημειον λεγων ον αν φιληϲω αυτοϲ εϲτι κρατηϲατε αυτον", "49": "και ευθεωϲ προϲελθων τω ιηϲου ειπε χαιρε ραββι και κατεφιληϲεν αυτον", "50": "ο δε ιηϲουϲ ειπεν αυτω εταιρε εφ ω παρει τοτε προϲελθοντεϲ επεβαλον ταϲ χειραϲ επι τον ιηϲουν και εκρατηϲαν αυτον", "51": "και ιδου ειϲ των μετα ιηϲου εκτειναϲ την χειρα απεϲπαϲε την μαχαιραν αυτου και παταξαϲ τον δουλον του αρχιερεωϲ αφειλεν αυτου το ωτιον", "52": "τοτε λεγει αυτω ο ιηϲουϲ αποϲτρεψον ϲου την μαχαιραν ειϲ τον τοπον αυτηϲ παντεϲ γαρ οι λαβοντεϲ μαχαιραν εν μαχαιρα απολουνται", "53": "η δοκειϲ οτι ου δυναμαι αρτι παρακαλεϲαι τον πατερα μου και παραϲτηϲει μοι πλειουϲ η δωδεκα λεγεωναϲ αγγελων", "54": "πωϲ ουν πληρωθωϲιν αι γραφαι οτι ουτω δει γενεϲθαι", "55": "εν εκεινη τη ωρα ειπεν ο ιηϲουϲ τοιϲ οχλοιϲ ωϲ επι ληϲτην εξηλθετε μετα μαχαιρων και ξυλων ϲυλλαβειν με καθ ημεραν προϲ υμαϲ εκαθεζομην διδαϲκων εν τω ιερω και ουκ εκρατηϲατε με", "56": "τουτο δε ολον γεγονεν ινα πληρωθωϲιν αι γραφαι των προφητων τοτε οι μαθηται παντεϲ αφεντεϲ αυτον εφυγον", "57": "οι δε κρατηϲαντεϲ τον ιηϲουν απηγαγον προϲ καιαφαν τον αρχιερεα οπου οι γραμματειϲ και οι πρεϲβυτεροι ϲυνηχθηϲαν", "58": "ο δε πετροϲ ηκολουθει αυτω απο μακροθεν εωϲ τηϲ αυληϲ του αρχιερεωϲ και ειϲελθων εϲω εκαθητο μετα των υπηρετων ιδειν το τελοϲ", "59": "οι δε αρχιερειϲ και οι πρεϲβυτεροι και το ϲυνεδριον ολον εζητουν ψευδομαρτυριαν κατα του ιηϲου οπωϲ αυτον θανατωϲωϲι", "60": "και ουχ ευρον και πολλων ψευδομαρτυρων προϲελθοντων ουχ ευρον υϲτερον δε προϲελθοντεϲ δυο ψευδομαρτυρεϲ", "61": "ειπον ουτοϲ εφη δυναμαι καταλυϲαι τον ναον του θεου και δια τριων ημερων οικοδομηϲαι αυτον", "62": "και αναϲταϲ ο αρχιερευϲ ειπεν αυτω ουδεν αποκρινη τι ουτοι ϲου καταμαρτυρουϲιν", "63": "ο δε ιηϲουϲ εϲιωπα και αποκριθειϲ ο αρχιερευϲ ειπεν αυτω εξορκιζω ϲε κατα του θεου του ζωντοϲ ινα ημιν ειπηϲ ει ϲυ ει ο χριϲτοϲ ο υιοϲ του θεου", "64": "λεγει αυτω ο ιηϲουϲ ϲυ ειπαϲ πλην λεγω υμιν απ αρτι οψεϲθε τον υιον του ανθρωπου καθημενον εκ δεξιων τηϲ δυναμεωϲ και ερχομενον επι των νεφελων του ουρανου", "65": "τοτε ο αρχιερευϲ διερρηξε τα ιματια αυτου λεγων οτι εβλαϲφημηϲε τι ετι χρειαν εχομεν μαρτυρων ιδε νυν ηκουϲατε την βλαϲφημιαν αυτου", "66": "τι υμιν δοκει οι δε αποκριθεντεϲ ειπον ενοχοϲ θανατου εϲτι", "67": "τοτε ενεπτυϲαν ειϲ το προϲωπον αυτου και εκολαφιϲαν αυτον οι δε ερραπιϲαν", "68": "λεγοντεϲ προφητευϲον ημιν χριϲτε τιϲ εϲτιν ο παιϲαϲ ϲε", "69": "ο δε πετροϲ εξω εκαθητο εν τη αυλη και προϲηλθεν αυτω μια παιδιϲκη λεγουϲα και ϲυ ηϲθα μετα ιηϲου του γαλιλαιου", "70": "ο δε ηρνηϲατο εμπροϲθεν παντων λεγων ουκ οιδα τι λεγειϲ", "71": "εξελθοντα δε αυτον ειϲ τον πυλωνα ειδεν αυτον αλλη και λεγει τοιϲ εκει και ουτοϲ ην μετα ιηϲου του ναζωραιου", "72": "και παλιν ηρνηϲατο μεθ ορκου οτι ουκ οιδα τον ανθρωπον", "73": "μετα μικρον δε προϲελθοντεϲ οι εϲτωτεϲ ειπον τω πετρω αληθωϲ και ϲυ εξ αυτων ει και γαρ η λαλια ϲου δηλον ϲε ποιει", "74": "τοτε ηρξατο καταναθεματιζειν και ομνυειν οτι ουκ οιδα τον ανθρωπον και ευθεωϲ αλεκτωρ εφωνηϲε", "75": "και εμνηϲθη ο πετροϲ του ρηματοϲ του ιηϲου ειρηκοτοϲ αυτω οτι πριν αλεκτορα φωνηϲαι τριϲ απαρνηϲη με και εξελθων εξω εκλαυϲε πικρωϲ"}