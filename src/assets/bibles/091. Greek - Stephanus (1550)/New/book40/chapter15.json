{"1": "τοτε προϲερχονται τω ιηϲου οι απο ιεροϲολυμων γραμματειϲ και φαριϲαιοι λεγοντεϲ", "2": "δια τι οι μαθηται ϲου παραβαινουϲι την παραδοϲιν των πρεϲβυτερων ου γαρ νιπτονται ταϲ χειραϲ αυτων οταν αρτον εϲθιωϲιν", "3": "ο δε αποκριθειϲ ειπεν αυτοιϲ δια τι και υμειϲ παραβαινετε την εντολην του θεου δια την παραδοϲιν υμων", "4": "ο γαρ θεοϲ ενετειλατο λεγων τιμα τον πατερα ϲου και την μητερα και ο κακολογων πατερα η μητερα θανατω τελευτατω", "5": "υμειϲ δε λεγετε οϲ αν ειπη τω πατρι η τη μητρι δωρον ο εαν εξ εμου ωφεληθηϲ", "6": "και ου μη τιμηϲη τον πατερα αυτου η την μητερα αυτου και ηκυρωϲατε την εντολην του θεου δια την παραδοϲιν υμων", "7": "υποκριται καλωϲ προεφητευϲε περι υμων ηϲαιαϲ λεγων", "8": "εγγιζει μοι ο λαοϲ ουτοϲ τω ϲτοματι αυτων και τοιϲ χειλεϲι με τιμα η δε καρδια αυτων πορρω απεχει απ εμου", "9": "ματην δε ϲεβονται με διδαϲκοντεϲ διδαϲκαλιαϲ ενταλματα ανθρωπων", "10": "και προϲκαλεϲαμενοϲ τον οχλον ειπεν αυτοιϲ ακουετε και ϲυνιετε", "11": "ου το ειϲερχομενον ειϲ το ϲτομα κοινοι τον ανθρωπον αλλα το εκπορευομενον εκ του ϲτοματοϲ τουτο κοινοι τον ανθρωπον", "12": "τοτε προϲελθοντεϲ οι μαθηται αυτου ειπον αυτω οιδαϲ οτι οι φαριϲαιοι ακουϲαντεϲ τον λογον εϲκανδαλιϲθηϲαν", "13": "ο δε αποκριθειϲ ειπε παϲα φυτεια ην ουκ εφυτευϲεν ο πατηρ μου ο ουρανιοϲ εκριζωθηϲεται", "14": "αφετε αυτουϲ οδηγοι ειϲι τυφλοι τυφλων τυφλοϲ δε τυφλον εαν οδηγη αμφοτεροι ειϲ βοθυνον πεϲουνται", "15": "αποκριθειϲ δε ο πετροϲ ειπεν αυτω φραϲον ημιν την παραβολην ταυτην", "16": "ο δε ιηϲουϲ ειπεν ακμην και υμειϲ αϲυνετοι εϲτε", "17": "ουπω νοειτε οτι παν το ειϲπορευομενον ειϲ το ϲτομα ειϲ την κοιλιαν χωρει και ειϲ αφεδρωνα εκβαλλεται", "18": "τα δε εκπορευομενα εκ του ϲτοματοϲ εκ τηϲ καρδιαϲ εξερχεται κακεινα κοινοι τον ανθρωπον", "19": "εκ γαρ τηϲ καρδιαϲ εξερχονται διαλογιϲμοι πονηροι φονοι μοιχειαι πορνειαι κλοπαι ψευδομαρτυριαι βλαϲφημιαι", "20": "ταυτα εϲτι τα κοινουντα τον ανθρωπον το δε ανιπτοιϲ χερϲι φαγειν ου κοινοι τον ανθρωπον", "21": "και εξελθων εκειθεν ο ιηϲουϲ ανεχωρηϲεν ειϲ τα μερη τυρου και ϲιδωνοϲ", "22": "και ιδου γυνη χαναναια απο των οριων εκεινων εξελθουϲα εκραυγαϲεν αυτω λεγουϲα ελεηϲον με κυριε υιε δαβιδ η θυγατηρ μου κακωϲ δαιμονιζεται", "23": "ο δε ουκ απεκριθη αυτη λογον και προϲελθοντεϲ οι μαθηται αυτου ηρωτων αυτον λεγοντεϲ απολυϲον αυτην οτι κραζει οπιϲθεν ημων", "24": "ο δε αποκριθειϲ ειπεν ουκ απεϲταλην ει μη ειϲ τα προβατα τα απολωλοτα οικου ιϲραηλ", "25": "η δε ελθουϲα προϲεκυνει αυτω λεγουϲα κυριε βοηθει μοι", "26": "ο δε αποκριθειϲ ειπεν ουκ εϲτι καλον λαβειν τον αρτον των τεκνων και βαλειν τοιϲ κυναριοιϲ", "27": "η δε ειπε ναι κυριε και γαρ τα κυναρια εϲθιει απο των ψιχιων των πιπτοντων απο τηϲ τραπεζηϲ των κυριων αυτων", "28": "τοτε αποκριθειϲ ο ιηϲουϲ ειπεν αυτη ω γυναι μεγαλη ϲου η πιϲτιϲ γενηθητω ϲοι ωϲ θελειϲ και ιαθη η θυγατηρ αυτηϲ απο τηϲ ωραϲ εκεινηϲ", "29": "και μεταβαϲ εκειθεν ο ιηϲουϲ ηλθε παρα την θαλαϲϲαν τηϲ γαλιλαιαϲ και αναβαϲ ειϲ το οροϲ εκαθητο εκει", "30": "και προϲηλθον αυτω οχλοι πολλοι εχοντεϲ μεθ εαυτων χωλουϲ τυφλουϲ κωφουϲ κυλλουϲ και ετερουϲ πολλουϲ και ερριψαν αυτουϲ παρα τουϲ ποδαϲ του ιηϲου και εθεραπευϲεν αυτουϲ", "31": "ωϲτε τουϲ οχλουϲ θαυμαϲαι βλεπονταϲ κωφουϲ λαλουνταϲ κυλλουϲ υγιειϲ χωλουϲ περιπατουνταϲ και τυφλουϲ βλεπονταϲ και εδοξαϲαν τον θεον ιϲραηλ", "32": "ο δε ιηϲουϲ προϲκαλεϲαμενοϲ τουϲ μαθηταϲ αυτου ειπε ϲπλαγχνιζομαι επι τον οχλον οτι ηδη ημεραϲ τρειϲ προϲμενουϲι μοι και ουκ εχουϲι τι φαγωϲι και απολυϲαι αυτουϲ νηϲτειϲ ου θελω μηποτε εκλυθωϲιν εν τη οδω", "33": "και λεγουϲιν αυτω οι μαθηται αυτου ποθεν ημιν εν ερημια αρτοι τοϲουτοι ωϲτε χορταϲαι οχλον τοϲουτον", "34": "και λεγει αυτοιϲ ο ιηϲουϲ ποϲουϲ αρτουϲ εχετε οι δε ειπον επτα και ολιγα ιχθυδια", "35": "και εκελευϲε τοιϲ οχλοιϲ αναπεϲειν επι την γην", "36": "και λαβων τουϲ επτα αρτουϲ και τουϲ ιχθυαϲ ευχαριϲτηϲαϲ εκλαϲε και εδωκε τοιϲ μαθηταιϲ αυτου οι δε μαθηται τω οχλω", "37": "και εφαγον παντεϲ και εχορταϲθηϲαν και ηραν το περιϲϲευον των κλαϲματων επτα ϲπυριδαϲ πληρειϲ", "38": "οι δε εϲθιοντεϲ ηϲαν τετρακιϲχιλιοι ανδρεϲ χωριϲ γυναικων και παιδιων", "39": "και απολυϲαϲ τουϲ οχλουϲ ενεβη ειϲ το πλοιον και ηλθεν ειϲ τα ορια μαγδαλα"}