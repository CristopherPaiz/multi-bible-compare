{"1": "και οτε ηγγιϲαν ειϲ ιεροϲολυμα και ηλθον ειϲ βηθφαγη προϲ το οροϲ των ελαιων τοτε ο ιηϲουϲ απεϲτειλε δυο μαθηταϲ", "2": "λεγων αυτοιϲ πορευθητε ειϲ την κωμην την απεναντι υμων και ευθεωϲ ευρηϲετε ονον δεδεμενην και πωλον μετ αυτηϲ λυϲαντεϲ αγαγετε μοι", "3": "και εαν τιϲ υμιν ειπη τι ερειτε οτι ο κυριοϲ αυτων χρειαν εχει ευθεωϲ δε αποϲτελει αυτουϲ", "4": "τουτο δε ολον γεγονεν ινα πληρωθη το ρηθεν δια του προφητου λεγοντοϲ", "5": "ειπατε τη θυγατρι ϲιων ιδου ο βαϲιλευϲ ϲου ερχεται ϲοι πραυϲ και επιβεβηκωϲ επι ονον και πωλον υιον υποζυγιου", "6": "πορευθεντεϲ δε οι μαθηται και ποιηϲαντεϲ καθωϲ προϲεταξεν αυτοιϲ ο ιηϲουϲ", "7": "ηγαγον την ονον και τον πωλον και επεθηκαν επανω αυτων τα ιματια αυτων και επεκαθιϲεν επανω αυτων", "8": "ο δε πλειϲτοϲ οχλοϲ εϲτρωϲαν εαυτων τα ιματια εν τη οδω αλλοι δε εκοπτον κλαδουϲ απο των δενδρων και εϲτρωννυον εν τη οδω", "9": "οι δε οχλοι οι προαγοντεϲ και οι ακολουθουντεϲ εκραζον λεγοντεϲ ωϲαννα τω υιω δαβιδ ευλογημενοϲ ο ερχομενοϲ εν ονοματι κυριου ωϲαννα εν τοιϲ υψιϲτοιϲ", "10": "και ειϲελθοντοϲ αυτου ειϲ ιεροϲολυμα εϲειϲθη παϲα η πολιϲ λεγουϲα τιϲ εϲτιν ουτοϲ", "11": "οι δε οχλοι ελεγον ουτοϲ εϲτιν ιηϲουϲ ο προφητηϲ ο απο ναζαρετ τηϲ γαλιλαιαϲ", "12": "και ειϲηλθεν ο ιηϲουϲ ειϲ το ιερον του θεου και εξεβαλε πανταϲ τουϲ πωλουνταϲ και αγοραζονταϲ εν τω ιερω και ταϲ τραπεζαϲ των κολλυβιϲτων κατεϲτρεψε και ταϲ καθεδραϲ των πωλουντων ταϲ περιϲτεραϲ", "13": "και λεγει αυτοιϲ γεγραπται ο οικοϲ μου οικοϲ προϲευχηϲ κληθηϲεται υμειϲ δε αυτον εποιηϲατε ϲπηλαιον ληϲτων", "14": "και προϲηλθον αυτω τυφλοι και χωλοι εν τω ιερω και εθεραπευϲεν αυτουϲ", "15": "ιδοντεϲ δε οι αρχιερειϲ και οι γραμματειϲ τα θαυμαϲια α εποιηϲε και τουϲ παιδαϲ κραζονταϲ εν τω ιερω και λεγονταϲ ωϲαννα τω υιω δαβιδ ηγανακτηϲαν", "16": "και ειπον αυτω ακουειϲ τι ουτοι λεγουϲιν ο δε ιηϲουϲ λεγει αυτοιϲ ναι ουδεποτε ανεγνωτε οτι εκ ϲτοματοϲ νηπιων και θηλαζοντων κατηρτιϲω αινον", "17": "και καταλιπων αυτουϲ εξηλθεν εξω τηϲ πολεωϲ ειϲ βηθανιαν και ηυλιϲθη εκει", "18": "πρωιαϲ δε επαναγων ειϲ την πολιν επειναϲε", "19": "και ιδων ϲυκην μιαν επι τηϲ οδου ηλθεν επ αυτην και ουδεν ευρεν εν αυτη ει μη φυλλα μονον και λεγει αυτη μηκετι εκ ϲου καρποϲ γενηται ειϲ τον αιωνα και εξηρανθη παραχρημα η ϲυκη", "20": "και ιδοντεϲ οι μαθηται εθαυμαϲαν λεγοντεϲ πωϲ παραχρημα εξηρανθη η ϲυκη", "21": "αποκριθειϲ δε ο ιηϲουϲ ειπεν αυτοιϲ αμην λεγω υμιν εαν εχητε πιϲτιν και μη διακριθητε ου μονον το τηϲ ϲυκηϲ ποιηϲετε αλλα καν τω ορει τουτω ειπητε αρθητι και βληθητι ειϲ την θαλαϲϲαν γενηϲεται", "22": "και παντα οϲα αν αιτηϲητε εν τη προϲευχη πιϲτευοντεϲ ληψεϲθε", "23": "και ελθοντι αυτω ειϲ το ιερον προϲηλθον αυτω διδαϲκοντι οι αρχιερειϲ και οι πρεϲβυτεροι του λαου λεγοντεϲ εν ποια εξουϲια ταυτα ποιειϲ και τιϲ ϲοι εδωκε την εξουϲιαν ταυτην", "24": "αποκριθειϲ δε ο ιηϲουϲ ειπεν αυτοιϲ ερωτηϲω υμαϲ καγω λογον ενα ον εαν ειπητε μοι καγω υμιν ερω εν ποια εξουϲια ταυτα ποιω", "25": "το βαπτιϲμα ιωαννου ποθεν ην εξ ουρανου η εξ ανθρωπων οι δε διελογιζοντο παρ εαυτοιϲ λεγοντεϲ εαν ειπωμεν εξ ουρανου ερει ημιν δια τι ουν ουκ επιϲτευϲατε αυτω", "26": "εαν δε ειπωμεν εξ ανθρωπων φοβουμεθα τον οχλον παντεϲ γαρ εχουϲι τον ιωαννην ωϲ προφητην", "27": "και αποκριθεντεϲ τω ιηϲου ειπον ουκ οιδαμεν εφη αυτοιϲ και αυτοϲ ουδε εγω λεγω υμιν εν ποια εξουϲια ταυτα ποιω", "28": "τι δε υμιν δοκει ανθρωποϲ ειχε τεκνα δυο και προϲελθων τω πρωτω ειπε τεκνον υπαγε ϲημερον εργαζου εν τω αμπελωνι μου", "29": "ο δε αποκριθειϲ ειπεν ου θελω υϲτερον δε μεταμεληθειϲ απηλθε", "30": "και προϲελθων τω δευτερω ειπεν ωϲαυτωϲ ο δε αποκριθειϲ ειπεν εγω κυριε και ουκ απηλθε", "31": "τιϲ εκ των δυο εποιηϲε το θελημα του πατροϲ λεγουϲιν αυτω ο πρωτοϲ λεγει αυτοιϲ ο ιηϲουϲ αμην λεγω υμιν οτι οι τελωναι και αι πορναι προαγουϲιν υμαϲ ειϲ την βαϲιλειαν του θεου", "32": "ηλθε γαρ προϲ υμαϲ ιωαννηϲ εν οδω δικαιοϲυνηϲ και ουκ επιϲτευϲατε αυτω οι δε τελωναι και αι πορναι επιϲτευϲαν αυτω υμειϲ δε ιδοντεϲ ου μετεμεληθητε υϲτερον του πιϲτευϲαι αυτω", "33": "αλλην παραβολην ακουϲατε ανθρωποϲ τιϲ ην οικοδεϲποτηϲ οϲτιϲ εφυτευϲεν αμπελωνα και φραγμον αυτω περιεθηκε και ωρυξεν εν αυτω ληνον και ωκοδομηϲε πυργον και εξεδοτο αυτον γεωργοιϲ και απεδημηϲεν", "34": "οτε δε ηγγιϲεν ο καιροϲ των καρπων απεϲτειλε τουϲ δουλουϲ αυτου προϲ τουϲ γεωργουϲ λαβειν τουϲ καρπουϲ αυτου", "35": "και λαβοντεϲ οι γεωργοι τουϲ δουλουϲ αυτου ον μεν εδειραν ον δε απεκτειναν ον δε ελιθοβοληϲαν", "36": "παλιν απεϲτειλεν αλλουϲ δουλουϲ πλειοναϲ των πρωτων και εποιηϲαν αυτοιϲ ωϲαυτωϲ", "37": "υϲτερον δε απεϲτειλε προϲ αυτουϲ τον υιον αυτου λεγων εντραπηϲονται τον υιον μου", "38": "οι δε γεωργοι ιδοντεϲ τον υιον ειπον εν εαυτοιϲ ουτοϲ εϲτιν ο κληρονομοϲ δευτε αποκτεινωμεν αυτον και καταϲχωμεν την κληρονομιαν αυτου", "39": "και λαβοντεϲ αυτον εξεβαλον εξω του αμπελωνοϲ και απεκτειναν", "40": "οταν ουν ελθη ο κυριοϲ του αμπελωνοϲ τι ποιηϲει τοιϲ γεωργοιϲ εκεινοιϲ", "41": "λεγουϲιν αυτω κακουϲ κακωϲ απολεϲει αυτουϲ και τον αμπελωνα εκδοϲεται αλλοιϲ γεωργοιϲ οιτινεϲ αποδωϲουϲιν αυτω τουϲ καρπουϲ εν τοιϲ καιροιϲ αυτων", "42": "λεγει αυτοιϲ ο ιηϲουϲ ουδεποτε ανεγνωτε εν ταιϲ γραφαιϲ λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ παρα κυριου εγενετο αυτη και εϲτι θαυμαϲτη εν οφθαλμοιϲ ημων", "43": "δια τουτο λεγω υμιν οτι αρθηϲεται αφ υμων η βαϲιλεια του θεου και δοθηϲεται εθνει ποιουντι τουϲ καρπουϲ αυτηϲ", "44": "και ο πεϲων επι τον λιθον τουτον ϲυνθλαϲθηϲεται εφ ον δ αν πεϲη λικμηϲει αυτον", "45": "και ακουϲαντεϲ οι αρχιερειϲ και οι φαριϲαιοι ταϲ παραβολαϲ αυτου εγνωϲαν οτι περι αυτων λεγει", "46": "και ζητουντεϲ αυτον κρατηϲαι εφοβηθηϲαν τουϲ οχλουϲ επειδη ωϲ προφητην αυτον ειχον"}