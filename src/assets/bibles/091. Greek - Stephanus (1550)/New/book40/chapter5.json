{"1": "ιδων δε τουϲ οχλουϲ ανεβη ειϲ το οροϲ και καθιϲαντοϲ αυτου προϲηλθον αυτω οι μαθηται αυτου", "2": "και ανοιξαϲ το ϲτομα αυτου εδιδαϲκεν αυτουϲ λεγων", "3": "μακαριοι οι πτωχοι τω πνευματι οτι αυτων εϲτιν η βαϲιλεια των ουρανων", "4": "μακαριοι οι πενθουντεϲ οτι αυτοι παρακληθηϲονται", "5": "μακαριοι οι πραειϲ οτι αυτοι κληρονομηϲουϲι την γην", "6": "μακαριοι οι πεινωντεϲ και διψωντεϲ την δικαιοϲυνην οτι αυτοι χορταϲθηϲονται", "7": "μακαριοι οι ελεημονεϲ οτι αυτοι ελεηθηϲονται", "8": "μακαριοι οι καθαροι τη καρδια οτι αυτοι τον θεον οψονται", "9": "μακαριοι οι ειρηνοποιοι οτι αυτοι υιοι θεου κληθηϲονται", "10": "μακαριοι οι δεδιωγμενοι ενεκεν δικαιοϲυνηϲ οτι αυτων εϲτιν η βαϲιλεια των ουρανων", "11": "μακαριοι εϲτε οταν ονειδιϲωϲιν υμαϲ και διωξωϲι και ειπωϲι παν πονηρον ρημα καθ υμων ψευδομενοι ενεκεν εμου", "12": "χαιρετε και αγαλλιαϲθε οτι ο μιϲθοϲ υμων πολυϲ εν τοιϲ ουρανοιϲ ουτω γαρ εδιωξαν τουϲ προφηταϲ τουϲ προ υμων", "13": "υμειϲ εϲτε το αλαϲ τηϲ γηϲ εαν δε το αλαϲ μωρανθη εν τινι αλιϲθηϲεται ειϲ ουδεν ιϲχυει ετι ει μη βληθηναι εξω και καταπατειϲθαι υπο των ανθρωπων", "14": "υμειϲ εϲτε το φωϲ του κοϲμου ου δυναται πολιϲ κρυβηναι επανω ορουϲ κειμενη", "15": "ουδε καιουϲι λυχνον και τιθεαϲιν αυτον υπο τον μοδιον αλλ επι την λυχνιαν και λαμπει παϲι τοιϲ εν τη οικια", "16": "ουτω λαμψατω το φωϲ υμων εμπροϲθεν των ανθρωπων οπωϲ ιδωϲιν υμων τα καλα εργα και δοξαϲωϲι τον πατερα υμων τον εν τοιϲ ουρανοιϲ", "17": "μη νομιϲητε οτι ηλθον καταλυϲαι τον νομον η τουϲ προφηταϲ ουκ ηλθον καταλυϲαι αλλα πληρωϲαι", "18": "αμην γαρ λεγω υμιν εωϲ αν παρελθη ο ουρανοϲ και η γη ιωτα εν η μια κεραια ου μη παρελθη απο του νομου εωϲ αν παντα γενηται", "19": "οϲ εαν ουν λυϲη μιαν των εντολων τουτων των ελαχιϲτων και διδαξη ουτω τουϲ ανθρωπουϲ ελαχιϲτοϲ κληθηϲεται εν τη βαϲιλεια των ουρανων οϲ δ αν ποιηϲη και διδαξη ουτοϲ μεγαϲ κληθηϲεται εν τη βαϲιλεια των ουρανων", "20": "λεγω γαρ υμιν οτι εαν μη περιϲϲευϲη η δικαιοϲυνη υμων πλειον των γραμματεων και φαριϲαιων ου μη ειϲελθητε ειϲ την βαϲιλειαν των ουρανων", "21": "ηκουϲατε οτι ερρεθη τοιϲ αρχαιοιϲ ου φονευϲειϲ οϲ δ αν φονευϲη ενοχοϲ εϲται τη κριϲει", "22": "εγω δε λεγω υμιν οτι παϲ ο οργιζομενοϲ τω αδελφω αυτου εικη ενοχοϲ εϲται τη κριϲει οϲ δ αν ειπη τω αδελφω αυτου ρακα ενοχοϲ εϲται τω ϲυνεδριω οϲ δ αν ειπη μωρε ενοχοϲ εϲται ειϲ την γεενναν του πυροϲ", "23": "εαν ουν προϲφερηϲ το δωρον ϲου επι το θυϲιαϲτηριον κακει μνηϲθηϲ οτι ο αδελφοϲ ϲου εχει τι κατα ϲου", "24": "αφεϲ εκει το δωρον ϲου εμπροϲθεν του θυϲιαϲτηριου και υπαγε πρωτον διαλλαγηθι τω αδελφω ϲου και τοτε ελθων προϲφερε το δωρον ϲου", "25": "ιϲθι ευνοων τω αντιδικω ϲου ταχυ εωϲ οτου ει εν τη οδω μετ αυτου μηποτε ϲε παραδω ο αντιδικοϲ τω κριτη και ο κριτηϲ ϲε παραδω τω υπηρετη και ειϲ φυλακην βληθηϲη", "26": "αμην λεγω ϲοι ου μη εξελθηϲ εκειθεν εωϲ αν αποδωϲ τον εϲχατον κοδραντην", "27": "ηκουϲατε οτι ερρεθη τοιϲ αρχαιοιϲ ου μοιχευϲειϲ", "28": "εγω δε λεγω υμιν οτι παϲ ο βλεπων γυναικα προϲ το επιθυμηϲαι αυτηϲ ηδη εμοιχευϲεν αυτην εν τη καρδια αυτου", "29": "ει δε ο οφθαλμοϲ ϲου ο δεξιοϲ ϲκανδαλιζει ϲε εξελε αυτον και βαλε απο ϲου ϲυμφερει γαρ ϲοι ινα αποληται εν των μελων ϲου και μη ολον το ϲωμα ϲου βληθη ειϲ γεενναν", "30": "και ει η δεξια ϲου χειρ ϲκανδαλιζει ϲε εκκοψον αυτην και βαλε απο ϲου ϲυμφερει γαρ ϲοι ινα αποληται εν των μελων ϲου και μη ολον το ϲωμα ϲου βληθη ειϲ γεενναν", "31": "ερρεθη δε οτι οϲ αν απολυϲη την γυναικα αυτου δοτω αυτη αποϲταϲιον", "32": "εγω δε λεγω υμιν οτι οϲ αν απολυϲη την γυναικα αυτου παρεκτοϲ λογου πορνειαϲ ποιει αυτην μοιχαϲθαι και οϲ εαν απολελυμενην γαμηϲη μοιχαται", "33": "παλιν ηκουϲατε οτι ερρεθη τοιϲ αρχαιοιϲ ουκ επιορκηϲειϲ αποδωϲειϲ δε τω κυριω τουϲ ορκουϲ ϲου", "34": "εγω δε λεγω υμιν μη ομοϲαι ολωϲ μητε εν τω ουρανω οτι θρονοϲ εϲτι του θεου", "35": "μητε εν τη γη οτι υποποδιον εϲτι των ποδων αυτου μητε ειϲ ιεροϲολυμα οτι πολιϲ εϲτι του μεγαλου βαϲιλεωϲ", "36": "μητε εν τη κεφαλη ϲου ομοϲηϲ οτι ου δυναϲαι μιαν τριχα λευκην η μελαιναν ποιηϲαι", "37": "εϲτω δε ο λογοϲ υμων ναι ναι ου ου το δε περιϲϲον τουτων εκ του πονηρου εϲτιν", "38": "ηκουϲατε οτι ερρεθη οφθαλμον αντι οφθαλμου και οδοντα αντι οδοντοϲ", "39": "εγω δε λεγω υμιν μη αντιϲτηναι τω πονηρω αλλ οϲτιϲ ϲε ραπιϲει επι την δεξιαν ϲου ϲιαγονα ϲτρεψον αυτω και την αλλην", "40": "και τω θελοντι ϲοι κριθηναι και τον χιτωνα ϲου λαβειν αφεϲ αυτω και το ιματιον", "41": "και οϲτιϲ ϲε αγγαρευϲει μιλιον εν υπαγε μετ αυτου δυο", "42": "τω αιτουντι ϲε διδου και τον θελοντα απο ϲου δανειϲαϲθαι μη αποϲτραφηϲ", "43": "ηκουϲατε οτι ερρεθη αγαπηϲειϲ τον πληϲιον ϲου και μιϲηϲειϲ τον εχθρον ϲου", "44": "εγω δε λεγω υμιν αγαπατε τουϲ εχθρουϲ υμων ευλογειτε τουϲ καταρωμενουϲ υμαϲ καλωϲ ποιειτε τουϲ μιϲουνταϲ υμαϲ και προϲευχεϲθε υπερ των επηρεαζοντων υμαϲ και διωκοντων υμαϲ", "45": "οπωϲ γενηϲθε υιοι του πατροϲ υμων του εν ουρανοιϲ οτι τον ηλιον αυτου ανατελλει επι πονηρουϲ και αγαθουϲ και βρεχει επι δικαιουϲ και αδικουϲ", "46": "εαν γαρ αγαπηϲητε τουϲ αγαπωνταϲ υμαϲ τινα μιϲθον εχετε ουχι και οι τελωναι το αυτο ποιουϲι", "47": "και εαν αϲπαϲηϲθε τουϲ αδελφουϲ υμων μονον τι περιϲϲον ποιειτε ουχι και οι τελωναι ουτω ποιουϲιν", "48": "εϲεϲθε ουν υμειϲ τελειοι ωϲπερ ο πατηρ υμων ο εν τοιϲ ουρανοιϲ τελειοϲ εϲτι"}