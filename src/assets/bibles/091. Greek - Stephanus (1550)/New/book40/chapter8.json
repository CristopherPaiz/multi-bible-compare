{"1": "καταβαντι δε αυτω απο του ορουϲ ηκολουθηϲαν αυτω οχλοι πολλοι", "2": "και ιδου λεπροϲ ελθων προϲεκυνει αυτω λεγων κυριε εαν θεληϲ δυναϲαι με καθαριϲαι", "3": "και εκτειναϲ την χειρα ηψατο αυτου ο ιηϲουϲ λεγων θελω καθαριϲθητι και ευθεωϲ εκαθαριϲθη αυτου η λεπρα", "4": "και λεγει αυτω ο ιηϲουϲ ορα μηδενι ειπηϲ αλλ υπαγε ϲεαυτον δειξον τω ιερει και προϲενεγκε το δωρον ο προϲεταξε μωϲηϲ ειϲ μαρτυριον αυτοιϲ", "5": "ειϲελθοντι δε τω ιηϲου ειϲ καπερναουμ προϲηλθεν αυτω εκατονταρχοϲ παρακαλων αυτον", "6": "και λεγων κυριε ο παιϲ μου βεβληται εν τη οικια παραλυτικοϲ δεινωϲ βαϲανιζομενοϲ", "7": "και λεγει αυτω ο ιηϲουϲ εγω ελθων θεραπευϲω αυτον", "8": "και αποκριθειϲ ο εκατονταρχοϲ εφη κυριε ουκ ειμι ικανοϲ ινα μου υπο την ϲτεγην ειϲελθηϲ αλλα μονον ειπε λογον και ιαθηϲεται ο παιϲ μου", "9": "και γαρ εγω ανθρωποϲ ειμι υπο εξουϲιαν εχων υπ εμαυτον ϲτρατιωταϲ και λεγω τουτω πορευθητι και πορευεται και αλλω ερχου και ερχεται και τω δουλω μου ποιηϲον τουτο και ποιει", "10": "ακουϲαϲ δε ο ιηϲουϲ εθαυμαϲε και ειπε τοιϲ ακολουθουϲιν αμην λεγω υμιν ουδε εν τω ιϲραηλ τοϲαυτην πιϲτιν ευρον", "11": "λεγω δε υμιν οτι πολλοι απο ανατολων και δυϲμων ηξουϲι και ανακλιθηϲονται μετα αβρααμ και ιϲαακ και ιακωβ εν τη βαϲιλεια των ουρανων", "12": "οι δε υιοι τηϲ βαϲιλειαϲ εκβληθηϲονται ειϲ το ϲκοτοϲ το εξωτερον εκει εϲται ο κλαυθμοϲ και ο βρυγμοϲ των οδοντων", "13": "και ειπεν ο ιηϲουϲ τω εκατονταρχω υπαγε και ωϲ επιϲτευϲαϲ γενηθητω ϲοι και ιαθη ο παιϲ αυτου εν τη ωρα εκεινη", "14": "και ελθων ο ιηϲουϲ ειϲ την οικιαν πετρου ειδε την πενθεραν αυτου βεβλημενην και πυρεϲϲουϲαν", "15": "και ηψατο τηϲ χειροϲ αυτηϲ και αφηκεν αυτην ο πυρετοϲ και ηγερθη και διηκονει αυτοιϲ", "16": "οψιαϲ δε γενομενηϲ προϲηνεγκαν αυτω δαιμονιζομενουϲ πολλουϲ και εξεβαλε τα πνευματα λογω και πανταϲ τουϲ κακωϲ εχονταϲ εθεραπευϲεν", "17": "οπωϲ πληρωθη το ρηθεν δια ηϲαιου του προφητου λεγοντοϲ αυτοϲ ταϲ αϲθενειαϲ ημων ελαβε και ταϲ νοϲουϲ εβαϲταϲεν", "18": "ιδων δε ο ιηϲουϲ πολλουϲ οχλουϲ περι αυτον εκελευϲεν απελθειν ειϲ το περαν", "19": "και προϲελθων ειϲ γραμματευϲ ειπεν αυτω διδαϲκαλε ακολουθηϲω ϲοι οπου εαν απερχη", "20": "και λεγει αυτω ο ιηϲουϲ αι αλωπεκεϲ φωλεουϲ εχουϲι και τα πετεινα του ουρανου καταϲκηνωϲειϲ ο δε υιοϲ του ανθρωπου ουκ εχει που την κεφαλην κλινη", "21": "ετεροϲ δε των μαθητων αυτου ειπεν αυτω κυριε επιτρεψον μοι πρωτον απελθειν και θαψαι τον πατερα μου", "22": "ο δε ιηϲουϲ ειπεν αυτω ακολουθει μοι και αφεϲ τουϲ νεκρουϲ θαψαι τουϲ εαυτων νεκρουϲ", "23": "και εμβαντι αυτω ειϲ το πλοιον ηκολουθηϲαν αυτω οι μαθηται αυτου", "24": "και ιδου ϲειϲμοϲ μεγαϲ εγενετο εν τη θαλαϲϲη ωϲτε το πλοιον καλυπτεϲθαι υπο των κυματων αυτοϲ δε εκαθευδε", "25": "και προϲελθοντεϲ οι μαθηται αυτου ηγειραν αυτον λεγοντεϲ κυριε ϲωϲον ημαϲ απολλυμεθα", "26": "και λεγει αυτοιϲ τι δειλοι εϲτε ολιγοπιϲτοι τοτε εγερθειϲ επετιμηϲε τοιϲ ανεμοιϲ και τη θαλαϲϲη και εγενετο γαληνη μεγαλη", "27": "οι δε ανθρωποι εθαυμαϲαν λεγοντεϲ ποταποϲ εϲτιν ουτοϲ οτι και οι ανεμοι και η θαλαϲϲα υπακουουϲιν αυτω", "28": "και ελθοντι αυτω ειϲ το περαν ειϲ την χωραν των γεργεϲηνων υπηντηϲαν αυτω δυο δαιμονιζομενοι εκ των μνημειων εξερχομενοι χαλεποι λιαν ωϲτε μη ιϲχυειν τινα παρελθειν δια τηϲ οδου εκεινηϲ", "29": "και ιδου εκραξαν λεγοντεϲ τι ημιν και ϲοι ιηϲου υιε του θεου ηλθεϲ ωδε προ καιρου βαϲανιϲαι ημαϲ", "30": "ην δε μακραν απ αυτων αγελη χοιρων πολλων βοϲκομενη", "31": "οι δε δαιμονεϲ παρεκαλουν αυτον λεγοντεϲ ει εκβαλλειϲ ημαϲ επιτρεψον ημιν απελθειν ειϲ την αγελην των χοιρων", "32": "και ειπεν αυτοιϲ υπαγετε οι δε εξελθοντεϲ απηλθον ειϲ την αγελην των χοιρων και ιδου ωρμηϲε παϲα η αγελη των χοιρων κατα του κρημνου ειϲ την θαλαϲϲαν και απεθανον εν τοιϲ υδαϲιν", "33": "οι δε βοϲκοντεϲ εφυγον και απελθοντεϲ ειϲ την πολιν απηγγειλαν παντα και τα των δαιμονιζομενων", "34": "και ιδου παϲα η πολιϲ εξηλθεν ειϲ ϲυναντηϲιν τω ιηϲου και ιδοντεϲ αυτον παρεκαλεϲαν οπωϲ μεταβη απο των οριων αυτων"}