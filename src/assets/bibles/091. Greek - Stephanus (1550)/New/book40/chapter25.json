{"1": "τοτε ομοιωθηϲεται η βαϲιλεια των ουρανων δεκα παρθενοιϲ αιτινεϲ λαβουϲαι ταϲ λαμπαδαϲ αυτων εξηλθον ειϲ απαντηϲιν του νυμφιου", "2": "πεντε δε ηϲαν εξ αυτων φρονιμοι και αι πεντε μωραι", "3": "αιτινεϲ μωραι λαβουϲαι ταϲ λαμπαδαϲ εαυτων ουκ ελαβον μεθ εαυτων ελαιον", "4": "αι δε φρονιμοι ελαβον ελαιον εν τοιϲ αγγειοιϲ αυτων μετα των λαμπαδων αυτων", "5": "χρονιζοντοϲ δε του νυμφιου ενυϲταξαν παϲαι και εκαθευδον", "6": "μεϲηϲ δε νυκτοϲ κραυγη γεγονεν ιδου ο νυμφιοϲ ερχεται εξερχεϲθε ειϲ απαντηϲιν αυτου", "7": "τοτε ηγερθηϲαν παϲαι αι παρθενοι εκειναι και εκοϲμηϲαν ταϲ λαμπαδαϲ αυτων", "8": "αι δε μωραι ταιϲ φρονιμοιϲ ειπον δοτε ημιν εκ του ελαιου υμων οτι αι λαμπαδεϲ ημων ϲβεννυνται", "9": "απεκριθηϲαν δε αι φρονιμοι λεγουϲαι μηποτε ουκ αρκεϲη ημιν και υμιν πορευεϲθε δε μαλλον προϲ τουϲ πωλουνταϲ και αγοραϲατε εαυταιϲ", "10": "απερχομενων δε αυτων αγοραϲαι ηλθεν ο νυμφιοϲ και αι ετοιμοι ειϲηλθον μετ αυτου ειϲ τουϲ γαμουϲ και εκλειϲθη η θυρα", "11": "υϲτερον δε ερχονται και αι λοιπαι παρθενοι λεγουϲαι κυριε κυριε ανοιξον ημιν", "12": "ο δε αποκριθειϲ ειπεν αμην λεγω υμιν ουκ οιδα υμαϲ", "13": "γρηγορειτε ουν οτι ουκ οιδατε την ημεραν ουδε την ωραν εν η ο υιοϲ του ανθρωπου ερχεται", "14": "ωϲπερ γαρ ανθρωποϲ αποδημων εκαλεϲε τουϲ ιδιουϲ δουλουϲ και παρεδωκεν αυτοιϲ τα υπαρχοντα αυτου", "15": "και ω μεν εδωκε πεντε ταλαντα ω δε δυο ω δε εν εκαϲτω κατα την ιδιαν δυναμιν και απεδημηϲεν ευθεωϲ", "16": "πορευθειϲ δε ο τα πεντε ταλαντα λαβων ειργαϲατο εν αυτοιϲ και εποιηϲεν αλλα πεντε ταλαντα", "17": "ωϲαυτωϲ και ο τα δυο εκερδηϲε και αυτοϲ αλλα δυο", "18": "ο δε το εν λαβων απελθων ωρυξεν εν τη γη και απεκρυψε το αργυριον του κυριου αυτου", "19": "μετα δε χρονον πολυν ερχεται ο κυριοϲ των δουλων εκεινων και ϲυναιρει μετ αυτων λογον", "20": "και προϲελθων ο τα πεντε ταλαντα λαβων προϲηνεγκεν αλλα πεντε ταλαντα λεγων κυριε πεντε ταλαντα μοι παρεδωκαϲ ιδε αλλα πεντε ταλαντα εκερδηϲα επ αυτοιϲ", "21": "εφη δε αυτω ο κυριοϲ αυτου ευ δουλε αγαθε και πιϲτε επι ολιγα ηϲ πιϲτοϲ επι πολλων ϲε καταϲτηϲω ειϲελθε ειϲ την χαραν του κυριου ϲου", "22": "προϲελθων δε και ο τα δυο ταλαντα λαβων ειπε κυριε δυο ταλαντα μοι παρεδωκαϲ ιδε αλλα δυο ταλαντα εκερδηϲα επ αυτοιϲ", "23": "εφη αυτω ο κυριοϲ αυτου ευ δουλε αγαθε και πιϲτε επι ολιγα ηϲ πιϲτοϲ επι πολλων ϲε καταϲτηϲω ειϲελθε ειϲ την χαραν του κυριου ϲου", "24": "προϲελθων δε και ο το εν ταλαντον ειληφωϲ ειπε κυριε εγνων ϲε οτι ϲκληροϲ ει ανθρωποϲ θεριζων οπου ουκ εϲπειραϲ και ϲυναγων οθεν ου διεϲκορπιϲαϲ", "25": "και φοβηθειϲ απελθων εκρυψα το ταλαντον ϲου εν τη γη ιδε εχειϲ το ϲον", "26": "αποκριθειϲ δε ο κυριοϲ αυτου ειπεν αυτω πονηρε δουλε και οκνηρε ηδειϲ οτι θεριζω οπου ουκ εϲπειρα και ϲυναγω οθεν ου διεϲκορπιϲα", "27": "εδει ουν ϲε βαλειν το αργυριον μου τοιϲ τραπεζιταιϲ και ελθων εγω εκομιϲαμην αν το εμον ϲυν τοκω", "28": "αρατε ουν απ αυτου το ταλαντον και δοτε τω εχοντι τα δεκα ταλαντα", "29": "τω γαρ εχοντι παντι δοθηϲεται και περιϲϲευθηϲεται απο δε του μη εχοντοϲ και ο εχει αρθηϲεται απ αυτου", "30": "και τον αχρειον δουλον εκβαλλετε ειϲ το ϲκοτοϲ το εξωτερον εκει εϲται ο κλαυθμοϲ και ο βρυγμοϲ των οδοντων", "31": "οταν δε ελθη ο υιοϲ του ανθρωπου εν τη δοξη αυτου και παντεϲ οι αγιοι αγγελοι μετ αυτου τοτε καθιϲει επι θρονου δοξηϲ αυτου", "32": "και ϲυναχθηϲεται εμπροϲθεν αυτου παντα τα εθνη και αφοριει αυτουϲ απ αλληλων ωϲπερ ο ποιμην αφοριζει τα προβατα απο των εριφων", "33": "και ϲτηϲει τα μεν προβατα εκ δεξιων αυτου τα δε εριφια εξ ευωνυμων", "34": "τοτε ερει ο βαϲιλευϲ τοιϲ εκ δεξιων αυτου δευτε οι ευλογημενοι του πατροϲ μου κληρονομηϲατε την ητοιμαϲμενην υμιν βαϲιλειαν απο καταβοληϲ κοϲμου", "35": "επειναϲα γαρ και εδωκατε μοι φαγειν εδιψηϲα και εποτιϲατε με ξενοϲ ημην και ϲυνηγαγετε με", "36": "γυμνοϲ και περιεβαλετε με ηϲθενηϲα και επεϲκεψαϲθε με εν φυλακη ημην και ηλθετε προϲ με", "37": "τοτε αποκριθηϲονται αυτω οι δικαιοι λεγοντεϲ κυριε ποτε ϲε ειδομεν πεινωντα και εθρεψαμεν η διψωντα και εποτιϲαμεν", "38": "ποτε δε ϲε ειδομεν ξενον και ϲυνηγαγομεν η γυμνον και περιεβαλομεν", "39": "ποτε δε ϲε ειδομεν αϲθενη η εν φυλακη και ηλθομεν προϲ ϲε", "40": "και αποκριθειϲ ο βαϲιλευϲ ερει αυτοιϲ αμην λεγω υμιν εφ οϲον εποιηϲατε ενι τουτων των αδελφων μου των ελαχιϲτων εμοι εποιηϲατε", "41": "τοτε ερει και τοιϲ εξ ευωνυμων πορευεϲθε απ εμου οι κατηραμενοι ειϲ το πυρ το αιωνιον το ητοιμαϲμενον τω διαβολω και τοιϲ αγγελοιϲ αυτου", "42": "επειναϲα γαρ και ουκ εδωκατε μοι φαγειν εδιψηϲα και ουκ εποτιϲατε με", "43": "ξενοϲ ημην και ου ϲυνηγαγετε με γυμνοϲ και ου περιεβαλετε με αϲθενηϲ και εν φυλακη και ουκ επεϲκεψαϲθε με", "44": "τοτε αποκριθηϲονται αυτω και αυτοι λεγοντεϲ κυριε ποτε ϲε ειδομεν πεινωντα η διψωντα η ξενον η γυμνον η αϲθενη η εν φυλακη και ου διηκονηϲαμεν ϲοι", "45": "τοτε αποκριθηϲεται αυτοιϲ λεγων αμην λεγω υμιν εφ οϲον ουκ εποιηϲατε ενι τουτων των ελαχιϲτων ουδε εμοι εποιηϲατε", "46": "και απελευϲονται ουτοι ειϲ κολαϲιν αιωνιον οι δε δικαιοι ειϲ ζωην αιωνιον"}