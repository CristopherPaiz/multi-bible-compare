{"1": "βιβλοϲ γενεϲεωϲ ιηϲου χριϲτου υιου δαβιδ υιου αβρααμ", "2": "αβρααμ εγεννηϲε τον ιϲαακ ιϲαακ δε εγεννηϲε τον ιακωβ ιακωβ δε εγεννηϲε τον ιουδαν και τουϲ αδελφουϲ αυτου", "3": "ιουδαϲ δε εγεννηϲε τον φαρεϲ και τον ζαρα εκ τηϲ θαμαρ φαρεϲ δε εγεννηϲε τον εϲρωμ εϲρωμ δε εγεννηϲε τον αραμ", "4": "αραμ δε εγεννηϲε τον αμιναδαβ αμιναδαβ δε εγεννηϲε τον νααϲϲων νααϲϲων δε εγεννηϲε τον ϲαλμων", "5": "ϲαλμων δε εγεννηϲε τον βοοζ εκ τηϲ ραχαβ βοοζ δε εγεννηϲε τον ωβηδ εκ τηϲ ρουθ ωβηδ δε εγεννηϲε τον ιεϲϲαι", "6": "ιεϲϲαι δε εγεννηϲε τον δαβιδ τον βαϲιλεα δαβιδ δε ο βαϲιλευϲ εγεννηϲε τον ϲολομωντα εκ τηϲ του ουριου", "7": "ϲολομων δε εγεννηϲε τον ροβοαμ ροβοαμ δε εγεννηϲε τον αβια αβια δε εγεννηϲε τον αϲα", "8": "αϲα δε εγεννηϲε τον ιωϲαφατ ιωϲαφατ δε εγεννηϲε τον ιωραμ ιωραμ δε εγεννηϲε τον οζιαν", "9": "οζιαϲ δε εγεννηϲε τον ιωαθαμ ιωαθαμ δε εγεννηϲε τον αχαζ αχαζ δε εγεννηϲε τον εζεκιαν", "10": "εζεκιαϲ δε εγεννηϲε τον μαναϲϲη μαναϲϲηϲ δε εγεννηϲε τον αμων αμων δε εγεννηϲε τον ιωϲιαν", "11": "ιωϲιαϲ δε εγεννηϲε τον ιεχονιαν και τουϲ αδελφουϲ αυτου επι τηϲ μετοικεϲιαϲ βαβυλωνοϲ", "12": "μετα δε την μετοικεϲιαν βαβυλωνοϲ ιεχονιαϲ εγεννηϲε τον ϲαλαθιηλ ϲαλαθιηλ δε εγεννηϲε τον ζοροβαβελ", "13": "ζοροβαβελ δε εγεννηϲε τον αβιουδ αβιουδ δε εγεννηϲε τον ελιακειμ ελιακειμ δε εγεννηϲε τον αζωρ", "14": "αζωρ δε εγεννηϲε τον ϲαδωκ ϲαδωκ δε εγεννηϲε τον αχειμ αχειμ δε εγεννηϲε τον ελιουδ", "15": "ελιουδ δε εγεννηϲε τον ελεαζαρ ελεαζαρ δε εγεννηϲε τον ματθαν ματθαν δε εγεννηϲε τον ιακωβ", "16": "ιακωβ δε εγεννηϲε τον ιωϲηφ τον ανδρα μαριαϲ εξ ηϲ εγεννηθη ιηϲουϲ ο λεγομενοϲ χριϲτοϲ", "17": "παϲαι ουν αι γενεαι απο αβρααμ εωϲ δαβιδ γενεαι δεκατεϲϲαρεϲ και απο δαβιδ εωϲ τηϲ μετοικεϲιαϲ βαβυλωνοϲ γενεαι δεκατεϲϲαρεϲ και απο τηϲ μετοικεϲιαϲ βαβυλωνοϲ εωϲ του χριϲτου γενεαι δεκατεϲϲαρεϲ", "18": "του δε ιηϲου χριϲτου η γεννηϲιϲ ουτωϲ ην μνηϲτευθειϲηϲ γαρ τηϲ μητροϲ αυτου μαριαϲ τω ιωϲηφ πριν η ϲυνελθειν αυτουϲ ευρεθη εν γαϲτρι εχουϲα εκ πνευματοϲ αγιου", "19": "ιωϲηφ δε ο ανηρ αυτηϲ δικαιοϲ ων και μη θελων αυτην παραδειγματιϲαι εβουληθη λαθρα απολυϲαι αυτην", "20": "ταυτα δε αυτου ενθυμηθεντοϲ ιδου αγγελοϲ κυριου κατ οναρ εφανη αυτω λεγων ιωϲηφ υιοϲ δαβιδ μη φοβηθηϲ παραλαβειν μαριαμ την γυναικα ϲου το γαρ εν αυτη γεννηθεν εκ πνευματοϲ εϲτιν αγιου", "21": "τεξεται δε υιον και καλεϲειϲ το ονομα αυτου ιηϲουν αυτοϲ γαρ ϲωϲει τον λαον αυτου απο των αμαρτιων αυτων", "22": "τουτο δε ολον γεγονεν ινα πληρωθη το ρηθεν υπο του κυριου δια του προφητου λεγοντοϲ", "23": "ιδου η παρθενοϲ εν γαϲτρι εξει και τεξεται υιον και καλεϲουϲι το ονομα αυτου εμμανουηλ ο εϲτι μεθερμηνευομενον μεθ ημων ο θεοϲ", "24": "διεγερθειϲ δε ο ιωϲηφ απο του υπνου εποιηϲεν ωϲ προϲεταξεν αυτω ο αγγελοϲ κυριου και παρελαβε την γυναικα αυτου", "25": "και ουκ εγινωϲκεν αυτην εωϲ ου ετεκε τον υιον αυτηϲ τον πρωτοτοκον και εκαλεϲε το ονομα αυτου ιηϲουν"}