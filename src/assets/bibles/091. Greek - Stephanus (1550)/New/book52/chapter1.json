{"1": "παυλοϲ και ϲιλουανοϲ και τιμοθεοϲ τη εκκληϲια θεϲϲαλονικεων εν θεω πατρι και κυριω ιηϲου χριϲτω χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "2": "ευχαριϲτουμεν τω θεω παντοτε περι παντων υμων μνειαν υμων ποιουμενοι επι των προϲευχων ημων αδιαλειπτωϲ", "3": "μνημονευοντεϲ υμων του εργου τηϲ πιϲτεωϲ και του κοπου τηϲ αγαπηϲ και τηϲ υπομονηϲ τηϲ ελπιδοϲ του κυριου ημων ιηϲου χριϲτου εμπροϲθεν του θεου και πατροϲ ημων", "4": "ειδοτεϲ αδελφοι ηγαπημενοι υπο θεου την εκλογην υμων", "5": "οτι το ευαγγελιον ημων ουκ εγενηθη ειϲ υμαϲ εν λογω μονον αλλα και εν δυναμει και εν πνευματι αγιω και εν πληροφορια πολλη καθωϲ οιδατε οιοι εγενηθημεν εν υμιν δι υμαϲ", "6": "και υμειϲ μιμηται ημων εγενηθητε και του κυριου δεξαμενοι τον λογον εν θλιψει πολλη μετα χαραϲ πνευματοϲ αγιου", "7": "ωϲτε γενεϲθαι υμαϲ τυπουϲ παϲι τοιϲ πιϲτευουϲιν εν τη μακεδονια και τη αχαια", "8": "αφ υμων γαρ εξηχηται ο λογοϲ του κυριου ου μονον εν τη μακεδονια και αχαια αλλα και εν παντι τοπω η πιϲτιϲ υμων η προϲ τον θεον εξεληλυθεν ωϲτε μη χρειαν ημαϲ εχειν λαλειν τι", "9": "αυτοι γαρ περι ημων απαγγελλουϲιν οποιαν ειϲοδον εχομεν προϲ υμαϲ και πωϲ επεϲτρεψατε προϲ τον θεον απο των ειδωλων δουλευειν θεω ζωντι και αληθινω", "10": "και αναμενειν τον υιον αυτου εκ των ουρανων ον ηγειρεν εκ νεκρων ιηϲουν τον ρυομενον ημαϲ απο τηϲ οργηϲ τηϲ ερχομενηϲ"}