{"1": "διο μηκετι ϲτεγοντεϲ ευδοκηϲαμεν καταλειφθηναι εν αθηναιϲ μονοι", "2": "και επεμψαμεν τιμοθεον τον αδελφον ημων και διακονον του θεου και ϲυνεργον ημων εν τω ευαγγελιω του χριϲτου ειϲ το ϲτηριξαι υμαϲ και παρακαλεϲαι υμαϲ περι τηϲ πιϲτεωϲ υμων", "3": "τω μηδενα ϲαινεϲθαι εν ταιϲ θλιψεϲι ταυταιϲ αυτοι γαρ οιδατε οτι ειϲ τουτο κειμεθα", "4": "και γαρ οτε προϲ υμαϲ ημεν προελεγομεν υμιν οτι μελλομεν θλιβεϲθαι καθωϲ και εγενετο και οιδατε", "5": "δια τουτο καγω μηκετι ϲτεγων επεμψα ειϲ το γνωναι την πιϲτιν υμων μη πωϲ επειραϲεν υμαϲ ο πειραζων και ειϲ κενον γενηται ο κοποϲ ημων", "6": "αρτι δε ελθοντοϲ τιμοθεου προϲ ημαϲ αφ υμων και ευαγγελιϲαμενου ημιν την πιϲτιν και την αγαπην υμων και οτι εχετε μνειαν ημων αγαθην παντοτε επιποθουντεϲ ημαϲ ιδειν καθαπερ και ημειϲ υμαϲ", "7": "δια τουτο παρεκληθημεν αδελφοι εφ υμιν επι παϲη τη θλιψει και αναγκη ημων δια τηϲ υμων πιϲτεωϲ", "8": "οτι νυν ζωμεν εαν υμειϲ ϲτηκητε εν κυριω", "9": "τινα γαρ ευχαριϲτιαν δυναμεθα τω θεω ανταποδουναι περι υμων επι παϲη τη χαρα η χαιρομεν δι υμαϲ εμπροϲθεν του θεου ημων", "10": "νυκτοϲ και ημεραϲ υπερ εκ περιϲϲου δεομενοι ειϲ το ιδειν υμων το προϲωπον και καταρτιϲαι τα υϲτερηματα τηϲ πιϲτεωϲ υμων", "11": "αυτοϲ δε ο θεοϲ και πατηρ ημων και ο κυριοϲ ημων ιηϲουϲ χριϲτοϲ κατευθυναι την οδον ημων προϲ υμαϲ", "12": "υμαϲ δε ο κυριοϲ πλεοναϲαι και περιϲϲευϲαι τη αγαπη ειϲ αλληλουϲ και ειϲ πανταϲ καθαπερ και ημειϲ ειϲ υμαϲ", "13": "ειϲ το ϲτηριξαι υμων ταϲ καρδιαϲ αμεμπτουϲ εν αγιωϲυνη εμπροϲθεν του θεου και πατροϲ ημων εν τη παρουϲια του κυριου ημων ιηϲου χριϲτου μετα παντων των αγιων αυτου"}