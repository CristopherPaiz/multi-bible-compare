{"1": "αυτοι γαρ οιδατε αδελφοι την ειϲοδον ημων την προϲ υμαϲ οτι ου κενη γεγονεν", "2": "αλλα και προπαθοντεϲ και υβριϲθεντεϲ καθωϲ οιδατε εν φιλιπποιϲ επαρρηϲιαϲαμεθα εν τω θεω ημων λαληϲαι προϲ υμαϲ το ευαγγελιον του θεου εν πολλω αγωνι", "3": "η γαρ παρακληϲιϲ ημων ουκ εκ πλανηϲ ουδε εξ ακαθαρϲιαϲ ουτε εν δολω", "4": "αλλα καθωϲ δεδοκιμαϲμεθα υπο του θεου πιϲτευθηναι το ευαγγελιον ουτω λαλουμεν ουχ ωϲ ανθρωποιϲ αρεϲκοντεϲ αλλα τω θεω τω δοκιμαζοντι ταϲ καρδιαϲ ημων", "5": "ουτε γαρ ποτε εν λογω κολακειαϲ εγενηθημεν καθωϲ οιδατε ουτε εν προφαϲει πλεονεξιαϲ θεοϲ μαρτυϲ", "6": "ουτε ζητουντεϲ εξ ανθρωπων δοξαν ουτε αφ υμων ουτε απ αλλων", "7": "δυναμενοι εν βαρει ειναι ωϲ χριϲτου αποϲτολοι αλλ εγενηθημεν ηπιοι εν μεϲω υμων ωϲ αν τροφοϲ θαλπη τα εαυτηϲ τεκνα", "8": "ουτωϲ ιμειρομενοι υμων ευδοκουμεν μεταδουναι υμιν ου μονον το ευαγγελιον του θεου αλλα και ταϲ εαυτων ψυχαϲ διοτι αγαπητοι ημιν γεγενηϲθε", "9": "μνημονευετε γαρ αδελφοι τον κοπον ημων και τον μοχθον νυκτοϲ γαρ και ημεραϲ εργαζομενοι προϲ το μη επιβαρηϲαι τινα υμων εκηρυξαμεν ειϲ υμαϲ το ευαγγελιον του θεου", "10": "υμειϲ μαρτυρεϲ και ο θεοϲ ωϲ οϲιωϲ και δικαιωϲ και αμεμπτωϲ υμιν τοιϲ πιϲτευουϲιν εγενηθημεν", "11": "καθαπερ οιδατε ωϲ ενα εκαϲτον υμων ωϲ πατηρ τεκνα εαυτου", "12": "παρακαλουντεϲ υμαϲ και παραμυθουμενοι και μαρτυρουμενοι ειϲ το περιπατηϲαι υμαϲ αξιωϲ του θεου του καλουντοϲ υμαϲ ειϲ την εαυτου βαϲιλειαν και δοξαν", "13": "δια τουτο και ημειϲ ευχαριϲτουμεν τω θεω αδιαλειπτωϲ οτι παραλαβοντεϲ λογον ακοηϲ παρ ημων του θεου εδεξαϲθε ου λογον ανθρωπων αλλα καθωϲ εϲτιν αληθωϲ λογον θεου οϲ και ενεργειται εν υμιν τοιϲ πιϲτευουϲιν", "14": "υμειϲ γαρ μιμηται εγενηθητε αδελφοι των εκκληϲιων του θεου των ουϲων εν τη ιουδαια εν χριϲτω ιηϲου οτι ταυτα επαθετε και υμειϲ υπο των ιδιων ϲυμφυλετων καθωϲ και αυτοι υπο των ιουδαιων", "15": "των και τον κυριον αποκτειναντων ιηϲουν και τουϲ ιδιουϲ προφηταϲ και υμαϲ εκδιωξαντων και θεω μη αρεϲκοντων και παϲιν ανθρωποιϲ εναντιων", "16": "κωλυοντων ημαϲ τοιϲ εθνεϲι λαληϲαι ινα ϲωθωϲιν ειϲ το αναπληρωϲαι αυτων ταϲ αμαρτιαϲ παντοτε εφθαϲε δε επ αυτουϲ η οργη ειϲ τελοϲ", "17": "ημειϲ δε αδελφοι απορφανιϲθεντεϲ αφ υμων προϲ καιρον ωραϲ προϲωπω ου καρδια περιϲϲοτερωϲ εϲπουδαϲαμεν το προϲωπον υμων ιδειν εν πολλη επιθυμια", "18": "διο ηθεληϲαμεν ελθειν προϲ υμαϲ εγω μεν παυλοϲ και απαξ και διϲ και ενεκοψεν ημαϲ ο ϲαταναϲ", "19": "τιϲ γαρ ημων ελπιϲ η χαρα η ϲτεφανοϲ καυχηϲεωϲ η ουχι και υμειϲ εμπροϲθεν του κυριου ημων ιηϲου χριϲτου εν τη αυτου παρουϲια", "20": "υμειϲ γαρ εϲτε η δοξα ημων και η χαρα"}