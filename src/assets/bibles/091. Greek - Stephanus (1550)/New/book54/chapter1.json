{"1": "παυλοϲ αποϲτολοϲ ιηϲου χριϲτου κατ επιταγην θεου ϲωτηροϲ ημων και κυριου ιηϲου χριϲτου τηϲ ελπιδοϲ ημων", "2": "τιμοθεω γνηϲιω τεκνω εν πιϲτει χαριϲ ελεοϲ ειρηνη απο θεου πατροϲ ημων και χριϲτου ιηϲου του κυριου ημων", "3": "καθωϲ παρεκαλεϲα ϲε προϲμειναι εν εφεϲω πορευομενοϲ ειϲ μακεδονιαν ινα παραγγειληϲ τιϲι μη ετεροδιδαϲκαλειν", "4": "μηδε προϲεχειν μυθοιϲ και γενεαλογιαιϲ απεραντοιϲ αιτινεϲ ζητηϲειϲ παρεχουϲι μαλλον η οικονομιαν θεου την εν πιϲτει", "5": "το δε τελοϲ τηϲ παραγγελιαϲ εϲτιν αγαπη εκ καθαραϲ καρδιαϲ και ϲυνειδηϲεωϲ αγαθηϲ και πιϲτεωϲ ανυποκριτου", "6": "ων τινεϲ αϲτοχηϲαντεϲ εξετραπηϲαν ειϲ ματαιολογιαν", "7": "θελοντεϲ ειναι νομοδιδαϲκαλοι μη νοουντεϲ μητε α λεγουϲι μητε περι τινων διαβεβαιουνται", "8": "οιδαμεν δε οτι καλοϲ ο νομοϲ εαν τιϲ αυτω νομιμωϲ χρηται", "9": "ειδωϲ τουτο οτι δικαιω νομοϲ ου κειται ανομοιϲ δε και ανυποτακτοιϲ αϲεβεϲι και αμαρτωλοιϲ ανοϲιοιϲ και βεβηλοιϲ πατραλωαιϲ καιϲ μητραλωαιϲ ανδροφονοιϲ", "10": "πορνοιϲ αρϲενοκοιταιϲ ανδραποδιϲταιϲ ψευϲταιϲ επιορκοιϲ και ει τι ετερον τη υγιαινουϲη διδαϲκαλια αντικειται", "11": "κατα το ευαγγελιον τηϲ δοξηϲ του μακαριου θεου ο επιϲτευθην εγω", "12": "και χαριν εχω τω ενδυναμωϲαντι με χριϲτω ιηϲου τω κυριω ημων οτι πιϲτον με ηγηϲατο θεμενοϲ ειϲ διακονιαν", "13": "τον προτερον οντα βλαϲφημον και διωκτην και υβριϲτην αλλ ηλεηθην οτι αγνοων εποιηϲα εν απιϲτια", "14": "υπερεπλεοναϲε δε η χαριϲ του κυριου ημων μετα πιϲτεωϲ και αγαπηϲ τηϲ εν χριϲτω ιηϲου", "15": "πιϲτοϲ ο λογοϲ και παϲηϲ αποδοχηϲ αξιοϲ οτι χριϲτοϲ ιηϲουϲ ηλθεν ειϲ τον κοϲμον αμαρτωλουϲ ϲωϲαι ων πρωτοϲ ειμι εγω", "16": "αλλα δια τουτο ηλεηθην ινα εν εμοι πρωτω ενδειξηται ιηϲουϲ χριϲτοϲ την παϲαν μακροθυμιαν προϲ υποτυπωϲιν των μελλοντων πιϲτευειν επ αυτω ειϲ ζωην αιωνιον", "17": "τω δε βαϲιλει των αιωνων αφθαρτω αορατω μονω ϲοφω θεω τιμη και δοξα ειϲ τουϲ αιωναϲ των αιωνων αμην", "18": "ταυτην την παραγγελιαν παρατιθεμαι ϲοι τεκνον τιμοθεε κατα ταϲ προαγουϲαϲ επι ϲε προφητειαϲ ινα ϲτρατευη εν αυταιϲ την καλην ϲτρατειαν", "19": "εχων πιϲτιν και αγαθην ϲυνειδηϲιν ην τινεϲ απωϲαμενοι περι την πιϲτιν εναυαγηϲαν", "20": "ων εϲτιν υμεναιοϲ και αλεξανδροϲ ουϲ παρεδωκα τω ϲατανα ινα παιδευθωϲι μη βλαϲφημειν"}