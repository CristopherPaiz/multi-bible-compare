{"1": "το δε πνευμα ρητωϲ λεγει οτι εν υϲτεροιϲ καιροιϲ αποϲτηϲονται τινεϲ τηϲ πιϲτεωϲ προϲεχοντεϲ πνευμαϲι πλανοιϲ και διδαϲκαλιαιϲ δαιμονιων", "2": "εν υποκριϲει ψευδολογων κεκαυτηριαϲμενων την ιδιαν ϲυνειδηϲιν", "3": "κωλυοντων γαμειν απεχεϲθαι βρωματων α ο θεοϲ εκτιϲεν ειϲ μεταληψιν μετα ευχαριϲτιαϲ τοιϲ πιϲτοιϲ και επεγνωκοϲι την αληθειαν", "4": "οτι παν κτιϲμα θεου καλον και ουδεν αποβλητον μετα ευχαριϲτιαϲ λαμβανομενον", "5": "αγιαζεται γαρ δια λογου θεου και εντευξεωϲ", "6": "ταυτα υποτιθεμενοϲ τοιϲ αδελφοιϲ καλοϲ εϲη διακονοϲ ιηϲου χριϲτου εντρεφομενοϲ τοιϲ λογοιϲ τηϲ πιϲτεωϲ και τηϲ καληϲ διδαϲκαλιαϲ η παρηκολουθηκαϲ", "7": "τουϲ δε βεβηλουϲ και γραωδειϲ μυθουϲ παραιτου γυμναζε δε ϲεαυτον προϲ ευϲεβειαν", "8": "η γαρ ϲωματικη γυμναϲια προϲ ολιγον εϲτιν ωφελιμοϲ η δε ευϲεβεια προϲ παντα ωφελιμοϲ εϲτιν επαγγελιαν εχουϲα ζωηϲ τηϲ νυν και τηϲ μελλουϲηϲ", "9": "πιϲτοϲ ο λογοϲ και παϲηϲ αποδοχηϲ αξιοϲ", "10": "ειϲ τουτο γαρ και κοπιωμεν και ονειδιζομεθα οτι ηλπικαμεν επι θεω ζωντι οϲ εϲτι ϲωτηρ παντων ανθρωπων μαλιϲτα πιϲτων", "11": "παραγγελλε ταυτα και διδαϲκε", "12": "μηδειϲ ϲου τηϲ νεοτητοϲ καταφρονειτω αλλα τυποϲ γινου των πιϲτων εν λογω εν αναϲτροφη εν αγαπη εν πνευματι εν πιϲτει εν αγνεια", "13": "εωϲ ερχομαι προϲεχε τη αναγνωϲει τη παρακληϲει τη διδαϲκαλια", "14": "μη αμελει του εν ϲοι χαριϲματοϲ ο εδοθη ϲοι δια προφητειαϲ μετα επιθεϲεωϲ των χειρων του πρεϲβυτεριου", "15": "ταυτα μελετα εν τουτοιϲ ιϲθι ινα ϲου η προκοπη φανερα η εν παϲιν", "16": "επεχε ϲεαυτω και τη διδαϲκαλια επιμενε αυτοιϲ τουτο γαρ ποιων και ϲεαυτον ϲωϲειϲ και τουϲ ακουονταϲ ϲου"}