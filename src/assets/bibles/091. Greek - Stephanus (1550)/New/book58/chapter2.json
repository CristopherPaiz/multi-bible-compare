{"1": "δια τουτο δει περιϲϲοτερωϲ ημαϲ προϲεχειν τοιϲ ακουϲθειϲι μηποτε παραρρυωμεν", "2": "ει γαρ ο δι αγγελων λαληθειϲ λογοϲ εγενετο βεβαιοϲ και παϲα παραβαϲιϲ και παρακοη ελαβεν ενδικον μιϲθαποδοϲιαν", "3": "πωϲ ημειϲ εκφευξομεθα τηλικαυτηϲ αμεληϲαντεϲ ϲωτηριαϲ ητιϲ αρχην λαβουϲα λαλειϲθαι δια του κυριου υπο των ακουϲαντων ειϲ ημαϲ εβεβαιωθη", "4": "ϲυνεπιμαρτυρουντοϲ του θεου ϲημειοιϲ τε και τεραϲι και ποικιλαιϲ δυναμεϲι και πνευματοϲ αγιου μεριϲμοιϲ κατα την αυτου θεληϲιν", "5": "ου γαρ αγγελοιϲ υπεταξε την οικουμενην την μελλουϲαν περι ηϲ λαλουμεν", "6": "διεμαρτυρατο δε που τιϲ λεγων τι εϲτιν ανθρωποϲ οτι μιμνηϲκη αυτου η υιοϲ ανθρωπου οτι επιϲκεπτη αυτον", "7": "ηλαττωϲαϲ αυτον βραχυ τι παρ αγγελουϲ δοξη και τιμη εϲτεφανωϲαϲ αυτον και κατεϲτηϲαϲ αυτον επι τα εργα των χειρων ϲου", "8": "παντα υπεταξαϲ υποκατω των ποδων αυτου εν γαρ τω υποταξαι αυτω τα παντα ουδεν αφηκεν αυτω ανυποτακτον νυν δε ουπω ορωμεν αυτω τα παντα υποτεταγμενα", "9": "τον δε βραχυ τι παρ αγγελουϲ ηλαττωμενον βλεπομεν ιηϲουν δια το παθημα του θανατου δοξη και τιμη εϲτεφανωμενον οπωϲ χαριτι θεου υπερ παντοϲ γευϲηται θανατου", "10": "επρεπε γαρ αυτω δι ον τα παντα και δι ου τα παντα πολλουϲ υιουϲ ειϲ δοξαν αγαγοντα τον αρχηγον τηϲ ϲωτηριαϲ αυτων δια παθηματων τελειωϲαι", "11": "ο τε γαρ αγιαζων και οι αγιαζομενοι εξ ενοϲ παντεϲ δι ην αιτιαν ουκ επαιϲχυνεται αδελφουϲ αυτουϲ καλειν", "12": "λεγων απαγγελω το ονομα ϲου τοιϲ αδελφοιϲ μου εν μεϲω εκκληϲιαϲ υμνηϲω ϲε", "13": "και παλιν εγω εϲομαι πεποιθωϲ επ αυτω και παλιν ιδου εγω και τα παιδια α μοι εδωκεν ο θεοϲ", "14": "επει ουν τα παιδια κεκοινωνηκε ϲαρκοϲ και αιματοϲ και αυτοϲ παραπληϲιωϲ μετεϲχε των αυτων ινα δια του θανατου καταργηϲη τον το κρατοϲ εχοντα του θανατου τουτ εϲτι τον διαβολον", "15": "και απαλλαξη τουτουϲ οϲοι φοβω θανατου δια παντοϲ του ζην ενοχοι ηϲαν δουλειαϲ", "16": "ου γαρ δηπου αγγελων επιλαμβανεται αλλα ϲπερματοϲ αβρααμ επιλαμβανεται", "17": "οθεν ωφειλε κατα παντα τοιϲ αδελφοιϲ ομοιωθηναι ινα ελεημων γενηται και πιϲτοϲ αρχιερευϲ τα προϲ τον θεον ειϲ το ιλαϲκεϲθαι ταϲ αμαρτιαϲ του λαου", "18": "εν ω γαρ πεπονθεν αυτοϲ πειραϲθειϲ δυναται τοιϲ πειραζομενοιϲ βοηθηϲαι"}