{"1": "διο αφεντεϲ τον τηϲ αρχηϲ του χριϲτου λογον επι την τελειοτητα φερωμεθα μη παλιν θεμελιον καταβαλλομενοι μετανοιαϲ απο νεκρων εργων και πιϲτεωϲ επι θεον", "2": "βαπτιϲμων διδαχηϲ επιθεϲεωϲ τε χειρων αναϲταϲεωϲ τε νεκρων και κριματοϲ αιωνιου", "3": "και τουτο ποιηϲομεν εανπερ επιτρεπη ο θεοϲ", "4": "αδυνατον γαρ τουϲ απαξ φωτιϲθενταϲ γευϲαμενουϲ τε τηϲ δωρεαϲ τηϲ επουρανιου και μετοχουϲ γενηθενταϲ πνευματοϲ αγιου", "5": "και καλον γευϲαμενουϲ θεου ρημα δυναμειϲ τε μελλοντοϲ αιωνοϲ", "6": "και παραπεϲονταϲ παλιν ανακαινιζειν ειϲ μετανοιαν αναϲταυρουνταϲ εαυτοιϲ τον υιον του θεου και παραδειγματιζονταϲ", "7": "γη γαρ η πιουϲα τον επ αυτηϲ πολλακιϲ ερχομενον υετον και τικτουϲα βοτανην ευθετον εκεινοιϲ δι ουϲ και γεωργειται μεταλαμβανει ευλογιαϲ απο του θεου", "8": "εκφερουϲα δε ακανθαϲ και τριβολουϲ αδοκιμοϲ και καταραϲ εγγυϲ ηϲ το τελοϲ ειϲ καυϲιν", "9": "πεπειϲμεθα δε περι υμων αγαπητοι τα κρειττονα και εχομενα ϲωτηριαϲ ει και ουτω λαλουμεν", "10": "ου γαρ αδικοϲ ο θεοϲ επιλαθεϲθαι του εργου υμων και του κοπου τηϲ αγαπηϲ ηϲ ενεδειξαϲθε ειϲ το ονομα αυτου διακονηϲαντεϲ τοιϲ αγιοιϲ και διακονουντεϲ", "11": "επιθυμουμεν δε εκαϲτον υμων την αυτην ενδεικνυϲθαι ϲπουδην προϲ την πληροφοριαν τηϲ ελπιδοϲ αχρι τελουϲ", "12": "ινα μη νωθροι γενηϲθε μιμηται δε των δια πιϲτεωϲ και μακροθυμιαϲ κληρονομουντων ταϲ επαγγελιαϲ", "13": "τω γαρ αβρααμ επαγγειλαμενοϲ ο θεοϲ επει κατ ουδενοϲ ειχε μειζονοϲ ομοϲαι ωμοϲε καθ εαυτου", "14": "λεγων η μην ευλογων ευλογηϲω ϲε και πληθυνων πληθυνω ϲε", "15": "και ουτω μακροθυμηϲαϲ επετυχε τηϲ επαγγελιαϲ", "16": "ανθρωποι μεν γαρ κατα του μειζονοϲ ομνυουϲι και παϲηϲ αυτοιϲ αντιλογιαϲ περαϲ ειϲ βεβαιωϲιν ο ορκοϲ", "17": "εν ω περιϲϲοτερον βουλομενοϲ ο θεοϲ επιδειξαι τοιϲ κληρονομοιϲ τηϲ επαγγελιαϲ το αμεταθετον τηϲ βουληϲ αυτου εμεϲιτευϲεν ορκω", "18": "ινα δια δυο πραγματων αμεταθετων εν οιϲ αδυνατον ψευϲαϲθαι θεον ιϲχυραν παρακληϲιν εχωμεν οι καταφυγοντεϲ κρατηϲαι τηϲ προκειμενηϲ ελπιδοϲ", "19": "ην ωϲ αγκυραν εχομεν τηϲ ψυχηϲ αϲφαλη τε και βεβαιαν και ειϲερχομενην ειϲ το εϲωτερον του καταπεταϲματοϲ", "20": "οπου προδρομοϲ υπερ ημων ειϲηλθεν ιηϲουϲ κατα την ταξιν μελχιϲεδεκ αρχιερευϲ γενομενοϲ ειϲ τον αιωνα"}