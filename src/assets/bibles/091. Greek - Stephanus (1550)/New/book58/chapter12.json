{"1": "τοιγαρουν και ημειϲ τοϲουτον εχοντεϲ περικειμενον ημιν νεφοϲ μαρτυρων ογκον αποθεμενοι παντα και την ευπεριϲτατον αμαρτιαν δι υπομονηϲ τρεχωμεν τον προκειμενον ημιν αγωνα", "2": "αφορωντεϲ ειϲ τον τηϲ πιϲτεωϲ αρχηγον και τελειωτην ιηϲουν οϲ αντι τηϲ προκειμενηϲ αυτω χαραϲ υπεμεινε ϲταυρον αιϲχυνηϲ καταφρονηϲαϲ εν δεξια τε του θρονου του θεου εκαθιϲεν", "3": "αναλογιϲαϲθε γαρ τον τοιαυτην υπομεμενηκοτα υπο των αμαρτωλων ειϲ αυτον αντιλογιαν ινα μη καμητε ταιϲ ψυχαιϲ υμων εκλυομενοι", "4": "ουπω μεχριϲ αιματοϲ αντικατεϲτητε προϲ την αμαρτιαν ανταγωνιζομενοι", "5": "και εκλεληϲθε τηϲ παρακληϲεωϲ ητιϲ υμιν ωϲ υιοιϲ διαλεγεται υιε μου μη ολιγωρει παιδειαϲ κυριου μηδε εκλυου υπ αυτου ελεγχομενοϲ", "6": "ον γαρ αγαπα κυριοϲ παιδευει μαϲτιγοι δε παντα υιον ον παραδεχεται", "7": "ει παιδειαν υπομενετε ωϲ υιοιϲ υμιν προϲφερεται ο θεοϲ τιϲ γαρ εϲτιν υιοϲ ον ου παιδευει πατηρ", "8": "ει δε χωριϲ εϲτε παιδειαϲ ηϲ μετοχοι γεγοναϲι παντεϲ αρα νοθοι εϲτε και ουχ υιοι", "9": "ειτα τουϲ μεν τηϲ ϲαρκοϲ ημων πατεραϲ ειχομεν παιδευταϲ και ενετρεπομεθα ου πολλω μαλλον υποταγηϲομεθα τω πατρι των πνευματων και ζηϲομεν", "10": "οι μεν γαρ προϲ ολιγαϲ ημεραϲ κατα το δοκουν αυτοιϲ επαιδευον ο δε επι το ϲυμφερον ειϲ το μεταλαβειν τηϲ αγιοτητοϲ αυτου", "11": "παϲα δε παιδεια προϲ μεν το παρον ου δοκει χαραϲ ειναι αλλα λυπηϲ υϲτερον δε καρπον ειρηνικον τοιϲ δι αυτηϲ γεγυμναϲμενοιϲ αποδιδωϲι δικαιοϲυνηϲ", "12": "διο ταϲ παρειμεναϲ χειραϲ και τα παραλελυμενα γονατα ανορθωϲατε", "13": "και τροχιαϲ ορθαϲ ποιηϲατε τοιϲ ποϲιν υμων ινα μη το χωλον εκτραπη ιαθη δε μαλλον", "14": "ειρηνην διωκετε μετα παντων και τον αγιαϲμον ου χωριϲ ουδειϲ οψεται τον κυριον", "15": "επιϲκοπουντεϲ μη τιϲ υϲτερων απο τηϲ χαριτοϲ του θεου μη τιϲ ριζα πικριαϲ ανω φυουϲα ενοχλη και δια ταυτηϲ μιανθωϲι πολλοι", "16": "μη τιϲ πορνοϲ η βεβηλοϲ ωϲ ηϲαυ οϲ αντι βρωϲεωϲ μιαϲ απεδοτο τα πρωτοτοκια αυτου", "17": "ιϲτε γαρ οτι και μετεπειτα θελων κληρονομηϲαι την ευλογιαν απεδοκιμαϲθη μετανοιαϲ γαρ τοπον ουχ ευρε καιπερ μετα δακρυων εκζητηϲαϲ αυτην", "18": "ου γαρ προϲεληλυθατε ψηλαφωμενω ορει και κεκαυμενω πυρι και γνοφω και ϲκοτω και θυελλη", "19": "και ϲαλπιγγοϲ ηχω και φωνη ρηματων ηϲ οι ακουϲαντεϲ παρητηϲαντο μη προϲτεθηναι αυτοιϲ λογον", "20": "ουκ εφερον γαρ το διαϲτελλομενον καν θηριον θιγη του ορουϲ λιθοβοληθηϲεται η βολιδι κατατοξευθηϲεται", "21": "και ουτω φοβερον ην το φανταζομενον μωϲηϲ ειπεν εκφοβοϲ ειμι και εντρομοϲ", "22": "αλλα προϲεληλυθατε ϲιων ορει και πολει θεου ζωντοϲ ιερουϲαλημ επουρανιω και μυριαϲιν αγγελων πανηγυρει", "23": "και εκκληϲια πρωτοτοκων εν ουρανοιϲ απογεγραμμενων και κριτη θεω παντων και πνευμαϲι δικαιων τετελειωμενων", "24": "και διαθηκηϲ νεαϲ μεϲιτη ιηϲου και αιματι ραντιϲμου κρειττονα λαλουντι παρα τον αβελ", "25": "βλεπετε μη παραιτηϲηϲθε τον λαλουντα ει γαρ εκεινοι ουκ εφυγον τον επι τηϲ γηϲ παραιτηϲαμενοι χρηματιζοντα πολλω μαλλον ημειϲ οι τον απ ουρανων αποϲτρεφομενοι", "26": "ου η φωνη την γην εϲαλευϲε τοτε νυν δε επηγγελται λεγων ετι απαξ εγω ϲειω ου μονον την γην αλλα και τον ουρανον", "27": "το δε ετι απαξ δηλοι των ϲαλευομενων την μεταθεϲιν ωϲ πεποιημενων ινα μεινη τα μη ϲαλευομενα", "28": "διο βαϲιλειαν αϲαλευτον παραλαμβανοντεϲ εχωμεν χαριν δι ηϲ λατρευωμεν ευαρεϲτωϲ τω θεω μετα αιδουϲ και ευλαβειαϲ", "29": "και γαρ ο θεοϲ ημων πυρ καταναλιϲκον"}