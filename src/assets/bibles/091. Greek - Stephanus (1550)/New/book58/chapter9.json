{"1": "ειχε μεν ουν και η πρωτη ϲκηνη δικαιωματα λατρειαϲ το τε αγιον κοϲμικον", "2": "ϲκηνη γαρ κατεϲκευαϲθη η πρωτη εν η η τε λυχνια και η τραπεζα και η προθεϲιϲ των αρτων ητιϲ λεγεται αγια", "3": "μετα δε το δευτερον καταπεταϲμα ϲκηνη η λεγομενη αγια αγιων", "4": "χρυϲουν εχουϲα θυμιατηριον και την κιβωτον τηϲ διαθηκηϲ περικεκαλυμμενην παντοθεν χρυϲιω εν η ϲταμνοϲ χρυϲη εχουϲα το μαννα και η ραβδοϲ ααρων η βλαϲτηϲαϲα και αι πλακεϲ τηϲ διαθηκηϲ", "5": "υπερανω δε αυτηϲ χερουβιμ δοξηϲ καταϲκιαζοντα το ιλαϲτηριον περι ων ουκ εϲτι νυν λεγειν κατα μεροϲ", "6": "τουτων δε ουτω κατεϲκευαϲμενων ειϲ μεν την πρωτην ϲκηνην δια παντοϲ ειϲιαϲιν οι ιερειϲ ταϲ λατρειαϲ επιτελουντεϲ", "7": "ειϲ δε την δευτεραν απαξ του ενιαυτου μονοϲ ο αρχιερευϲ ου χωριϲ αιματοϲ ο προϲφερει υπερ εαυτου και των του λαου αγνοηματων", "8": "τουτο δηλουντοϲ του πνευματοϲ του αγιου μηπω πεφανερωϲθαι την των αγιων οδον ετι τηϲ πρωτηϲ ϲκηνηϲ εχουϲηϲ ϲταϲιν", "9": "ητιϲ παραβολη ειϲ τον καιρον τον ενεϲτηκοτα καθ ον δωρα τε και θυϲιαι προϲφερονται μη δυναμεναι κατα ϲυνειδηϲιν τελειωϲαι τον λατρευοντα", "10": "μονον επι βρωμαϲι και πομαϲι και διαφοροιϲ βαπτιϲμοιϲ και δικαιωμαϲι ϲαρκοϲ μεχρι καιρου διορθωϲεωϲ επικειμενα", "11": "χριϲτοϲ δε παραγενομενοϲ αρχιερευϲ των μελλοντων αγαθων δια τηϲ μειζονοϲ και τελειοτεραϲ ϲκηνηϲ ου χειροποιητου τουτ εϲτιν ου ταυτηϲ τηϲ κτιϲεωϲ", "12": "ουδε δι αιματοϲ τραγων και μοϲχων δια δε του ιδιου αιματοϲ ειϲηλθεν εφαπαξ ειϲ τα αγια αιωνιαν λυτρωϲιν ευραμενοϲ", "13": "ει γαρ το αιμα ταυρων και τραγων και ϲποδοϲ δαμαλεωϲ ραντιζουϲα τουϲ κεκοινωμενουϲ αγιαζει προϲ την τηϲ ϲαρκοϲ καθαροτητα", "14": "ποϲω μαλλον το αιμα του χριϲτου οϲ δια πνευματοϲ αιωνιου εαυτον προϲηνεγκεν αμωμον τω θεω καθαριει την ϲυνειδηϲιν υμων απο νεκρων εργων ειϲ το λατρευειν θεω ζωντι", "15": "και δια τουτο διαθηκηϲ καινηϲ μεϲιτηϲ εϲτιν οπωϲ θανατου γενομενου ειϲ απολυτρωϲιν των επι τη πρωτη διαθηκη παραβαϲεων την επαγγελιαν λαβωϲιν οι κεκλημενοι τηϲ αιωνιου κληρονομιαϲ", "16": "οπου γαρ διαθηκη θανατον αναγκη φερεϲθαι του διαθεμενου", "17": "διαθηκη γαρ επι νεκροιϲ βεβαια επει μηποτε ιϲχυει οτε ζη ο διαθεμενοϲ", "18": "οθεν ουδ η πρωτη χωριϲ αιματοϲ εγκεκαινιϲται", "19": "λαληθειϲηϲ γαρ παϲηϲ εντοληϲ κατα νομον υπο μωυϲεωϲ παντι τω λαω λαβων το αιμα των μοϲχων και τραγων μετα υδατοϲ και εριου κοκκινου και υϲϲωπου αυτο τε το βιβλιον και παντα τον λαον ερραντιϲε", "20": "λεγων τουτο το αιμα τηϲ διαθηκηϲ ηϲ ενετειλατο προϲ υμαϲ ο θεοϲ", "21": "και την ϲκηνην δε και παντα τα ϲκευη τηϲ λειτουργιαϲ τω αιματι ομοιωϲ ερραντιϲε", "22": "και ϲχεδον εν αιματι παντα καθαριζεται κατα τον νομον και χωριϲ αιματεκχυϲιαϲ ου γινεται αφεϲιϲ", "23": "αναγκη ουν τα μεν υποδειγματα των εν τοιϲ ουρανοιϲ τουτοιϲ καθαριζεϲθαι αυτα δε τα επουρανια κρειττοϲι θυϲιαιϲ παρα ταυταϲ", "24": "ου γαρ ειϲ χειροποιητα αγια ειϲηλθεν ο χριϲτοϲ αντιτυπα των αληθινων αλλ ειϲ αυτον τον ουρανον νυν εμφανιϲθηναι τω προϲωπω του θεου υπερ ημων", "25": "ουδ ινα πολλακιϲ προϲφερη εαυτον ωϲπερ ο αρχιερευϲ ειϲερχεται ειϲ τα αγια κατ ενιαυτον εν αιματι αλλοτριω", "26": "επει εδει αυτον πολλακιϲ παθειν απο καταβοληϲ κοϲμου νυν δε απαξ επι ϲυντελεια των αιωνων ειϲ αθετηϲιν αμαρτιαϲ δια τηϲ θυϲιαϲ αυτου πεφανερωται", "27": "και καθ οϲον αποκειται τοιϲ ανθρωποιϲ απαξ αποθανειν μετα δε τουτο κριϲιϲ", "28": "ουτωϲ ο χριϲτοϲ απαξ προϲενεχθειϲ ειϲ το πολλων ανενεγκειν αμαρτιαϲ εκ δευτερου χωριϲ αμαρτιαϲ οφθηϲεται τοιϲ αυτον απεκδεχομενοιϲ ειϲ ϲωτηριαν"}