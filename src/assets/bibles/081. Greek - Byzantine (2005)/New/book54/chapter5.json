{"1": "πρεϲβυτερω μη επιπληξηϲ αλλα παρακαλει ωϲ πατερα νεωτερουϲ ωϲ αδελφουϲ", "2": "πρεϲβυτεραϲ ωϲ μητεραϲ νεωτεραϲ ωϲ αδελφαϲ εν παϲη αγνεια", "3": "χηραϲ τιμα ταϲ οντωϲ χηραϲ", "4": "ει δε τιϲ χηρα τεκνα η εκγονα εχει μανθανετωϲαν πρωτον τον ιδιον οικον ευϲεβειν και αμοιβαϲ αποδιδοναι τοιϲ προγονοιϲ τουτο γαρ εϲτιν αποδεκτον ενωπιον του θεου", "5": "η δε οντωϲ χηρα και μεμονωμενη ηλπικεν επι τον θεον και προϲμενει ταιϲ δεηϲεϲιν και ταιϲ προϲευχαιϲ νυκτοϲ και ημεραϲ", "6": "η δε ϲπαταλωϲα ζωϲα τεθνηκεν", "7": "και ταυτα παραγγελλε ινα ανεπιληπτοι ωϲιν", "8": "ει δε τιϲ των ιδιων και μαλιϲτα των οικειων ου προνοει την πιϲτιν ηρνηται και εϲτιν απιϲτου χειρων", "9": "χηρα καταλεγεϲθω μη ελαττον ετων εξηκοντα γεγονυια ενοϲ ανδροϲ γυνη", "10": "εν εργοιϲ καλοιϲ μαρτυρουμενη ει ετεκνοτροφηϲεν ει εξενοδοχηϲεν ει αγιων ποδαϲ ενιψεν ει θλιβομενοιϲ επηρκεϲεν ει παντι εργω αγαθω επηκολουθηϲεν", "11": "νεωτεραϲ δε χηραϲ παραιτου οταν γαρ καταϲτρηνιαϲωϲιν του χριϲτου γαμειν θελουϲιν", "12": "εχουϲαι κριμα οτι την πρωτην πιϲτιν ηθετηϲαν", "13": "αμα δε και αργαι μανθανουϲιν περιερχομεναι ταϲ οικιαϲ ου μονον δε αργαι αλλα και φλυαροι και περιεργοι λαλουϲαι τα μη δεοντα", "14": "βουλομαι ουν νεωτεραϲ γαμειν τεκνογονειν οικοδεϲποτειν μηδεμιαν αφορμην διδοναι τω αντικειμενω λοιδοριαϲ χαριν", "15": "ηδη γαρ τινεϲ εξετραπηϲαν οπιϲω του ϲατανα", "16": "ει τιϲ πιϲτοϲ η πιϲτη εχει χηραϲ επαρκειτω αυταιϲ και μη βαρειϲθω η εκκληϲια ινα ταιϲ οντωϲ χηραιϲ επαρκεϲη", "17": "οι καλωϲ προεϲτωτεϲ πρεϲβυτεροι διπληϲ τιμηϲ αξιουϲθωϲαν μαλιϲτα οι κοπιωντεϲ εν λογω και διδαϲκαλια", "18": "λεγει γαρ η γραφη βουν αλοωντα ου φιμωϲειϲ και αξιοϲ ο εργατηϲ του μιϲθου αυτου", "19": "κατα πρεϲβυτερου κατηγοριαν μη παραδεχου εκτοϲ ει μη επι δυο η τριων μαρτυρων", "20": "τουϲ αμαρτανονταϲ ενωπιον παντων ελεγχε ινα και οι λοιποι φοβον εχωϲιν", "21": "διαμαρτυρομαι ενωπιον του θεου και κυριου ιηϲου χριϲτου και των εκλεκτων αγγελων ινα ταυτα φυλαξηϲ χωριϲ προκριματοϲ μηδεν ποιων κατα προϲκληϲιν", "22": "χειραϲ ταχεωϲ μηδενι επιτιθει μηδε κοινωνει αμαρτιαιϲ αλλοτριαιϲ ϲεαυτον αγνον τηρει", "23": "μηκετι υδροποτει αλλ οινω ολιγω χρω δια τον ϲτομαχον ϲου και ταϲ πυκναϲ ϲου αϲθενειαϲ", "24": "τινων ανθρωπων αι αμαρτιαι προδηλοι ειϲιν προαγουϲαι ειϲ κριϲιν τιϲιν δε και επακολουθουϲιν", "25": "ωϲαυτωϲ και τα καλα εργα προδηλα εϲτιν και τα αλλωϲ εχοντα κρυβηναι ου δυνανται"}