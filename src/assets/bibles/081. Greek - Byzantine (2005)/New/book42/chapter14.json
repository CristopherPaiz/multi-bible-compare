{"1": "και εγενετο εν τω ελθειν αυτον ειϲ οικον τινοϲ των αρχοντων των φαριϲαιων ϲαββατω φαγειν αρτον και αυτοι ηϲαν παρατηρουμενοι αυτον", "2": "και ιδου ανθρωποϲ τιϲ ην υδρωπικοϲ εμπροϲθεν αυτου", "3": "και αποκριθειϲ ο ιηϲουϲ ειπεν προϲ τουϲ νομικουϲ και φαριϲαιουϲ λεγων ει εξεϲτιν τω ϲαββατω θεραπευειν", "4": "οι δε ηϲυχαϲαν και επιλαβομενοϲ ιαϲατο αυτον και απελυϲεν", "5": "και αποκριθειϲ προϲ αυτουϲ ειπεν τινοϲ υμων υιοϲ η βουϲ ειϲ φρεαρ εμπεϲειται και ουκ ευθεωϲ αναϲπαϲει αυτον εν τη ημερα του ϲαββατου", "6": "και ουκ ιϲχυϲαν ανταποκριθηναι αυτω προϲ ταυτα", "7": "ελεγεν δε προϲ τουϲ κεκλημενουϲ παραβολην επεχων πωϲ ταϲ πρωτοκλιϲιαϲ εξελεγοντο λεγων προϲ αυτουϲ", "8": "οταν κληθηϲ υπο τινοϲ ειϲ γαμουϲ μη κατακλιθηϲ ειϲ την πρωτοκλιϲιαν μηποτε εντιμοτεροϲ ϲου η κεκλημενοϲ υπ αυτου", "9": "και ελθων ο ϲε και αυτον καλεϲαϲ ερει ϲοι δοϲ τουτω τοπον και τοτε αρξη μετ αιϲχυνηϲ τον εϲχατον τοπον κατεχειν", "10": "αλλ οταν κληθηϲ πορευθειϲ αναπεϲε ειϲ τον εϲχατον τοπον ινα οταν ελθη ο κεκληκωϲ ϲε ειπη ϲοι φιλε προϲαναβηθι ανωτερον τοτε εϲται ϲοι δοξα ενωπιον των ϲυνανακειμενων ϲοι", "11": "οτι παϲ ο υψων εαυτον ταπεινωθηϲεται και ο ταπεινων εαυτον υψωθηϲεται", "12": "ελεγεν δε και τω κεκληκοτι αυτον οταν ποιηϲ αριϲτον η δειπνον μη φωνει τουϲ φιλουϲ ϲου μηδε τουϲ αδελφουϲ ϲου μηδε τουϲ ϲυγγενειϲ ϲου μηδε γειτοναϲ πλουϲιουϲ μηποτε και αυτοι ϲε αντικαλεϲωϲιν και γενηται ϲοι ανταποδομα", "13": "αλλ οταν ποιηϲ δοχην καλει πτωχουϲ αναπηρουϲ χωλουϲ τυφλουϲ", "14": "και μακαριοϲ εϲη οτι ουκ εχουϲιν ανταποδουναι ϲοι ανταποδοθηϲεται γαρ ϲοι εν τη αναϲταϲει των δικαιων", "15": "ακουϲαϲ δε τιϲ των ϲυνανακειμενων ταυτα ειπεν αυτω μακαριοϲ οϲ φαγεται αριϲτον εν τη βαϲιλεια του θεου", "16": "ο δε ειπεν αυτω ανθρωποϲ τιϲ εποιηϲεν δειπνον μεγα και εκαλεϲεν πολλουϲ", "17": "και απεϲτειλεν τον δουλον αυτου τη ωρα του δειπνου ειπειν τοιϲ κεκλημενοιϲ ερχεϲθε οτι ηδη ετοιμα εϲτιν παντα", "18": "και ηρξαντο απο μιαϲ παραιτειϲθαι παντεϲ ο πρωτοϲ ειπεν αυτω αγρον ηγοραϲα και εχω αναγκην εξελθειν και ιδειν αυτον ερωτω ϲε εχε με παρητημενον", "19": "και ετεροϲ ειπεν ζευγη βοων ηγοραϲα πεντε και πορευομαι δοκιμαϲαι αυτα ερωτω ϲε εχε με παρητημενον", "20": "και ετεροϲ ειπεν γυναικα εγημα και δια τουτο ου δυναμαι ελθειν", "21": "και παραγενομενοϲ ο δουλοϲ εκεινοϲ απηγγειλεν τω κυριω αυτου ταυτα τοτε οργιϲθειϲ ο οικοδεϲποτηϲ ειπεν τω δουλω αυτου εξελθε ταχεωϲ ειϲ ταϲ πλατειαϲ και ρυμαϲ τηϲ πολεωϲ και τουϲ πτωχουϲ και αναπηρουϲ και χωλουϲ και τυφλουϲ ειϲαγαγε ωδε", "22": "και ειπεν ο δουλοϲ κυριε γεγονεν ωϲ επεταξαϲ και ετι τοποϲ εϲτιν", "23": "και ειπεν ο κυριοϲ προϲ τον δουλον εξελθε ειϲ ταϲ οδουϲ και φραγμουϲ και αναγκαϲον ειϲελθειν ινα γεμιϲθη ο οικοϲ μου", "24": "λεγω γαρ υμιν οτι ουδειϲ των ανδρων εκεινων των κεκλημενων γευϲεται μου του δειπνου πολλοι γαρ ειϲιν κλητοι ολιγοι δε εκλεκτοι", "25": "ϲυνεπορευοντο δε αυτω οχλοι πολλοι και ϲτραφειϲ ειπεν προϲ αυτουϲ", "26": "ει τιϲ ερχεται προϲ με και ου μιϲει τον πατερα αυτου και την μητερα και την γυναικα και τα τεκνα και τουϲ αδελφουϲ και ταϲ αδελφαϲ ετι δε και την εαυτου ψυχην ου δυναται μου μαθητηϲ ειναι", "27": "και οϲτιϲ ου βαϲταζει τον ϲταυρον αυτου και ερχεται οπιϲω μου ου δυναται ειναι μου μαθητηϲ", "28": "τιϲ γαρ εξ υμων ο θελων πυργον οικοδομηϲαι ουχι πρωτον καθιϲαϲ ψηφιζει την δαπανην ει εχει τα ειϲ απαρτιϲμον", "29": "ινα μηποτε θεντοϲ αυτου θεμελιον και μη ιϲχυοντοϲ εκτελεϲαι παντεϲ οι θεωρουντεϲ αρξωνται εμπαιζειν αυτω", "30": "λεγοντεϲ οτι ουτοϲ ο ανθρωποϲ ηρξατο οικοδομειν και ουκ ιϲχυϲεν εκτελεϲαι", "31": "η τιϲ βαϲιλευϲ πορευομενοϲ ϲυμβαλειν ετερω βαϲιλει ειϲ πολεμον ουχι καθιϲαϲ πρωτον βουλευεται ει δυνατοϲ εϲτιν εν δεκα χιλιαϲιν απαντηϲαι τω μετα εικοϲι χιλιαδων ερχομενω επ αυτον", "32": "ει δε μη γε ετι πορρω αυτου οντοϲ πρεϲβειαν αποϲτειλαϲ ερωτα τα προϲ ειρηνην", "33": "ουτωϲ ουν παϲ εξ υμων οϲ ουκ αποταϲϲεται παϲιν τοιϲ εαυτου υπαρχουϲιν ου δυναται μου ειναι μαθητηϲ", "34": "καλον το αλαϲ εαν δε το αλαϲ μωρανθη εν τινι αρτυθηϲεται", "35": "ουτε ειϲ γην ουτε ειϲ κοπριαν ευθετον εϲτιν εξω βαλλουϲιν αυτο ο εχων ωτα ακουειν ακουετω"}