{"1": "ελεγεν δε και παραβολην αυτοιϲ προϲ το δειν παντοτε προϲευχεϲθαι και μη εκκακειν", "2": "λεγων κριτηϲ τιϲ ην εν τινι πολει τον θεον μη φοβουμενοϲ και ανθρωπον μη εντρεπομενοϲ", "3": "χηρα δε ην εν τη πολει εκεινη και ηρχετο προϲ αυτον λεγουϲα εκδικηϲον με απο του αντιδικου μου", "4": "και ουκ ηθεληϲεν επι χρονον μετα δε ταυτα ειπεν εν εαυτω ει και τον θεον ου φοβουμαι και ανθρωπον ουκ εντρεπομαι", "5": "δια γε το παρεχειν μοι κοπον την χηραν ταυτην εκδικηϲω αυτην ινα μη ειϲ τελοϲ ερχομενη υποπιαζη με", "6": "ειπεν δε ο κυριοϲ ακουϲατε τι ο κριτηϲ τηϲ αδικιαϲ λεγει", "7": "ο δε θεοϲ ου μη ποιηϲη την εκδικηϲιν των εκλεκτων αυτου των βοωντων προϲ αυτον ημεραϲ και νυκτοϲ και μακροθυμων επ αυτοιϲ", "8": "λεγω υμιν οτι ποιηϲει την εκδικηϲιν αυτων εν ταχει πλην ο υιοϲ του ανθρωπου ελθων αρα ευρηϲει την πιϲτιν επι τηϲ γηϲ", "9": "ειπεν δε προϲ τιναϲ τουϲ πεποιθοταϲ εφ εαυτοιϲ οτι ειϲιν δικαιοι και εξουθενουνταϲ τουϲ λοιπουϲ την παραβολην ταυτην", "10": "ανθρωποι δυο ανεβηϲαν ειϲ το ιερον προϲευξαϲθαι ο ειϲ φαριϲαιοϲ και ο ετεροϲ τελωνηϲ", "11": "ο φαριϲαιοϲ ϲταθειϲ προϲ εαυτον ταυτα προϲηυχετο ο θεοϲ ευχαριϲτω ϲοι οτι ουκ ειμι ωϲπερ οι λοιποι των ανθρωπων αρπαγεϲ αδικοι μοιχοι η και ωϲ ουτοϲ ο τελωνηϲ", "12": "νηϲτευω διϲ του ϲαββατου αποδεκατω παντα οϲα κτωμαι", "13": "και ο τελωνηϲ μακροθεν εϲτωϲ ουκ ηθελεν ουδε τουϲ οφθαλμουϲ ειϲ τον ουρανον επαραι αλλ ετυπτεν ειϲ το ϲτηθοϲ αυτου λεγων ο θεοϲ ιλαϲθητι μοι τω αμαρτωλω", "14": "λεγω υμιν κατεβη ουτοϲ δεδικαιωμενοϲ ειϲ τον οικον αυτου η γαρ εκεινοϲ οτι παϲ ο υψων εαυτον ταπεινωθηϲεται ο δε ταπεινων εαυτον υψωθηϲεται", "15": "προϲεφερον δε αυτω και τα βρεφη ινα αυτων απτηται ιδοντεϲ δε οι μαθηται επετιμηϲαν αυτοιϲ", "16": "ο δε ιηϲουϲ προϲκαλεϲαμενοϲ αυτα ειπεν αφετε τα παιδια ερχεϲθαι προϲ με και μη κωλυετε αυτα των γαρ τοιουτων εϲτιν η βαϲιλεια του θεου", "17": "αμην λεγω υμιν οϲ εαν μη δεξηται την βαϲιλειαν του θεου ωϲ παιδιον ου μη ειϲελθη ειϲ αυτην", "18": "και επηρωτηϲεν τιϲ αυτον αρχων λεγων διδαϲκαλε αγαθε τι ποιηϲαϲ ζωην αιωνιον κληρονομηϲω", "19": "ειπεν δε αυτω ο ιηϲουϲ τι με λεγειϲ αγαθον ουδειϲ αγαθοϲ ει μη ειϲ ο θεοϲ", "20": "ταϲ εντολαϲ οιδαϲ μη μοιχευϲηϲ μη φονευϲηϲ μη κλεψηϲ μη ψευδομαρτυρηϲηϲ τιμα τον πατερα ϲου και την μητερα ϲου", "21": "ο δε ειπεν ταυτα παντα εφυλαξαμην εκ νεοτητοϲ μου", "22": "ακουϲαϲ δε ταυτα ο ιηϲουϲ ειπεν αυτω ετι εν ϲοι λειπει παντα οϲα εχειϲ πωληϲον και διαδοϲ πτωχοιϲ και εξειϲ θηϲαυρον εν ουρανω και δευρο ακολουθει μοι", "23": "ο δε ακουϲαϲ ταυτα περιλυποϲ εγενετο ην γαρ πλουϲιοϲ ϲφοδρα", "24": "ιδων δε αυτον ο ιηϲουϲ περιλυπον γενομενον ειπεν πωϲ δυϲκολωϲ οι τα χρηματα εχοντεϲ ειϲελευϲονται ειϲ την βαϲιλειαν του θεου", "25": "ευκοπωτερον γαρ εϲτιν καμηλον δια τρυμαλιαϲ ραφιδοϲ ειϲελθειν η πλουϲιον ειϲ την βαϲιλειαν του θεου ειϲελθειν", "26": "ειπον δε οι ακουϲαντεϲ και τιϲ δυναται ϲωθηναι", "27": "ο δε ειπεν τα αδυνατα παρα ανθρωποιϲ δυνατα εϲτιν παρα τω θεω", "28": "ειπεν δε πετροϲ ιδου ημειϲ αφηκαμεν παντα και ηκολουθηϲαμεν ϲοι", "29": "ο δε ειπεν αυτοιϲ αμην λεγω υμιν οτι ουδειϲ εϲτιν οϲ αφηκεν οικιαν η γονειϲ η αδελφουϲ η γυναικα η τεκνα ενεκεν τηϲ βαϲιλειαϲ του θεου", "30": "οϲ ου μη απολαβη πολλαπλαϲιονα εν τω καιρω τουτω και εν τω αιωνι τω ερχομενω ζωην αιωνιον", "31": "παραλαβων δε τουϲ δωδεκα ειπεν προϲ αυτουϲ ιδου αναβαινομεν ειϲ ιεροϲολυμα και τελεϲθηϲεται παντα τα γεγραμμενα δια των προφητων τω υιω του ανθρωπου", "32": "παραδοθηϲεται γαρ τοιϲ εθνεϲιν και εμπαιχθηϲεται και υβριϲθηϲεται και εμπτυϲθηϲεται", "33": "και μαϲτιγωϲαντεϲ αποκτενουϲιν αυτον και τη ημερα τη τριτη αναϲτηϲεται", "34": "και αυτοι ουδεν τουτων ϲυνηκαν και ην το ρημα τουτο κεκρυμμενον απ αυτων και ουκ εγινωϲκον τα λεγομενα", "35": "εγενετο δε εν τω εγγιζειν αυτον ειϲ ιεριχω τυφλοϲ τιϲ εκαθητο παρα την οδον προϲαιτων", "36": "ακουϲαϲ δε οχλου διαπορευομενου επυνθανετο τι ειη τουτο", "37": "απηγγειλαν δε αυτω οτι ιηϲουϲ ο ναζωραιοϲ παρερχεται", "38": "και εβοηϲεν λεγων ιηϲου υιε δαυιδ ελεηϲον με", "39": "και οι προαγοντεϲ επετιμων αυτω ινα ϲιωπηϲη αυτοϲ δε πολλω μαλλον εκραζεν υιε δαυιδ ελεηϲον με", "40": "ϲταθειϲ δε ο ιηϲουϲ εκελευϲεν αυτον αχθηναι προϲ αυτον εγγιϲαντοϲ δε αυτου επηρωτηϲεν αυτον", "41": "λεγων τι ϲοι θελειϲ ποιηϲω ο δε ειπεν κυριε ινα αναβλεψω", "42": "και ο ιηϲουϲ ειπεν αυτω αναβλεψον η πιϲτιϲ ϲου ϲεϲωκεν ϲε", "43": "και παραχρημα ανεβλεψεν και ηκολουθει αυτω δοξαζων τον θεον και παϲ ο λαοϲ ιδων εδωκεν αινον τω θεω"}