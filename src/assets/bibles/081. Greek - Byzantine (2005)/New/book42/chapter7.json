{"1": "επει δε επληρωϲεν παντα τα ρηματα αυτου ειϲ ταϲ ακοαϲ του λαου ειϲηλθεν ειϲ καπερναουμ", "2": "εκατονταρχου δε τινοϲ δουλοϲ κακωϲ εχων εμελλεν τελευταν οϲ ην αυτω εντιμοϲ", "3": "ακουϲαϲ δε περι του ιηϲου απεϲτειλεν προϲ αυτον πρεϲβυτερουϲ των ιουδαιων ερωτων αυτον οπωϲ ελθων διαϲωϲη τον δουλον αυτου", "4": "οι δε παραγενομενοι προϲ τον ιηϲουν παρεκαλουν αυτον ϲπουδαιωϲ λεγοντεϲ οτι αξιοϲ εϲτιν ω παρεξει τουτο", "5": "αγαπα γαρ το εθνοϲ ημων και την ϲυναγωγην αυτοϲ ωκοδομηϲεν ημιν", "6": "ο δε ιηϲουϲ επορευετο ϲυν αυτοιϲ ηδη δε αυτου ου μακραν απεχοντοϲ απο τηϲ οικιαϲ επεμψεν προϲ αυτον ο εκατονταρχοϲ φιλουϲ λεγων αυτω κυριε μη ϲκυλλου ου γαρ ειμι ικανοϲ ινα υπο την ϲτεγην μου ειϲελθηϲ", "7": "διο ουδε εμαυτον ηξιωϲα προϲ ϲε ελθειν αλλ ειπε λογω και ιαθηϲεται ο παιϲ μου", "8": "και γαρ εγω ανθρωποϲ ειμι υπο εξουϲιαν ταϲϲομενοϲ εχων υπ εμαυτον ϲτρατιωταϲ και λεγω τουτω πορευθητι και πορευεται και αλλω ερχου και ερχεται και τω δουλω μου ποιηϲον τουτο και ποιει", "9": "ακουϲαϲ δε ταυτα ο ιηϲουϲ εθαυμαϲεν αυτον και ϲτραφειϲ τω ακολουθουντι αυτω οχλω ειπεν λεγω υμιν ουτε εν τω ιϲραηλ τοϲαυτην πιϲτιν ευρον", "10": "και υποϲτρεψαντεϲ οι πεμφθεντεϲ ειϲ τον οικον ευρον τον αϲθενουντα δουλον υγιαινοντα", "11": "και εγενετο εν τω εξηϲ επορευετο ειϲ πολιν καλουμενην ναιν και ϲυνεπορευοντο αυτω οι μαθηται αυτου ικανοι και οχλοϲ πολυϲ", "12": "ωϲ δε ηγγιϲεν τη πυλη τηϲ πολεωϲ και ιδου εξεκομιζετο τεθνηκωϲ υιοϲ μονογενηϲ τη μητρι αυτου και αυτη χηρα και οχλοϲ τηϲ πολεωϲ ικανοϲ ϲυν αυτη", "13": "και ιδων αυτην ο κυριοϲ εϲπλαγχνιϲθη επ αυτη και ειπεν αυτη μη κλαιε", "14": "και προϲελθων ηψατο τηϲ ϲορου οι δε βαϲταζοντεϲ εϲτηϲαν και ειπεν νεανιϲκε ϲοι λεγω εγερθητι", "15": "και ανεκαθιϲεν ο νεκροϲ και ηρξατο λαλειν και εδωκεν αυτον τη μητρι αυτου", "16": "ελαβεν δε φοβοϲ πανταϲ και εδοξαζον τον θεον λεγοντεϲ οτι προφητηϲ μεγαϲ εγηγερται εν ημιν και οτι επεϲκεψατο ο θεοϲ τον λαον αυτου", "17": "και εξηλθεν ο λογοϲ ουτοϲ εν ολη τη ιουδαια περι αυτου και εν παϲη τη περιχωρω", "18": "και απηγγειλαν ιωαννη οι μαθηται αυτου περι παντων τουτων και προϲκαλεϲαμενοϲ δυο τιναϲ των μαθητων αυτου ο ιωαννηϲ", "19": "επεμψεν προϲ τον ιηϲουν λεγων ϲυ ει ο ερχομενοϲ η αλλον προϲδοκωμεν", "20": "παραγενομενοι δε προϲ αυτον οι ανδρεϲ ειπον ιωαννηϲ ο βαπτιϲτηϲ απεϲταλκεν ημαϲ προϲ ϲε λεγων ϲυ ει ο ερχομενοϲ η αλλον προϲδοκωμεν", "21": "εν αυτη δε τη ωρα εθεραπευϲεν πολλουϲ απο νοϲων και μαϲτιγων και πνευματων πονηρων και τυφλοιϲ πολλοιϲ εχαριϲατο το βλεπειν", "22": "και αποκριθειϲ ο ιηϲουϲ ειπεν αυτοιϲ πορευθεντεϲ απαγγειλατε ιωαννη α ειδετε και ηκουϲατε οτι τυφλοι αναβλεπουϲιν χωλοι περιπατουϲιν λεπροι καθαριζονται κωφοι ακουουϲιν νεκροι εγειρονται πτωχοι ευαγγελιζονται", "23": "και μακαριοϲ εϲτιν οϲ εαν μη ϲκανδαλιϲθη εν εμοι", "24": "απελθοντων δε των αγγελων ιωαννου ηρξατο λεγειν τοιϲ οχλοιϲ περι ιωαννου τι εξεληλυθατε ειϲ την ερημον θεαϲαϲθαι καλαμον υπο ανεμου ϲαλευομενον", "25": "αλλα τι εξεληλυθατε ιδειν ανθρωπον εν μαλακοιϲ ιματιοιϲ ημφιεϲμενον ιδου οι εν ιματιϲμω ενδοξω και τρυφη υπαρχοντεϲ εν τοιϲ βαϲιλειοιϲ ειϲιν", "26": "αλλα τι εξεληλυθατε ιδειν προφητην ναι λεγω υμιν και περιϲϲοτερον προφητου", "27": "ουτοϲ εϲτιν περι ου γεγραπται ιδου εγω αποϲτελλω τον αγγελον μου προ προϲωπου ϲου οϲ καταϲκευαϲει την οδον ϲου εμπροϲθεν ϲου", "28": "λεγω γαρ υμιν μειζων εν γεννητοιϲ γυναικων προφητηϲ ιωαννου του βαπτιϲτου ουδειϲ εϲτιν ο δε μικροτεροϲ εν τη βαϲιλεια του θεου μειζων αυτου εϲτιν", "29": "και παϲ ο λαοϲ ακουϲαϲ και οι τελωναι εδικαιωϲαν τον θεον βαπτιϲθεντεϲ το βαπτιϲμα ιωαννου", "30": "οι δε φαριϲαιοι και οι νομικοι την βουλην του θεου ηθετηϲαν ειϲ εαυτουϲ μη βαπτιϲθεντεϲ υπ αυτου", "31": "τινι ουν ομοιωϲω τουϲ ανθρωπουϲ τηϲ γενεαϲ ταυτηϲ και τινι ειϲιν ομοιοι", "32": "ομοιοι ειϲιν παιδιοιϲ τοιϲ εν αγορα καθημενοιϲ και προϲφωνουϲιν αλληλοιϲ και λεγουϲιν ηυληϲαμεν υμιν και ουκ ωρχηϲαϲθε εθρηνηϲαμεν υμιν και ουκ εκλαυϲατε", "33": "εληλυθεν γαρ ιωαννηϲ ο βαπτιϲτηϲ μητε αρτον εϲθιων μητε οινον πινων και λεγετε δαιμονιον εχει", "34": "εληλυθεν ο υιοϲ του ανθρωπου εϲθιων και πινων και λεγετε ιδου ανθρωποϲ φαγοϲ και οινοποτηϲ φιλοϲ τελωνων και αμαρτωλων", "35": "και εδικαιωθη η ϲοφια απο των τεκνων αυτηϲ παντων", "36": "ηρωτα δε τιϲ αυτον των φαριϲαιων ινα φαγη μετ αυτου και ειϲελθων ειϲ την οικιαν του φαριϲαιου ανεκλιθη", "37": "και ιδου γυνη εν τη πολει ητιϲ ην αμαρτωλοϲ επιγνουϲα οτι ανακειται εν τη οικια του φαριϲαιου κομιϲαϲα αλαβαϲτρον μυρου", "38": "και ϲταϲα παρα τουϲ ποδαϲ αυτου οπιϲω κλαιουϲα ηρξατο βρεχειν τουϲ ποδαϲ αυτου τοιϲ δακρυϲιν και ταιϲ θριξιν τηϲ κεφαληϲ αυτηϲ εξεμαϲϲεν και κατεφιλει τουϲ ποδαϲ αυτου και ηλειφεν τω μυρω", "39": "ιδων δε ο φαριϲαιοϲ ο καλεϲαϲ αυτον ειπεν εν εαυτω λεγων ουτοϲ ει ην προφητηϲ εγινωϲκεν αν τιϲ και ποταπη η γυνη ητιϲ απτεται αυτου οτι αμαρτωλοϲ εϲτιν", "40": "και αποκριθειϲ ο ιηϲουϲ ειπεν προϲ αυτον ϲιμων εχω ϲοι τι ειπειν ο δε φηϲιν διδαϲκαλε ειπε", "41": "δυο χρεωφειλεται ηϲαν δανειϲτη τινι ο ειϲ ωφειλεν δηναρια πεντακοϲια ο δε ετεροϲ πεντηκοντα", "42": "μη εχοντων δε αυτων αποδουναι αμφοτεροιϲ εχαριϲατο τιϲ ουν αυτων ειπε πλειον αυτον αγαπηϲει", "43": "αποκριθειϲ δε ο ϲιμων ειπεν υπολαμβανω οτι ω το πλειον εχαριϲατο ο δε ειπεν αυτω ορθωϲ εκριναϲ", "44": "και ϲτραφειϲ προϲ την γυναικα τω ϲιμωνι εφη βλεπειϲ ταυτην την γυναικα ειϲηλθον ϲου ειϲ την οικιαν υδωρ επι τουϲ ποδαϲ μου ουκ εδωκαϲ αυτη δε τοιϲ δακρυϲιν εβρεξεν μου τουϲ ποδαϲ και ταιϲ θριξιν τηϲ κεφαληϲ αυτηϲ εξεμαξεν", "45": "φιλημα μοι ουκ εδωκαϲ αυτη δε αφ ηϲ ειϲηλθον ου διελιπεν καταφιλουϲα μου τουϲ ποδαϲ", "46": "ελαιω την κεφαλην μου ουκ ηλειψαϲ αυτη δε μυρω ηλειψεν μου τουϲ ποδαϲ", "47": "ου χαριν λεγω ϲοι αφεωνται αι αμαρτιαι αυτηϲ αι πολλαι οτι ηγαπηϲεν πολυ ω δε ολιγον αφιεται ολιγον αγαπα", "48": "ειπεν δε αυτη αφεωνται ϲου αι αμαρτιαι", "49": "και ηρξαντο οι ϲυνανακειμενοι λεγειν εν εαυτοιϲ τιϲ ουτοϲ εϲτιν οϲ και αμαρτιαϲ αφιηϲιν", "50": "ειπεν δε προϲ την γυναικα η πιϲτιϲ ϲου ϲεϲωκεν ϲε πορευου ειϲ ειρηνην"}