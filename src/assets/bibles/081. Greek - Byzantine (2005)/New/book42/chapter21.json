{"1": "αναβλεψαϲ δε ειδεν τουϲ βαλλονταϲ τα δωρα αυτων ειϲ το γαζοφυλακιον πλουϲιουϲ", "2": "ειδεν δε τινα και χηραν πενιχραν βαλλουϲαν εκει δυο λεπτα", "3": "και ειπεν αληθωϲ λεγω υμιν οτι η χηρα η πτωχη αυτη πλειον παντων εβαλεν", "4": "απαντεϲ γαρ ουτοι εκ του περιϲϲευοντοϲ αυτοιϲ εβαλον ειϲ τα δωρα του θεου αυτη δε εκ του υϲτερηματοϲ αυτηϲ απαντα τον βιον ον ειχεν εβαλεν", "5": "και τινων λεγοντων περι του ιερου οτι λιθοιϲ καλοιϲ και αναθημαϲιν κεκοϲμηται ειπεν", "6": "ταυτα α θεωρειτε ελευϲονται ημεραι εν αιϲ ουκ αφεθηϲεται λιθοϲ επι λιθω οϲ ου καταλυθηϲεται", "7": "επηρωτηϲαν δε αυτον λεγοντεϲ διδαϲκαλε ποτε ουν ταυτα εϲται και τι το ϲημειον οταν μελλη ταυτα γινεϲθαι", "8": "ο δε ειπεν βλεπετε μη πλανηθητε πολλοι γαρ ελευϲονται επι τω ονοματι μου λεγοντεϲ οτι εγω ειμι και ο καιροϲ ηγγικεν μη ουν πορευθητε οπιϲω αυτων", "9": "οταν δε ακουϲητε πολεμουϲ και ακαταϲταϲιαϲ μη πτοηθητε δει γαρ ταυτα γενεϲθαι πρωτον αλλ ουκ ευθεωϲ το τελοϲ", "10": "τοτε ελεγεν αυτοιϲ εγερθηϲεται εθνοϲ επι εθνοϲ και βαϲιλεια επι βαϲιλειαν", "11": "ϲειϲμοι τε μεγαλοι κατα τοπουϲ και λιμοι και λοιμοι εϲονται φοβητρα τε και ϲημεια απ ουρανου μεγαλα εϲται", "12": "προ δε τουτων παντων επιβαλουϲιν εφ υμαϲ ταϲ χειραϲ αυτων και διωξουϲιν παραδιδοντεϲ ειϲ ϲυναγωγαϲ και φυλακαϲ αγομενουϲ επι βαϲιλειϲ και ηγεμοναϲ ενεκεν του ονοματοϲ μου", "13": "αποβηϲεται δε υμιν ειϲ μαρτυριον", "14": "θεϲθε ουν ειϲ ταϲ καρδιαϲ υμων μη προμελεταν απολογηθηναι", "15": "εγω γαρ δωϲω υμιν ϲτομα και ϲοφιαν η ου δυνηϲονται αντειπειν ουδε αντιϲτηναι παντεϲ οι αντικειμενοι υμιν", "16": "παραδοθηϲεϲθε δε και υπο γονεων και ϲυγγενων και φιλων και αδελφων και θανατωϲουϲιν εξ υμων", "17": "και εϲεϲθε μιϲουμενοι υπο παντων δια το ονομα μου", "18": "και θριξ εκ τηϲ κεφαληϲ υμων ου μη αποληται", "19": "εν τη υπομονη υμων κτηϲαϲθε ταϲ ψυχαϲ υμων", "20": "οταν δε ιδητε κυκλουμενην υπο ϲτρατοπεδων την ιερουϲαλημ τοτε γνωτε οτι ηγγικεν η ερημωϲιϲ αυτηϲ", "21": "τοτε οι εν τη ιουδαια φευγετωϲαν ειϲ τα ορη και οι εν μεϲω αυτηϲ εκχωρειτωϲαν και οι εν ταιϲ χωραιϲ μη ειϲερχεϲθωϲαν ειϲ αυτην", "22": "οτι ημεραι εκδικηϲεωϲ αυται ειϲιν του πληϲθηναι παντα τα γεγραμμενα", "23": "ουαι δε ταιϲ εν γαϲτρι εχουϲαιϲ και ταιϲ θηλαζουϲαιϲ εν εκειναιϲ ταιϲ ημεραιϲ εϲται γαρ αναγκη μεγαλη επι τηϲ γηϲ και οργη εν τω λαω τουτω", "24": "και πεϲουνται ϲτοματι μαχαιραϲ και αιχμαλωτιϲθηϲονται ειϲ παντα τα εθνη και ιερουϲαλημ εϲται πατουμενη υπο εθνων αχρι πληρωθωϲιν καιροι εθνων", "25": "και εϲται ϲημεια εν ηλιω και ϲεληνη και αϲτροιϲ και επι τηϲ γηϲ ϲυνοχη εθνων εν απορια ηχουϲηϲ θαλαϲϲηϲ και ϲαλου", "26": "αποψυχοντων ανθρωπων απο φοβου και προϲδοκιαϲ των επερχομενων τη οικουμενη αι γαρ δυναμειϲ των ουρανων ϲαλευθηϲονται", "27": "και τοτε οψονται τον υιον του ανθρωπου ερχομενον εν νεφελη μετα δυναμεωϲ και δοξηϲ πολληϲ", "28": "αρχομενων δε τουτων γινεϲθαι ανακυψατε και επαρατε ταϲ κεφαλαϲ υμων διοτι εγγιζει η απολυτρωϲιϲ υμων", "29": "και ειπεν παραβολην αυτοιϲ ιδετε την ϲυκην και παντα τα δενδρα", "30": "οταν προβαλωϲιν ηδη βλεποντεϲ αφ εαυτων γινωϲκετε οτι ηδη εγγυϲ το θεροϲ εϲτιν", "31": "ουτωϲ και υμειϲ οταν ιδητε ταυτα γινομενα γινωϲκετε οτι εγγυϲ εϲτιν η βαϲιλεια του θεου", "32": "αμην λεγω υμιν οτι ου μη παρελθη η γενεα αυτη εωϲ αν παντα γενηται", "33": "ο ουρανοϲ και η γη παρελευϲονται οι δε λογοι μου ου μη παρελθωϲιν", "34": "προϲεχετε δε εαυτοιϲ μηποτε βαρηθωϲιν υμων αι καρδιαι εν κραιπαλη και μεθη και μεριμναιϲ βιωτικαιϲ και αιφνιδιοϲ εφ υμαϲ επιϲτη η ημερα εκεινη", "35": "ωϲ παγιϲ γαρ επελευϲεται επι πανταϲ τουϲ καθημενουϲ επι προϲωπον παϲηϲ τηϲ γηϲ", "36": "αγρυπνειτε ουν εν παντι καιρω δεομενοι ινα καταξιωθητε εκφυγειν παντα τα μελλοντα γινεϲθαι και ϲταθηναι εμπροϲθεν του υιου του ανθρωπου", "37": "ην δε ταϲ ημεραϲ εν τω ιερω διδαϲκων ταϲ δε νυκταϲ εξερχομενοϲ ηυλιζετο ειϲ το οροϲ το καλουμενον ελαιων", "38": "και παϲ ο λαοϲ ωρθριζεν προϲ αυτον εν τω ιερω ακουειν αυτου"}