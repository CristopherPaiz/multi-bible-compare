{"1": "ηϲαν δε εγγιζοντεϲ αυτω παντεϲ οι τελωναι και οι αμαρτωλοι ακουειν αυτου", "2": "και διεγογγυζον οι φαριϲαιοι και οι γραμματειϲ λεγοντεϲ οτι ουτοϲ αμαρτωλουϲ προϲδεχεται και ϲυνεϲθιει αυτοιϲ", "3": "ειπεν δε προϲ αυτουϲ την παραβολην ταυτην λεγων", "4": "τιϲ ανθρωποϲ εξ υμων εχων εκατον προβατα και απολεϲαϲ εν εξ αυτων ου καταλειπει τα ενενηκοντα εννεα εν τη ερημω και πορευεται επι το απολωλοϲ εωϲ ευρη αυτο", "5": "και ευρων επιτιθηϲιν επι τουϲ ωμουϲ εαυτου χαιρων", "6": "και ελθων ειϲ τον οικον ϲυγκαλει τουϲ φιλουϲ και τουϲ γειτοναϲ λεγων αυτοιϲ ϲυγχαρητε μοι οτι ευρον το προβατον μου το απολωλοϲ", "7": "λεγω υμιν οτι ουτωϲ χαρα εϲται εν τω ουρανω επι ενι αμαρτωλω μετανοουντι η επι ενενηκοντα εννεα δικαιοιϲ οιτινεϲ ου χρειαν εχουϲιν μετανοιαϲ", "8": "η τιϲ γυνη δραχμαϲ εχουϲα δεκα εαν απολεϲη δραχμην μιαν ουχι απτει λυχνον και ϲαροι την οικιαν και ζητει επιμελωϲ εωϲ οτου ευρη", "9": "και ευρουϲα ϲυγκαλειται ταϲ φιλαϲ και ταϲ γειτοναϲ λεγουϲα ϲυγχαρητε μοι οτι ευρον την δραχμην ην απωλεϲα", "10": "ουτωϲ λεγω υμιν χαρα γινεται ενωπιον των αγγελων του θεου επι ενι αμαρτωλω μετανοουντι", "11": "ειπεν δε ανθρωποϲ τιϲ ειχεν δυο υιουϲ", "12": "και ειπεν ο νεωτεροϲ αυτων τω πατρι πατερ δοϲ μοι το επιβαλλον μεροϲ τηϲ ουϲιαϲ και διειλεν αυτοιϲ τον βιον", "13": "και μετ ου πολλαϲ ημεραϲ ϲυναγαγων απαντα ο νεωτεροϲ υιοϲ απεδημηϲεν ειϲ χωραν μακραν και εκει διεϲκορπιϲεν την ουϲιαν αυτου ζων αϲωτωϲ", "14": "δαπανηϲαντοϲ δε αυτου παντα εγενετο λιμοϲ ιϲχυροϲ κατα την χωραν εκεινην και αυτοϲ ηρξατο υϲτερειϲθαι", "15": "και πορευθειϲ εκολληθη ενι των πολιτων τηϲ χωραϲ εκεινηϲ και επεμψεν αυτον ειϲ τουϲ αγρουϲ αυτου βοϲκειν χοιρουϲ", "16": "και επεθυμει γεμιϲαι την κοιλιαν αυτου απο των κερατιων ων ηϲθιον οι χοιροι και ουδειϲ εδιδου αυτω", "17": "ειϲ εαυτον δε ελθων ειπεν ποϲοι μιϲθιοι του πατροϲ μου περιϲϲευουϲιν αρτων εγω δε λιμω απολλυμαι", "18": "αναϲταϲ πορευϲομαι προϲ τον πατερα μου και ερω αυτω πατερ ημαρτον ειϲ τον ουρανον και ενωπιον ϲου", "19": "και ουκετι ειμι αξιοϲ κληθηναι υιοϲ ϲου ποιηϲον με ωϲ ενα των μιϲθιων ϲου", "20": "και αναϲταϲ ηλθεν προϲ τον πατερα αυτου ετι δε αυτου μακραν απεχοντοϲ ειδεν αυτον ο πατηρ αυτου και εϲπλαγχνιϲθη και δραμων επεπεϲεν επι τον τραχηλον αυτου και κατεφιληϲεν αυτον", "21": "ειπεν δε αυτω ο υιοϲ πατερ ημαρτον ειϲ τον ουρανον και ενωπιον ϲου και ουκετι ειμι αξιοϲ κληθηναι υιοϲ ϲου", "22": "ειπεν δε ο πατηρ προϲ τουϲ δουλουϲ αυτου εξενεγκατε την ϲτολην την πρωτην και ενδυϲατε αυτον και δοτε δακτυλιον ειϲ την χειρα αυτου και υποδηματα ειϲ τουϲ ποδαϲ", "23": "και ενεγκαντεϲ τον μοϲχον τον ϲιτευτον θυϲατε και φαγοντεϲ ευφρανθωμεν", "24": "οτι ουτοϲ ο υιοϲ μου νεκροϲ ην και ανεζηϲεν και απολωλωϲ ην και ευρεθη και ηρξαντο ευφραινεϲθαι", "25": "ην δε ο υιοϲ αυτου ο πρεϲβυτεροϲ εν αγρω και ωϲ ερχομενοϲ ηγγιϲεν τη οικια ηκουϲεν ϲυμφωνιαϲ και χορων", "26": "και προϲκαλεϲαμενοϲ ενα των παιδων επυνθανετο τι ειη ταυτα", "27": "ο δε ειπεν αυτω οτι ο αδελφοϲ ϲου ηκει και εθυϲεν ο πατηρ ϲου τον μοϲχον τον ϲιτευτον οτι υγιαινοντα αυτον απελαβεν", "28": "ωργιϲθη δε και ουκ ηθελεν ειϲελθειν ο ουν πατηρ αυτου εξελθων παρεκαλει αυτον", "29": "ο δε αποκριθειϲ ειπεν τω πατρι ιδου τοϲαυτα ετη δουλευω ϲοι και ουδεποτε εντολην ϲου παρηλθον και εμοι ουδεποτε εδωκαϲ εριφον ινα μετα των φιλων μου ευφρανθω", "30": "οτε δε ο υιοϲ ϲου ουτοϲ ο καταφαγων ϲου τον βιον μετα πορνων ηλθεν εθυϲαϲ αυτω τον μοϲχον τον ϲιτευτον", "31": "ο δε ειπεν αυτω τεκνον ϲυ παντοτε μετ εμου ει και παντα τα εμα ϲα εϲτιν", "32": "ευφρανθηναι δε και χαρηναι εδει οτι ο αδελφοϲ ϲου ουτοϲ νεκροϲ ην και ανεζηϲεν και απολωλωϲ ην και ευρεθη"}