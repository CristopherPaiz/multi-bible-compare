{"1": "μετα δε ταυτα ανεδειξεν ο κυριοϲ και ετερουϲ εβδομηκοντα και απεϲτειλεν αυτουϲ ανα δυο προ προϲωπου αυτου ειϲ παϲαν πολιν και τοπον ου εμελλεν αυτοϲ ερχεϲθαι", "2": "ελεγεν ουν προϲ αυτουϲ ο μεν θεριϲμοϲ πολυϲ οι δε εργαται ολιγοι δεηθητε ουν του κυριου του θεριϲμου οπωϲ εκβαλη εργαταϲ ειϲ τον θεριϲμον αυτου", "3": "υπαγετε ιδου εγω αποϲτελλω υμαϲ ωϲ αρναϲ εν μεϲω λυκων", "4": "μη βαϲταζετε βαλαντιον μη πηραν μηδε υποδηματα και μηδενα κατα την οδον αϲπαϲηϲθε", "5": "ειϲ ην δ αν οικιαν ειϲερχηϲθε πρωτον λεγετε ειρηνη τω οικω τουτω", "6": "και εαν η εκει υιοϲ ειρηνηϲ επαναπαυϲεται επ αυτον η ειρηνη υμων ει δε μη γε εφ υμαϲ ανακαμψει", "7": "εν αυτη δε τη οικια μενετε εϲθιοντεϲ και πινοντεϲ τα παρ αυτων αξιοϲ γαρ ο εργατηϲ του μιϲθου αυτου εϲτιν μη μεταβαινετε εξ οικιαϲ ειϲ οικιαν", "8": "και ειϲ ην αν πολιν ειϲερχηϲθε και δεχωνται υμαϲ εϲθιετε τα παρατιθεμενα υμιν", "9": "και θεραπευετε τουϲ εν αυτη αϲθενειϲ και λεγετε αυτοιϲ ηγγικεν εφ υμαϲ η βαϲιλεια του θεου", "10": "ειϲ ην δ αν πολιν ειϲερχηϲθε και μη δεχωνται υμαϲ εξελθοντεϲ ειϲ ταϲ πλατειαϲ αυτηϲ ειπατε", "11": "και τον κονιορτον τον κολληθεντα ημιν εκ τηϲ πολεωϲ υμων απομαϲϲομεθα υμιν πλην τουτο γινωϲκετε οτι ηγγικεν εφ υμαϲ η βαϲιλεια του θεου", "12": "λεγω υμιν οτι ϲοδομοιϲ εν τη ημερα εκεινη ανεκτοτερον εϲται η τη πολει εκεινη", "13": "ουαι ϲοι χοραζιν ουαι ϲοι βηθϲαιδα οτι ει εν τυρω και ϲιδωνι εγενοντο αι δυναμειϲ αι γενομεναι εν υμιν παλαι αν εν ϲακκω και ϲποδω καθημεναι μετενοηϲαν", "14": "πλην τυρω και ϲιδωνι ανεκτοτερον εϲται εν τη κριϲει η υμιν", "15": "και ϲυ καπερναουμ η εωϲ του ουρανου υψωθειϲα εωϲ αδου καταβιβαϲθηϲη", "16": "ο ακουων υμων εμου ακουει και ο αθετων υμαϲ εμε αθετει ο δε εμε αθετων αθετει τον αποϲτειλαντα με", "17": "υπεϲτρεψαν δε οι εβδομηκοντα μετα χαραϲ λεγοντεϲ κυριε και τα δαιμονια υποταϲϲεται ημιν εν τω ονοματι ϲου", "18": "ειπεν δε αυτοιϲ εθεωρουν τον ϲαταναν ωϲ αϲτραπην εκ του ουρανου πεϲοντα", "19": "ιδου διδωμι υμιν την εξουϲιαν του πατειν επανω οφεων και ϲκορπιων και επι παϲαν την δυναμιν του εχθρου και ουδεν υμαϲ ου μη αδικηϲη", "20": "πλην εν τουτω μη χαιρετε οτι τα πνευματα υμιν υποταϲϲεται χαιρετε δε οτι τα ονοματα υμων εγραφη εν τοιϲ ουρανοιϲ", "21": "εν αυτη τη ωρα ηγαλλιαϲατο τω πνευματι ο ιηϲουϲ και ειπεν εξομολογουμαι ϲοι πατερ κυριε του ουρανου και τηϲ γηϲ οτι απεκρυψαϲ ταυτα απο ϲοφων και ϲυνετων και απεκαλυψαϲ αυτα νηπιοιϲ ναι ο πατηρ οτι ουτωϲ εγενετο ευδοκια εμπροϲθεν ϲου", "22": "και ϲτραφειϲ προϲ τουϲ μαθηταϲ ειπεν παντα μοι παρεδοθη υπο του πατροϲ μου και ουδειϲ γινωϲκει τιϲ εϲτιν ο υιοϲ ει μη ο πατηρ και τιϲ εϲτιν ο πατηρ ει μη ο υιοϲ και ω εαν βουληται ο υιοϲ αποκαλυψαι", "23": "και ϲτραφειϲ προϲ τουϲ μαθηταϲ κατ ιδιαν ειπεν μακαριοι οι οφθαλμοι οι βλεποντεϲ α βλεπετε", "24": "λεγω γαρ υμιν οτι πολλοι προφηται και βαϲιλειϲ ηθεληϲαν ιδειν α υμειϲ βλεπετε και ουκ ειδον και ακουϲαι α ακουετε και ουκ ηκουϲαν", "25": "και ιδου νομικοϲ τιϲ ανεϲτη εκπειραζων αυτον και λεγων διδαϲκαλε τι ποιηϲαϲ ζωην αιωνιον κληρονομηϲω", "26": "ο δε ειπεν προϲ αυτον εν τω νομω τι γεγραπται πωϲ αναγινωϲκειϲ", "27": "ο δε αποκριθειϲ ειπεν αγαπηϲειϲ κυριον τον θεον ϲου εξ οληϲ τηϲ καρδιαϲ ϲου και εξ οληϲ τηϲ ψυχηϲ ϲου και εξ οληϲ τηϲ ιϲχυοϲ ϲου και εξ οληϲ τηϲ διανοιαϲ ϲου και τον πληϲιον ϲου ωϲ ϲεαυτον", "28": "ειπεν δε αυτω ορθωϲ απεκριθηϲ τουτο ποιει και ζηϲη", "29": "ο δε θελων δικαιουν εαυτον ειπεν προϲ τον ιηϲουν και τιϲ εϲτιν μου πληϲιον", "30": "υπολαβων δε ο ιηϲουϲ ειπεν ανθρωποϲ τιϲ κατεβαινεν απο ιερουϲαλημ ειϲ ιεριχω και ληϲταιϲ περιεπεϲεν οι και εκδυϲαντεϲ αυτον και πληγαϲ επιθεντεϲ απηλθον αφεντεϲ ημιθανη τυγχανοντα", "31": "κατα ϲυγκυριαν δε ιερευϲ τιϲ κατεβαινεν εν τη οδω εκεινη και ιδων αυτον αντιπαρηλθεν", "32": "ομοιωϲ δε και λευιτηϲ γενομενοϲ κατα τον τοπον ελθων και ιδων αντιπαρηλθεν", "33": "ϲαμαρειτηϲ δε τιϲ οδευων ηλθεν κατ αυτον και ιδων αυτον εϲπλαγχνιϲθη", "34": "και προϲελθων κατεδηϲεν τα τραυματα αυτου επιχεων ελαιον και οινον επιβιβαϲαϲ δε αυτον επι το ιδιον κτηνοϲ ηγαγεν αυτον ειϲ πανδοχειον και επεμεληθη αυτου", "35": "και επι την αυριον εξελθων εκβαλων δυο δηναρια εδωκεν τω πανδοχει και ειπεν αυτω επιμεληθητι αυτου και ο τι αν προϲδαπανηϲηϲ εγω εν τω επανερχεϲθαι με αποδωϲω ϲοι", "36": "τιϲ ουν τουτων των τριων πληϲιον δοκει ϲοι γεγονεναι του εμπεϲοντοϲ ειϲ τουϲ ληϲταϲ", "37": "ο δε ειπεν ο ποιηϲαϲ το ελεοϲ μετ αυτου ειπεν ουν αυτω ο ιηϲουϲ πορευου και ϲυ ποιει ομοιωϲ", "38": "εγενετο δε εν τω πορευεϲθαι αυτουϲ και αυτοϲ ειϲηλθεν ειϲ κωμην τινα γυνη δε τιϲ ονοματι μαρθα υπεδεξατο αυτον ειϲ τον οικον αυτηϲ", "39": "και τηδε ην αδελφη καλουμενη μαρια η και παρακαθιϲαϲα παρα τουϲ ποδαϲ του ιηϲου ηκουεν τον λογον αυτου", "40": "η δε μαρθα περιεϲπατο περι πολλην διακονιαν επιϲταϲα δε ειπεν κυριε ου μελει ϲοι οτι η αδελφη μου μονην με κατελειπεν διακονειν ειπε ουν αυτη ινα μοι ϲυναντιλαβηται", "41": "αποκριθειϲ δε ειπεν αυτη ο ιηϲουϲ μαρθα μαρθα μεριμναϲ και τυρβαζη περι πολλα", "42": "ενοϲ δε εϲτιν χρεια μαρια δε την αγαθην μεριδα εξελεξατο ητιϲ ουκ αφαιρεθηϲεται απ αυτηϲ"}