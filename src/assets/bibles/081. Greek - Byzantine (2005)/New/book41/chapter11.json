{"1": "και οτε εγγιζουϲιν ειϲ ιερουϲαλημ ειϲ βηθϲφαγη και βηθανιαν προϲ το οροϲ των ελαιων αποϲτελλει δυο των μαθητων αυτου", "2": "και λεγει αυτοιϲ υπαγετε ειϲ την κωμην την κατεναντι υμων και ευθεωϲ ειϲπορευομενοι ειϲ αυτην ευρηϲετε πωλον δεδεμενον εφ ον ουδειϲ ανθρωπων κεκαθικεν λυϲαντεϲ αυτον αγαγετε", "3": "και εαν τιϲ υμιν ειπη τι ποιειτε τουτο ειπατε οτι ο κυριοϲ αυτου χρειαν εχει και ευθεωϲ αυτον αποϲτελλει ωδε", "4": "απηλθον δε και ευρον πωλον δεδεμενον προϲ την θυραν εξω επι του αμφοδου και λυουϲιν αυτον", "5": "και τινεϲ των εκει εϲτηκοτων ελεγον αυτοιϲ τι ποιειτε λυοντεϲ τον πωλον", "6": "οι δε ειπον αυτοιϲ καθωϲ ενετειλατο ο ιηϲουϲ και αφηκαν αυτουϲ", "7": "και ηγαγον τον πωλον προϲ τον ιηϲουν και επεβαλον αυτω τα ιματια αυτων και εκαθιϲεν επ αυτω", "8": "πολλοι δε τα ιματια αυτων εϲτρωϲαν ειϲ την οδον αλλοι δε ϲτοιβαδαϲ εκοπτον εκ των δενδρων και εϲτρωννυον ειϲ την οδον", "9": "και οι προαγοντεϲ και οι ακολουθουντεϲ εκραζον λεγοντεϲ ωϲαννα ευλογημενοϲ ο ερχομενοϲ εν ονοματι κυριου", "10": "ευλογημενη η ερχομενη βαϲιλεια εν ονοματι κυριου του πατροϲ ημων δαυιδ ωϲαννα εν τοιϲ υψιϲτοιϲ", "11": "και ειϲηλθεν ειϲ ιεροϲολυμα ο ιηϲουϲ και ειϲ το ιερον και περιβλεψαμενοϲ παντα οψιαϲ ηδη ουϲηϲ τηϲ ωραϲ εξηλθεν ειϲ βηθανιαν μετα των δωδεκα", "12": "και τη επαυριον εξελθοντων αυτων απο βηθανιαϲ επειναϲεν", "13": "και ιδων ϲυκην μακροθεν εχουϲαν φυλλα ηλθεν ει αρα ευρηϲει τι εν αυτη και ελθων επ αυτην ουδεν ευρεν ει μη φυλλα ου γαρ ην καιροϲ ϲυκων", "14": "και αποκριθειϲ ο ιηϲουϲ ειπεν αυτη μηκετι εκ ϲου ειϲ τον αιωνα μηδειϲ καρπον φαγοι και ηκουον οι μαθηται αυτου", "15": "και ερχονται ειϲ ιεροϲολυμα και ειϲελθων ο ιηϲουϲ ειϲ το ιερον ηρξατο εκβαλλειν τουϲ πωλουνταϲ και αγοραζονταϲ εν τω ιερω και ταϲ τραπεζαϲ των κολλυβιϲτων και ταϲ καθεδραϲ των πωλουντων ταϲ περιϲτεραϲ κατεϲτρεψεν", "16": "και ουκ ηφιεν ινα τιϲ διενεγκη ϲκευοϲ δια του ιερου", "17": "και εδιδαϲκεν λεγων αυτοιϲ ου γεγραπται οτι ο οικοϲ μου οικοϲ προϲευχηϲ κληθηϲεται παϲιν τοιϲ εθνεϲιν υμειϲ δε εποιηϲατε αυτον ϲπηλαιον ληϲτων", "18": "και ηκουϲαν οι γραμματειϲ και οι αρχιερειϲ και εζητουν πωϲ αυτον απολεϲωϲιν εφοβουντο γαρ αυτον οτι παϲ ο οχλοϲ εξεπληϲϲετο επι τη διδαχη αυτου", "19": "και οτε οψε εγενετο εξεπορευετο εξω τηϲ πολεωϲ", "20": "και πρωι παραπορευομενοι ειδον την ϲυκην εξηραμμενην εκ ριζων", "21": "και αναμνηϲθειϲ ο πετροϲ λεγει αυτω ραββι ιδε η ϲυκη ην κατηραϲω εξηρανται", "22": "και αποκριθειϲ ο ιηϲουϲ λεγει αυτοιϲ εχετε πιϲτιν θεου", "23": "αμην γαρ λεγω υμιν οτι οϲ αν ειπη τω ορει τουτω αρθητι και βληθητι ειϲ την θαλαϲϲαν και μη διακριθη εν τη καρδια αυτου αλλα πιϲτευϲη οτι α λεγει γινεται εϲται αυτω ο εαν ειπη", "24": "δια τουτο λεγω υμιν παντα οϲα αν προϲευχομενοι αιτηϲθε πιϲτευετε οτι λαμβανετε και εϲται υμιν", "25": "και οταν ϲτηκητε προϲευχομενοι αφιετε ει τι εχετε κατα τινοϲ ινα και ο πατηρ υμων ο εν τοιϲ ουρανοιϲ αφη υμιν τα παραπτωματα υμων", "26": "ει δε υμειϲ ουκ αφιετε ουδε ο πατηρ υμων ο εν τοιϲ ουρανοιϲ αφηϲει τα παραπτωματα υμων", "27": "και ερχονται παλιν ειϲ ιεροϲολυμα και εν τω ιερω περιπατουντοϲ αυτου ερχονται προϲ αυτον οι αρχιερειϲ και οι γραμματειϲ και οι πρεϲβυτεροι", "28": "και λεγουϲιν αυτω εν ποια εξουϲια ταυτα ποιειϲ και τιϲ ϲοι την εξουϲιαν ταυτην εδωκεν ινα ταυτα ποιηϲ", "29": "ο δε ιηϲουϲ αποκριθειϲ ειπεν αυτοιϲ επερωτηϲω υμαϲ και εγω ενα λογον και αποκριθητε μοι και ερω υμιν εν ποια εξουϲια ταυτα ποιω", "30": "το βαπτιϲμα ιωαννου εξ ουρανου ην η εξ ανθρωπων αποκριθητε μοι", "31": "και ελογιζοντο προϲ εαυτουϲ λεγοντεϲ εαν ειπωμεν εξ ουρανου ερει δια τι ουν ουκ επιϲτευϲατε αυτω", "32": "αλλ ειπωμεν εξ ανθρωπων εφοβουντο τον λαον απαντεϲ γαρ ειχον τον ιωαννην οτι οντωϲ προφητηϲ ην", "33": "και αποκριθεντεϲ λεγουϲιν τω ιηϲου ουκ οιδαμεν και ο ιηϲουϲ αποκριθειϲ λεγει αυτοιϲ ουδε εγω λεγω υμιν εν ποια εξουϲια ταυτα ποιω"}