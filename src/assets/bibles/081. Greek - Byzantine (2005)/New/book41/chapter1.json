{"1": "αρχη του ευαγγελιου ιηϲου χριϲτου υιου του θεου", "2": "ωϲ γεγραπται εν τοιϲ προφηταιϲ ιδου εγω αποϲτελλω τον αγγελον μου προ προϲωπου ϲου οϲ καταϲκευαϲει την οδον ϲου εμπροϲθεν ϲου", "3": "φωνη βοωντοϲ εν τη ερημω ετοιμαϲατε την οδον κυριου ευθειαϲ ποιειτε ταϲ τριβουϲ αυτου", "4": "εγενετο ιωαννηϲ βαπτιζων εν τη ερημω και κηρυϲϲων βαπτιϲμα μετανοιαϲ ειϲ αφεϲιν αμαρτιων", "5": "και εξεπορευετο προϲ αυτον παϲα η ιουδαια χωρα και οι ιεροϲολυμιται και εβαπτιζοντο παντεϲ εν τω ιορδανη ποταμω υπ αυτου εξομολογουμενοι ταϲ αμαρτιαϲ αυτων", "6": "ην δε ο ιωαννηϲ ενδεδυμενοϲ τριχαϲ καμηλου και ζωνην δερματινην περι την οϲφυν αυτου και εϲθιων ακριδαϲ και μελι αγριον", "7": "και εκηρυϲϲεν λεγων ερχεται ο ιϲχυροτεροϲ μου οπιϲω μου ου ουκ ειμι ικανοϲ κυψαϲ λυϲαι τον ιμαντα των υποδηματων αυτου", "8": "εγω μεν εβαπτιϲα υμαϲ εν υδατι αυτοϲ δε βαπτιϲει υμαϲ εν πνευματι αγιω", "9": "και εγενετο εν εκειναιϲ ταιϲ ημεραιϲ ηλθεν ιηϲουϲ απο ναζαρετ τηϲ γαλιλαιαϲ και εβαπτιϲθη υπο ιωαννου ειϲ τον ιορδανην", "10": "και ευθεωϲ αναβαινων απο του υδατοϲ ειδεν ϲχιζομενουϲ τουϲ ουρανουϲ και το πνευμα ωϲει περιϲτεραν καταβαινον επ αυτον", "11": "και φωνη εγενετο εκ των ουρανων ϲυ ει ο υιοϲ μου ο αγαπητοϲ εν ω ευδοκηϲα", "12": "και ευθυϲ το πνευμα αυτον εκβαλλει ειϲ την ερημον", "13": "και ην εκει εν τη ερημω ημεραϲ τεϲϲαρακοντα πειραζομενοϲ υπο του ϲατανα και ην μετα των θηριων και οι αγγελοι διηκονουν αυτω", "14": "μετα δε το παραδοθηναι τον ιωαννην ηλθεν ο ιηϲουϲ ειϲ την γαλιλαιαν κηρυϲϲων το ευαγγελιον τηϲ βαϲιλειαϲ του θεου", "15": "και λεγων οτι πεπληρωται ο καιροϲ και ηγγικεν η βαϲιλεια του θεου μετανοειτε και πιϲτευετε εν τω ευαγγελιω", "16": "περιπατων δε παρα την θαλαϲϲαν τηϲ γαλιλαιαϲ ειδεν ϲιμωνα και ανδρεαν τον αδελφον αυτου του ϲιμωνοϲ βαλλονταϲ αμφιβληϲτρον εν τη θαλαϲϲη ηϲαν γαρ αλιειϲ", "17": "και ειπεν αυτοιϲ ο ιηϲουϲ δευτε οπιϲω μου και ποιηϲω υμαϲ γενεϲθαι αλιειϲ ανθρωπων", "18": "και ευθεωϲ αφεντεϲ τα δικτυα αυτων ηκολουθηϲαν αυτω", "19": "και προβαϲ εκειθεν ολιγον ειδεν ιακωβον τον του ζεβεδαιου και ιωαννην τον αδελφον αυτου και αυτουϲ εν τω πλοιω καταρτιζονταϲ τα δικτυα", "20": "και ευθεωϲ εκαλεϲεν αυτουϲ και αφεντεϲ τον πατερα αυτων ζεβεδαιον εν τω πλοιω μετα των μιϲθωτων απηλθον οπιϲω αυτου", "21": "και ειϲπορευονται ειϲ καπερναουμ και ευθεωϲ τοιϲ ϲαββαϲιν ειϲελθων ειϲ την ϲυναγωγην εδιδαϲκεν", "22": "και εξεπληϲϲοντο επι τη διδαχη αυτου ην γαρ διδαϲκων αυτουϲ ωϲ εξουϲιαν εχων και ουχ ωϲ οι γραμματειϲ", "23": "και ην εν τη ϲυναγωγη αυτων ανθρωποϲ εν πνευματι ακαθαρτω και ανεκραξεν", "24": "λεγων εα τι ημιν και ϲοι ιηϲου ναζαρηνε ηλθεϲ απολεϲαι ημαϲ οιδα ϲε τιϲ ει ο αγιοϲ του θεου", "25": "και επετιμηϲεν αυτω ο ιηϲουϲ λεγων φιμωθητι και εξελθε εξ αυτου", "26": "και ϲπαραξαν αυτον το πνευμα το ακαθαρτον και κραξαν φωνη μεγαλη εξηλθεν εξ αυτου", "27": "και εθαμβηθηϲαν παντεϲ ωϲτε ϲυζητειν προϲ εαυτουϲ λεγονταϲ τι εϲτιν τουτο τιϲ η διδαχη η καινη αυτη οτι κατ εξουϲιαν και τοιϲ πνευμαϲιν τοιϲ ακαθαρτοιϲ επιταϲϲει και υπακουουϲιν αυτω", "28": "εξηλθεν δε η ακοη αυτου ευθυϲ ειϲ ολην την περιχωρον τηϲ γαλιλαιαϲ", "29": "και ευθεωϲ εκ τηϲ ϲυναγωγηϲ εξελθοντεϲ ηλθον ειϲ την οικιαν ϲιμωνοϲ και ανδρεου μετα ιακωβου και ιωαννου", "30": "η δε πενθερα ϲιμωνοϲ κατεκειτο πυρεϲϲουϲα και ευθεωϲ λεγουϲιν αυτω περι αυτηϲ", "31": "και προϲελθων ηγειρεν αυτην κρατηϲαϲ τηϲ χειροϲ αυτηϲ και αφηκεν αυτην ο πυρετοϲ ευθεωϲ και διηκονει αυτοιϲ", "32": "οψιαϲ δε γενομενηϲ οτε εδυ ο ηλιοϲ εφερον προϲ αυτον πανταϲ τουϲ κακωϲ εχονταϲ και τουϲ δαιμονιζομενουϲ", "33": "και η πολιϲ ολη επιϲυνηγμενη ην προϲ την θυραν", "34": "και εθεραπευϲεν πολλουϲ κακωϲ εχονταϲ ποικιλαιϲ νοϲοιϲ και δαιμονια πολλα εξεβαλεν και ουκ ηφιεν λαλειν τα δαιμονια οτι ηδειϲαν αυτον", "35": "και πρωι εννυχον λιαν αναϲταϲ εξηλθεν και απηλθεν ειϲ ερημον τοπον κακει προϲηυχετο", "36": "και κατεδιωξαν αυτον ο ϲιμων και οι μετ αυτου", "37": "και ευροντεϲ αυτον λεγουϲιν αυτω οτι παντεϲ ϲε ζητουϲιν", "38": "και λεγει αυτοιϲ αγωμεν ειϲ ταϲ εχομεναϲ κωμοπολειϲ ινα και εκει κηρυξω ειϲ τουτο γαρ εξεληλυθα", "39": "και ην κηρυϲϲων εν ταιϲ ϲυναγωγαιϲ αυτων ειϲ ολην την γαλιλαιαν και τα δαιμονια εκβαλλων", "40": "και ερχεται προϲ αυτον λεπροϲ παρακαλων αυτον και γονυπετων αυτον και λεγων αυτω οτι εαν θεληϲ δυναϲαι με καθαριϲαι", "41": "ο δε ιηϲουϲ ϲπλαγχνιϲθειϲ εκτειναϲ την χειρα ηψατο αυτου και λεγει αυτω θελω καθαριϲθητι", "42": "και ειποντοϲ αυτου ευθεωϲ απηλθεν απ αυτου η λεπρα και εκαθαριϲθη", "43": "και εμβριμηϲαμενοϲ αυτω ευθεωϲ εξεβαλεν αυτον", "44": "και λεγει αυτω ορα μηδενι μηδεν ειπηϲ αλλ υπαγε ϲεαυτον δειξον τω ιερει και προϲενεγκε περι του καθαριϲμου ϲου α προϲεταξεν μωϲηϲ ειϲ μαρτυριον αυτοιϲ", "45": "ο δε εξελθων ηρξατο κηρυϲϲειν πολλα και διαφημιζειν τον λογον ωϲτε μηκετι αυτον δυναϲθαι φανερωϲ ειϲ πολιν ειϲελθειν αλλ εξω εν ερημοιϲ τοποιϲ ην και ηρχοντο προϲ αυτον πανταχοθεν"}