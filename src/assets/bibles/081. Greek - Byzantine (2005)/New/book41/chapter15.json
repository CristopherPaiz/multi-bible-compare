{"1": "και ευθεωϲ επι το πρωι ϲυμβουλιον ποιηϲαντεϲ οι αρχιερειϲ μετα των πρεϲβυτερων και γραμματεων και ολον το ϲυνεδριον δηϲαντεϲ τον ιηϲουν απηνεγκαν και παρεδωκαν τω πιλατω", "2": "και επηρωτηϲεν αυτον ο πιλατοϲ ϲυ ει ο βαϲιλευϲ των ιουδαιων ο δε αποκριθειϲ ειπεν αυτω ϲυ λεγειϲ", "3": "και κατηγορουν αυτου οι αρχιερειϲ πολλα", "4": "ο δε πιλατοϲ παλιν επηρωτηϲεν αυτον λεγων ουκ αποκρινη ουδεν ιδε ποϲα ϲου καταμαρτυρουϲιν", "5": "ο δε ιηϲουϲ ουκετι ουδεν απεκριθη ωϲτε θαυμαζειν τον πιλατον", "6": "κατα δε εορτην απελυεν αυτοιϲ ενα δεϲμιον ονπερ ητουντο", "7": "ην δε ο λεγομενοϲ βαραββαϲ μετα των ϲυϲταϲιαϲτων δεδεμενοϲ οιτινεϲ εν τη ϲταϲει φονον πεποιηκειϲαν", "8": "και αναβοηϲαϲ ο οχλοϲ ηρξατο αιτειϲθαι καθωϲ αει εποιει αυτοιϲ", "9": "ο δε πιλατοϲ απεκριθη αυτοιϲ λεγων θελετε απολυϲω υμιν τον βαϲιλεα των ιουδαιων", "10": "εγινωϲκεν γαρ οτι δια φθονον παραδεδωκειϲαν αυτον οι αρχιερειϲ", "11": "οι δε αρχιερειϲ ανεϲειϲαν τον οχλον ινα μαλλον τον βαραββαν απολυϲη αυτοιϲ", "12": "ο δε πιλατοϲ αποκριθειϲ παλιν ειπεν αυτοιϲ τι ουν θελετε ποιηϲω ον λεγετε βαϲιλεα των ιουδαιων", "13": "οι δε παλιν εκραξαν ϲταυρωϲον αυτον", "14": "ο δε πιλατοϲ ελεγεν αυτοιϲ τι γαρ κακον εποιηϲεν οι δε περιϲϲοτερωϲ εκραξαν ϲταυρωϲον αυτον", "15": "ο δε πιλατοϲ βουλομενοϲ τω οχλω το ικανον ποιηϲαι απελυϲεν αυτοιϲ τον βαραββαν και παρεδωκεν τον ιηϲουν φραγελλωϲαϲ ινα ϲταυρωθη", "16": "οι δε ϲτρατιωται απηγαγον αυτον εϲω τηϲ αυληϲ ο εϲτιν πραιτωριον και ϲυγκαλουϲιν ολην την ϲπειραν", "17": "και ενδυουϲιν αυτον πορφυραν και περιτιθεαϲιν αυτω πλεξαντεϲ ακανθινον ϲτεφανον", "18": "και ηρξαντο αϲπαζεϲθαι αυτον χαιρε ο βαϲιλευϲ των ιουδαιων", "19": "και ετυπτον αυτου την κεφαλην καλαμω και ενεπτυον αυτω και τιθεντεϲ τα γονατα προϲεκυνουν αυτω", "20": "και οτε ενεπαιξαν αυτω εξεδυϲαν αυτον την πορφυραν και ενεδυϲαν αυτον τα ιματια τα ιδια και εξαγουϲιν αυτον ινα ϲταυρωϲωϲιν αυτον", "21": "και αγγαρευουϲιν παραγοντα τινα ϲιμωνα κυρηναιον ερχομενον απ αγρου τον πατερα αλεξανδρου και ρουφου ινα αρη τον ϲταυρον αυτου", "22": "και φερουϲιν αυτον επι γολγοθα τοπον ο εϲτιν μεθερμηνευομενον κρανιου τοποϲ", "23": "και εδιδουν αυτω πιειν εϲμυρνιϲμενον οινον ο δε ουκ ελαβεν", "24": "και ϲταυρωϲαντεϲ αυτον διαμεριζονται τα ιματια αυτου βαλλοντεϲ κληρον επ αυτα τιϲ τι αρη", "25": "ην δε ωρα τριτη και εϲταυρωϲαν αυτον", "26": "και ην η επιγραφη τηϲ αιτιαϲ αυτου επιγεγραμμενη ο βαϲιλευϲ των ιουδαιων", "27": "και ϲυν αυτω ϲταυρουϲιν δυο ληϲταϲ ενα εκ δεξιων και ενα εξ ευωνυμων αυτου", "28": "και επληρωθη η γραφη η λεγουϲα και μετα ανομων ελογιϲθη", "29": "και οι παραπορευομενοι εβλαϲφημουν αυτον κινουντεϲ ταϲ κεφαλαϲ αυτων και λεγοντεϲ ουα ο καταλυων τον ναον και εν τριϲιν ημεραιϲ οικοδομων", "30": "ϲωϲον ϲεαυτον και καταβα απο του ϲταυρου", "31": "ομοιωϲ και οι αρχιερειϲ εμπαιζοντεϲ προϲ αλληλουϲ μετα των γραμματεων ελεγον αλλουϲ εϲωϲεν εαυτον ου δυναται ϲωϲαι", "32": "ο χριϲτοϲ ο βαϲιλευϲ του ιϲραηλ καταβατω νυν απο του ϲταυρου ινα ιδωμεν και πιϲτευϲωμεν αυτω και οι ϲυνεϲταυρωμενοι αυτω ωνειδιζον αυτον", "33": "γενομενηϲ δε ωραϲ εκτηϲ ϲκοτοϲ εγενετο εφ ολην την γην εωϲ ωραϲ ενατηϲ", "34": "και τη ωρα τη ενατη εβοηϲεν ο ιηϲουϲ φωνη μεγαλη λεγων ελωι ελωι λιμα ϲαβαχθανι ο εϲτιν μεθερμηνευομενον ο θεοϲ μου ο θεοϲ μου ειϲ τι με εγκατελιπεϲ", "35": "και τινεϲ των παρεϲτηκοτων ακουϲαντεϲ ελεγον ιδου ηλιαν φωνει", "36": "δραμων δε ειϲ και γεμιϲαϲ ϲπογγον οξουϲ περιθειϲ τε καλαμω εποτιζεν αυτον λεγων αφετε ιδωμεν ει ερχεται ηλιαϲ καθελειν αυτον", "37": "ο δε ιηϲουϲ αφειϲ φωνην μεγαλην εξεπνευϲεν", "38": "και το καταπεταϲμα του ναου εϲχιϲθη ειϲ δυο απο ανωθεν εωϲ κατω", "39": "ιδων δε ο κεντυριων ο παρεϲτηκωϲ εξ εναντιαϲ αυτου οτι ουτωϲ κραξαϲ εξεπνευϲεν ειπεν αληθωϲ ο ανθρωποϲ ουτοϲ υιοϲ ην θεου", "40": "ηϲαν δε και γυναικεϲ απο μακροθεν θεωρουϲαι εν αιϲ ην και μαρια η μαγδαληνη και μαρια η του ιακωβου του μικρου και ιωϲη μητηρ και ϲαλωμη", "41": "αι και οτε ην εν τη γαλιλαια ηκολουθουν αυτω και διηκονουν αυτω και αλλαι πολλαι αι ϲυναναβαϲαι αυτω ειϲ ιεροϲολυμα", "42": "και ηδη οψιαϲ γενομενηϲ επει ην παραϲκευη ο εϲτιν προϲαββατον", "43": "ηλθεν ιωϲηφ ο απο αριμαθαιαϲ ευϲχημων βουλευτηϲ οϲ και αυτοϲ ην προϲδεχομενοϲ την βαϲιλειαν του θεου τολμηϲαϲ ειϲηλθεν προϲ πιλατον και ητηϲατο το ϲωμα του ιηϲου", "44": "ο δε πιλατοϲ εθαυμαϲεν ει ηδη τεθνηκεν και προϲκαλεϲαμενοϲ τον κεντυριωνα επηρωτηϲεν αυτον ει παλαι απεθανεν", "45": "και γνουϲ απο του κεντυριωνοϲ εδωρηϲατο το ϲωμα τω ιωϲηφ", "46": "και αγοραϲαϲ ϲινδονα και καθελων αυτον ενειληϲεν τη ϲινδονι και κατεθηκεν αυτον εν μνημειω ο ην λελατομημενον εκ πετραϲ και προϲεκυλιϲεν λιθον επι την θυραν του μνημειου", "47": "η δε μαρια η μαγδαληνη και μαρια ιωϲη εθεωρουν που τιθεται"}