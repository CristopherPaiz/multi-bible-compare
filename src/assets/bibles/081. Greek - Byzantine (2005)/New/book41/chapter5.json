{"1": "και ηλθον ειϲ το περαν τηϲ θαλαϲϲηϲ ειϲ την χωραν των γαδαρηνων", "2": "και εξελθοντι αυτω εκ του πλοιου ευθεωϲ απηντηϲεν αυτω εκ των μνημειων ανθρωποϲ εν πνευματι ακαθαρτω", "3": "οϲ την κατοικηϲιν ειχεν εν τοιϲ μνημαϲιν και ουτε αλυϲεϲιν ουδειϲ εδυνατο αυτον δηϲαι", "4": "δια το αυτον πολλακιϲ πεδαιϲ και αλυϲεϲιν δεδεϲθαι και διεϲπαϲθαι υπ αυτου ταϲ αλυϲειϲ και ταϲ πεδαϲ ϲυντετριφθαι και ουδειϲ αυτον ιϲχυεν δαμαϲαι", "5": "και δια παντοϲ νυκτοϲ και ημεραϲ εν τοιϲ ορεϲιν και εν τοιϲ μνημαϲιν ην κραζων και κατακοπτων εαυτον λιθοιϲ", "6": "ιδων δε τον ιηϲουν απο μακροθεν εδραμεν και προϲεκυνηϲεν αυτω", "7": "και κραξαϲ φωνη μεγαλη ειπεν τι εμοι και ϲοι ιηϲου υιε του θεου του υψιϲτου ορκιζω ϲε τον θεον μη με βαϲανιϲηϲ", "8": "ελεγεν γαρ αυτω εξελθε το πνευμα το ακαθαρτον εκ του ανθρωπου", "9": "και επηρωτα αυτον τι ϲοι ονομα και απεκριθη λεγων λεγεων ονομα μοι οτι πολλοι εϲμεν", "10": "και παρεκαλει αυτον πολλα ινα μη αυτουϲ αποϲτειλη εξω τηϲ χωραϲ", "11": "ην δε εκει προϲ τω ορει αγελη χοιρων μεγαλη βοϲκομενη", "12": "και παρεκαλεϲαν αυτον παντεϲ οι δαιμονεϲ λεγοντεϲ πεμψον ημαϲ ειϲ τουϲ χοιρουϲ ινα ειϲ αυτουϲ ειϲελθωμεν", "13": "και επετρεψεν αυτοιϲ ευθεωϲ ο ιηϲουϲ και εξελθοντα τα πνευματα τα ακαθαρτα ειϲηλθον ειϲ τουϲ χοιρουϲ και ωρμηϲεν η αγελη κατα του κρημνου ειϲ την θαλαϲϲαν ηϲαν δε ωϲ διϲχιλιοι και επνιγοντο εν τη θαλαϲϲη", "14": "οι δε βοϲκοντεϲ τουϲ χοιρουϲ εφυγον και ανηγγειλαν ειϲ την πολιν και ειϲ τουϲ αγρουϲ και εξηλθον ιδειν τι εϲτιν το γεγονοϲ", "15": "και ερχονται προϲ τον ιηϲουν και θεωρουϲιν τον δαιμονιζομενον καθημενον και ιματιϲμενον και ϲωφρονουντα τον εϲχηκοτα τον λεγεωνα και εφοβηθηϲαν", "16": "διηγηϲαντο δε αυτοιϲ οι ιδοντεϲ πωϲ εγενετο τω δαιμονιζομενω και περι των χοιρων", "17": "και ηρξαντο παρακαλειν αυτον απελθειν απο των οριων αυτων", "18": "και εμβαντοϲ αυτου ειϲ το πλοιον παρεκαλει αυτον ο δαιμονιϲθειϲ ινα η μετ αυτου", "19": "ο δε ιηϲουϲ ουκ αφηκεν αυτον αλλα λεγει αυτω υπαγε ειϲ τον οικον ϲου προϲ τουϲ ϲουϲ και αναγγειλον αυτοιϲ οϲα ϲοι ο κυριοϲ πεποιηκεν και ηλεηϲεν ϲε", "20": "και απηλθεν και ηρξατο κηρυϲϲειν εν τη δεκαπολει οϲα εποιηϲεν αυτω ο ιηϲουϲ και παντεϲ εθαυμαζον", "21": "και διαπεραϲαντοϲ του ιηϲου εν τω πλοιω παλιν ειϲ το περαν ϲυνηχθη οχλοϲ πολυϲ επ αυτον και ην παρα την θαλαϲϲαν", "22": "και ιδου ερχεται ειϲ των αρχιϲυναγωγων ονοματι ιαειροϲ και ιδων αυτον πιπτει προϲ τουϲ ποδαϲ αυτου", "23": "και παρεκαλει αυτον πολλα λεγων οτι το θυγατριον μου εϲχατωϲ εχει ινα ελθων επιθηϲ αυτη ταϲ χειραϲ οπωϲ ϲωθη και ζηϲεται", "24": "και απηλθεν μετ αυτου και ηκολουθει αυτω οχλοϲ πολυϲ και ϲυνεθλιβον αυτον", "25": "και γυνη τιϲ ουϲα εν ρυϲει αιματοϲ ετη δωδεκα", "26": "και πολλα παθουϲα υπο πολλων ιατρων και δαπανηϲαϲα τα παρ αυτηϲ παντα και μηδεν ωφεληθειϲα αλλα μαλλον ειϲ το χειρον ελθουϲα", "27": "ακουϲαϲα περι του ιηϲου ελθουϲα εν τω οχλω οπιϲθεν ηψατο του ιματιου αυτου", "28": "ελεγεν γαρ οτι καν των ιματιων αυτου αψωμαι ϲωθηϲομαι", "29": "και ευθεωϲ εξηρανθη η πηγη του αιματοϲ αυτηϲ και εγνω τω ϲωματι οτι ιαται απο τηϲ μαϲτιγοϲ", "30": "και ευθεωϲ ο ιηϲουϲ επιγνουϲ εν εαυτω την εξ αυτου δυναμιν εξελθουϲαν επιϲτραφειϲ εν τω οχλω ελεγεν τιϲ μου ηψατο των ιματιων", "31": "και ελεγον αυτω οι μαθηται αυτου βλεπειϲ τον οχλον ϲυνθλιβοντα ϲε και λεγειϲ τιϲ μου ηψατο", "32": "και περιεβλεπετο ιδειν την τουτο ποιηϲαϲαν", "33": "η δε γυνη φοβηθειϲα και τρεμουϲα ειδυια ο γεγονεν επ αυτη ηλθεν και προϲεπεϲεν αυτω και ειπεν αυτω παϲαν την αληθειαν", "34": "ο δε ειπεν αυτη θυγατερ η πιϲτιϲ ϲου ϲεϲωκεν ϲε υπαγε ειϲ ειρηνην και ιϲθι υγιηϲ απο τηϲ μαϲτιγοϲ ϲου", "35": "ετι αυτου λαλουντοϲ ερχονται απο του αρχιϲυναγωγου λεγοντεϲ οτι η θυγατηρ ϲου απεθανεν τι ετι ϲκυλλειϲ τον διδαϲκαλον", "36": "ο δε ιηϲουϲ ευθεωϲ ακουϲαϲ τον λογον λαλουμενον λεγει τω αρχιϲυναγωγω μη φοβου μονον πιϲτευε", "37": "και ουκ αφηκεν ουδενα αυτω ϲυνακολουθηϲαι ει μη πετρον και ιακωβον και ιωαννην τον αδελφον ιακωβου", "38": "και ερχεται ειϲ τον οικον του αρχιϲυναγωγου και θεωρει θορυβον κλαιονταϲ και αλαλαζονταϲ πολλα", "39": "και ειϲελθων λεγει αυτοιϲ τι θορυβειϲθε και κλαιετε το παιδιον ουκ απεθανεν αλλα καθευδει", "40": "και κατεγελων αυτου ο δε εκβαλων πανταϲ παραλαμβανει τον πατερα του παιδιου και την μητερα και τουϲ μετ αυτου και ειϲπορευεται οπου ην το παιδιον ανακειμενον", "41": "και κρατηϲαϲ τηϲ χειροϲ του παιδιου λεγει αυτη ταλιθα κουμι ο εϲτιν μεθερμηνευομενον το κοραϲιον ϲοι λεγω εγειραι", "42": "και ευθεωϲ ανεϲτη το κοραϲιον και περιεπατει ην γαρ ετων δωδεκα και εξεϲτηϲαν εκϲταϲει μεγαλη", "43": "και διεϲτειλατο αυτοιϲ πολλα ινα μηδειϲ γνω τουτο και ειπεν δοθηναι αυτη φαγειν"}