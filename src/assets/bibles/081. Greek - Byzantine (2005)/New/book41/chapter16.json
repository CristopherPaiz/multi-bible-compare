{"1": "και διαγενομενου του ϲαββατου μαρια η μαγδαληνη και μαρια ιακωβου και ϲαλωμη ηγοραϲαν αρωματα ινα ελθουϲαι αλειψωϲιν αυτον", "2": "και λιαν πρωι τηϲ μιαϲ ϲαββατων ερχονται επι το μνημειον ανατειλαντοϲ του ηλιου", "3": "και ελεγον προϲ εαυταϲ τιϲ αποκυλιϲει ημιν τον λιθον εκ τηϲ θυραϲ του μνημειου", "4": "και αναβλεψαϲαι θεωρουϲιν οτι αποκεκυλιϲται ο λιθοϲ ην γαρ μεγαϲ ϲφοδρα", "5": "και ειϲελθουϲαι ειϲ το μνημειον ειδον νεανιϲκον καθημενον εν τοιϲ δεξιοιϲ περιβεβλημενον ϲτολην λευκην και εξεθαμβηθηϲαν", "6": "ο δε λεγει αυταιϲ μη εκθαμβειϲθε ιηϲουν ζητειτε τον ναζαρηνον τον εϲταυρωμενον ηγερθη ουκ εϲτιν ωδε ιδε ο τοποϲ οπου εθηκαν αυτον", "7": "αλλ υπαγετε ειπατε τοιϲ μαθηταιϲ αυτου και τω πετρω οτι προαγει υμαϲ ειϲ την γαλιλαιαν εκει αυτον οψεϲθε καθωϲ ειπεν υμιν", "8": "και εξελθουϲαι εφυγον απο του μνημειου ειχεν δε αυταϲ τρομοϲ και εκϲταϲιϲ και ουδενι ουδεν ειπον εφοβουντο γαρ", "9": "αναϲταϲ δε πρωι πρωτη ϲαββατου εφανη πρωτον μαρια τη μαγδαληνη αφ ηϲ εκβεβληκει επτα δαιμονια", "10": "εκεινη πορευθειϲα απηγγειλεν τοιϲ μετ αυτου γενομενοιϲ πενθουϲιν και κλαιουϲιν", "11": "κακεινοι ακουϲαντεϲ οτι ζη και εθεαθη υπ αυτηϲ ηπιϲτηϲαν", "12": "μετα δε ταυτα δυϲιν εξ αυτων περιπατουϲιν εφανερωθη εν ετερα μορφη πορευομενοιϲ ειϲ αγρον", "13": "κακεινοι απελθοντεϲ απηγγειλαν τοιϲ λοιποιϲ ουδε εκεινοιϲ επιϲτευϲαν", "14": "υϲτερον ανακειμενοιϲ αυτοιϲ τοιϲ ενδεκα εφανερωθη και ωνειδιϲεν την απιϲτιαν αυτων και ϲκληροκαρδιαν οτι τοιϲ θεαϲαμενοιϲ αυτον εγηγερμενον ουκ επιϲτευϲαν", "15": "και ειπεν αυτοιϲ πορευθεντεϲ ειϲ τον κοϲμον απαντα κηρυξατε το ευαγγελιον παϲη τη κτιϲει", "16": "ο πιϲτευϲαϲ και βαπτιϲθειϲ ϲωθηϲεται ο δε απιϲτηϲαϲ κατακριθηϲεται", "17": "ϲημεια δε τοιϲ πιϲτευϲαϲιν ταυτα παρακολουθηϲει εν τω ονοματι μου δαιμονια εκβαλουϲιν γλωϲϲαιϲ λαληϲουϲιν καιναιϲ", "18": "οφειϲ αρουϲιν καν θαναϲιμον τι πιωϲιν ου μη αυτουϲ βλαψη επι αρρωϲτουϲ χειραϲ επιθηϲουϲιν και καλωϲ εξουϲιν", "19": "ο μεν ουν κυριοϲ μετα το λαληϲαι αυτοιϲ ανεληφθη ειϲ τον ουρανον και εκαθιϲεν εκ δεξιων του θεου", "20": "εκεινοι δε εξελθοντεϲ εκηρυξαν πανταχου του κυριου ϲυνεργουντοϲ και τον λογον βεβαιουντοϲ δια των επακολουθουντων ϲημειων αμην"}