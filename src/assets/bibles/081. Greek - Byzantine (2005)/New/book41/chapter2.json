{"1": "και ειϲηλθεν παλιν ειϲ καπερναουμ δι ημερων και ηκουϲθη οτι ειϲ οικον εϲτιν", "2": "και ευθεωϲ ϲυνηχθηϲαν πολλοι ωϲτε μηκετι χωρειν μηδε τα προϲ την θυραν και ελαλει αυτοιϲ τον λογον", "3": "και ερχονται προϲ αυτον παραλυτικον φεροντεϲ αιρομενον υπο τεϲϲαρων", "4": "και μη δυναμενοι προϲεγγιϲαι αυτω δια τον οχλον απεϲτεγαϲαν την ϲτεγην οπου ην και εξορυξαντεϲ χαλωϲιν τον κραββατον εφ ω ο παραλυτικοϲ κατεκειτο", "5": "ιδων δε ο ιηϲουϲ την πιϲτιν αυτων λεγει τω παραλυτικω τεκνον αφεωνται ϲοι αι αμαρτιαι ϲου", "6": "ηϲαν δε τινεϲ των γραμματεων εκει καθημενοι και διαλογιζομενοι εν ταιϲ καρδιαιϲ αυτων", "7": "τι ουτοϲ ουτωϲ λαλει βλαϲφημιαϲ τιϲ δυναται αφιεναι αμαρτιαϲ ει μη ειϲ ο θεοϲ", "8": "και ευθεωϲ επιγνουϲ ο ιηϲουϲ τω πνευματι αυτου οτι ουτωϲ αυτοι διαλογιζονται εν εαυτοιϲ ειπεν αυτοιϲ τι ταυτα διαλογιζεϲθε εν ταιϲ καρδιαιϲ υμων", "9": "τι εϲτιν ευκοπωτερον ειπειν τω παραλυτικω αφεωνται ϲου αι αμαρτιαι η ειπειν εγειραι και αρον ϲου τον κραββατον και περιπατει", "10": "ινα δε ειδητε οτι εξουϲιαν εχει ο υιοϲ του ανθρωπου αφιεναι επι τηϲ γηϲ αμαρτιαϲ λεγει τω παραλυτικω", "11": "ϲοι λεγω εγειραι και αρον τον κραββατον ϲου και υπαγε ειϲ τον οικον ϲου", "12": "και ηγερθη ευθεωϲ και αραϲ τον κραββατον εξηλθεν εναντιον παντων ωϲτε εξιϲταϲθαι πανταϲ και δοξαζειν τον θεον λεγονταϲ οτι ουδεποτε ουτωϲ ειδομεν", "13": "και εξηλθεν παλιν παρα την θαλαϲϲαν και παϲ ο οχλοϲ ηρχετο προϲ αυτον και εδιδαϲκεν αυτουϲ", "14": "και παραγων ειδεν λευι τον του αλφαιου καθημενον επι το τελωνιον και λεγει αυτω ακολουθει μοι και αναϲταϲ ηκολουθηϲεν αυτω", "15": "και εγενετο εν τω κατακειϲθαι αυτον εν τη οικια αυτου και πολλοι τελωναι και αμαρτωλοι ϲυνανεκειντο τω ιηϲου και τοιϲ μαθηταιϲ αυτου ηϲαν γαρ πολλοι και ηκολουθηϲαν αυτω", "16": "και οι γραμματειϲ και οι φαριϲαιοι ιδοντεϲ αυτον εϲθιοντα μετα των τελωνων και αμαρτωλων ελεγον τοιϲ μαθηταιϲ αυτου τι οτι μετα των τελωνων και αμαρτωλων εϲθιει και πινει", "17": "και ακουϲαϲ ο ιηϲουϲ λεγει αυτοιϲ ου χρειαν εχουϲιν οι ιϲχυοντεϲ ιατρου αλλ οι κακωϲ εχοντεϲ ουκ ηλθον καλεϲαι δικαιουϲ αλλα αμαρτωλουϲ ειϲ μετανοιαν", "18": "και ηϲαν οι μαθηται ιωαννου και οι των φαριϲαιων νηϲτευοντεϲ και ερχονται και λεγουϲιν αυτω δια τι οι μαθηται ιωαννου και οι των φαριϲαιων νηϲτευουϲιν οι δε ϲοι μαθηται ου νηϲτευουϲιν", "19": "και ειπεν αυτοιϲ ο ιηϲουϲ μη δυνανται οι υιοι του νυμφωνοϲ εν ω ο νυμφιοϲ μετ αυτων εϲτιν νηϲτευειν οϲον χρονον μεθ εαυτων εχουϲιν τον νυμφιον ου δυνανται νηϲτευειν", "20": "ελευϲονται δε ημεραι οταν απαρθη απ αυτων ο νυμφιοϲ και τοτε νηϲτευϲουϲιν εν εκειναιϲ ταιϲ ημεραιϲ", "21": "και ουδειϲ επιβλημα ρακουϲ αγναφου επιρραπτει επι ιματιω παλαιω ει δε μη αιρει το πληρωμα αυτου το καινον του παλαιου και χειρον ϲχιϲμα γινεται", "22": "και ουδειϲ βαλλει οινον νεον ειϲ αϲκουϲ παλαιουϲ ει δε μη ρηϲϲει ο οινοϲ ο νεοϲ τουϲ αϲκουϲ και ο οινοϲ εκχειται και οι αϲκοι απολουνται αλλα οινον νεον ειϲ αϲκουϲ καινουϲ βλητεον", "23": "και εγενετο παραπορευεϲθαι αυτον εν τοιϲ ϲαββαϲιν δια των ϲποριμων και ηρξαντο οι μαθηται αυτου οδον ποιειν τιλλοντεϲ τουϲ ϲταχυαϲ", "24": "και οι φαριϲαιοι ελεγον αυτω ιδε τι ποιουϲιν εν τοιϲ ϲαββαϲιν ο ουκ εξεϲτιν", "25": "και αυτοϲ ελεγεν αυτοιϲ ουδεποτε ανεγνωτε τι εποιηϲεν δαυιδ οτε χρειαν εϲχεν και επειναϲεν αυτοϲ και οι μετ αυτου", "26": "πωϲ ειϲηλθεν ειϲ τον οικον του θεου επι αβιαθαρ αρχιερεωϲ και τουϲ αρτουϲ τηϲ προθεϲεωϲ εφαγεν ουϲ ουκ εξεϲτιν φαγειν ει μη τοιϲ ιερευϲιν και εδωκεν και τοιϲ ϲυν αυτω ουϲιν", "27": "και ελεγεν αυτοιϲ το ϲαββατον δια τον ανθρωπον εγενετο ουχ ο ανθρωποϲ δια το ϲαββατον", "28": "ωϲτε κυριοϲ εϲτιν ο υιοϲ του ανθρωπου και του ϲαββατου"}