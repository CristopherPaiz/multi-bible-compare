{"1": "και ειϲηλθεν παλιν ειϲ την ϲυναγωγην και ην εκει ανθρωποϲ εξηραμμενην εχων την χειρα", "2": "και παρετηρουν αυτον ει τοιϲ ϲαββαϲιν θεραπευϲει αυτον ινα κατηγορηϲωϲιν αυτου", "3": "και λεγει τω ανθρωπω τω εξηραμμενην εχοντι την χειρα εγειραι ειϲ το μεϲον", "4": "και λεγει αυτοιϲ εξεϲτιν τοιϲ ϲαββαϲιν αγαθοποιηϲαι η κακοποιηϲαι ψυχην ϲωϲαι η αποκτειναι οι δε εϲιωπων", "5": "και περιβλεψαμενοϲ αυτουϲ μετ οργηϲ ϲυλλυπουμενοϲ επι τη πωρωϲει τηϲ καρδιαϲ αυτων λεγει τω ανθρωπω εκτεινον την χειρα ϲου και εξετεινεν και αποκατεϲταθη η χειρ αυτου υγιηϲ ωϲ η αλλη", "6": "και εξελθοντεϲ οι φαριϲαιοι ευθεωϲ μετα των ηρωδιανων ϲυμβουλιον εποιουν κατ αυτου οπωϲ αυτον απολεϲωϲιν", "7": "και ο ιηϲουϲ ανεχωρηϲεν μετα των μαθητων αυτου προϲ την θαλαϲϲαν και πολυ πληθοϲ απο τηϲ γαλιλαιαϲ ηκολουθηϲαν αυτω και απο τηϲ ιουδαιαϲ", "8": "και απο ιεροϲολυμων και απο τηϲ ιδουμαιαϲ και περαν του ιορδανου και οι περι τυρον και ϲιδωνα πληθοϲ πολυ ακουϲαντεϲ οϲα εποιει ηλθον προϲ αυτον", "9": "και ειπεν τοιϲ μαθηταιϲ αυτου ινα πλοιαριον προϲκαρτερη αυτω δια τον οχλον ινα μη θλιβωϲιν αυτον", "10": "πολλουϲ γαρ εθεραπευϲεν ωϲτε επιπιπτειν αυτω ινα αυτου αψωνται οϲοι ειχον μαϲτιγαϲ", "11": "και τα πνευματα τα ακαθαρτα οταν αυτον εθεωρει προϲεπιπτεν αυτω και εκραζεν λεγοντα οτι ϲυ ει ο υιοϲ του θεου", "12": "και πολλα επετιμα αυτοιϲ ινα μη φανερον αυτον ποιηϲωϲιν", "13": "και αναβαινει ειϲ το οροϲ και προϲκαλειται ουϲ ηθελεν αυτοϲ και απηλθον προϲ αυτον", "14": "και εποιηϲεν δωδεκα ινα ωϲιν μετ αυτου και ινα αποϲτελλη αυτουϲ κηρυϲϲειν", "15": "και εχειν εξουϲιαν θεραπευειν ταϲ νοϲουϲ και εκβαλλειν τα δαιμονια", "16": "και επεθηκεν τω ϲιμωνι ονομα πετρον", "17": "και ιακωβον τον του ζεβεδαιου και ιωαννην τον αδελφον του ιακωβου και επεθηκεν αυτοιϲ ονοματα βοανεργεϲ ο εϲτιν υιοι βροντηϲ", "18": "και ανδρεαν και φιλιππον και βαρθολομαιον και ματθαιον και θωμαν και ιακωβον τον του αλφαιου και θαδδαιον και ϲιμωνα τον κανανιτην", "19": "και ιουδαν ιϲκαριωτην οϲ και παρεδωκεν αυτον", "20": "και ερχονται ειϲ οικον και ϲυνερχεται παλιν οχλοϲ ωϲτε μη δυναϲθαι αυτουϲ μητε αρτον φαγειν", "21": "και ακουϲαντεϲ οι παρ αυτου εξηλθον κρατηϲαι αυτον ελεγον γαρ οτι εξεϲτη", "22": "και οι γραμματειϲ οι απο ιεροϲολυμων καταβαντεϲ ελεγον οτι βεελζεβουλ εχει και οτι εν τω αρχοντι των δαιμονιων εκβαλλει τα δαιμονια", "23": "και προϲκαλεϲαμενοϲ αυτουϲ εν παραβολαιϲ ελεγεν αυτοιϲ πωϲ δυναται ϲαταναϲ ϲαταναν εκβαλλειν", "24": "και εαν βαϲιλεια εφ εαυτην μεριϲθη ου δυναται ϲταθηναι η βαϲιλεια εκεινη", "25": "και εαν οικια εφ εαυτην μεριϲθη ου δυναται ϲταθηναι η οικια εκεινη", "26": "και ει ο ϲαταναϲ ανεϲτη εφ εαυτον και μεμεριϲται ου δυναται ϲταθηναι αλλα τελοϲ εχει", "27": "ουδειϲ δυναται τα ϲκευη του ιϲχυρου ειϲελθων ειϲ την οικιαν αυτου διαρπαϲαι εαν μη πρωτον τον ιϲχυρον δηϲη και τοτε την οικιαν αυτου διαρπαϲη", "28": "αμην λεγω υμιν οτι παντα αφεθηϲεται τα αμαρτηματα τοιϲ υιοιϲ των ανθρωπων και βλαϲφημιαι οϲαϲ αν βλαϲφημηϲωϲιν", "29": "οϲ δ αν βλαϲφημηϲη ειϲ το πνευμα το αγιον ουκ εχει αφεϲιν ειϲ τον αιωνα αλλ ενοχοϲ εϲτιν αιωνιου κριϲεωϲ", "30": "οτι ελεγον πνευμα ακαθαρτον εχει", "31": "ερχονται ουν οι αδελφοι και η μητηρ αυτου και εξω εϲτωτεϲ απεϲτειλαν προϲ αυτον φωνουντεϲ αυτον", "32": "και εκαθητο οχλοϲ περι αυτον ειπον δε αυτω ιδου η μητηρ ϲου και οι αδελφοι ϲου και αι αδελφαι ϲου εξω ζητουϲιν ϲε", "33": "και απεκριθη αυτοιϲ λεγων τιϲ εϲτιν η μητηρ μου η οι αδελφοι μου", "34": "και περιβλεψαμενοϲ κυκλω τουϲ περι αυτον καθημενουϲ λεγει ιδε η μητηρ μου και οι αδελφοι μου", "35": "οϲ γαρ αν ποιηϲη το θελημα του θεου ουτοϲ αδελφοϲ μου και αδελφη μου και μητηρ εϲτιν"}