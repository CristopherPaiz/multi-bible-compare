{"1": "ταυτην ηδη αγαπητοι δευτεραν υμιν γραφω επιϲτολην εν αιϲ διεγειρω υμων εν υπομνηϲει την ειλικρινη διανοιαν", "2": "μνηϲθηναι των προειρημενων ρηματων υπο των αγιων προφητων και τηϲ των αποϲτολων υμων εντοληϲ του κυριου και ϲωτηροϲ", "3": "τουτο πρωτον γινωϲκοντεϲ οτι ελευϲονται επ εϲχατου των ημερων εμπαικται κατα ταϲ ιδιαϲ επιθυμιαϲ αυτων πορευομενοι", "4": "και λεγοντεϲ που εϲτιν η επαγγελια τηϲ παρουϲιαϲ αυτου αφ ηϲ γαρ οι πατερεϲ εκοιμηθηϲαν παντα ουτωϲ διαμενει απ αρχηϲ κτιϲεωϲ", "5": "λανθανει γαρ αυτουϲ τουτο θελονταϲ οτι ουρανοι ηϲαν εκπαλαι και γη εξ υδατοϲ και δι υδατοϲ ϲυνεϲτωϲα τω του θεου λογω", "6": "δι ων ο τοτε κοϲμοϲ υδατι κατακλυϲθειϲ απωλετο", "7": "οι δε νυν ουρανοι και η γη τω αυτου λογω τεθηϲαυριϲμενοι ειϲιν πυρι τηρουμενοι ειϲ ημεραν κριϲεωϲ και απωλειαϲ των αϲεβων ανθρωπων", "8": "εν δε τουτο μη λανθανετω υμαϲ αγαπητοι οτι μια ημερα παρα κυριω ωϲ χιλια ετη και χιλια ετη ωϲ ημερα μια", "9": "ου βραδυνει ο κυριοϲ τηϲ επαγγελιαϲ ωϲ τινεϲ βραδυτητα ηγουνται αλλα μακροθυμει ειϲ ημαϲ μη βουλομενοϲ τιναϲ απολεϲθαι αλλα πανταϲ ειϲ μετανοιαν χωρηϲαι", "10": "ηξει δε η ημερα κυριου ωϲ κλεπτηϲ εν νυκτι εν η οι ουρανοι ροιζηδον παρελευϲονται ϲτοιχεια δε καυϲουμενα λυθηϲονται και γη και τα εν αυτη εργα κατακαηϲεται", "11": "τουτων ουν παντων λυομενων ποταπουϲ δει υπαρχειν υμαϲ εν αγιαιϲ αναϲτροφαιϲ και ευϲεβειαιϲ", "12": "προϲδοκωνταϲ και ϲπευδονταϲ την παρουϲιαν τηϲ του θεου ημεραϲ δι ην ουρανοι πυρουμενοι λυθηϲονται και ϲτοιχεια καυϲουμενα τηκεται", "13": "καινουϲ δε ουρανουϲ και γην καινην κατα το επαγγελμα αυτου προϲδοκωμεν εν οιϲ δικαιοϲυνη κατοικει", "14": "διο αγαπητοι ταυτα προϲδοκωντεϲ ϲπουδαϲατε αϲπιλοι και αμωμητοι αυτω ευρεθηναι εν ειρηνη", "15": "και την του κυριου ημων μακροθυμιαν ϲωτηριαν ηγειϲθε καθωϲ και ο αγαπητοϲ ημων αδελφοϲ παυλοϲ κατα την αυτω δοθειϲαν ϲοφιαν εγραψεν υμιν", "16": "ωϲ και εν παϲαιϲ ταιϲ επιϲτολαιϲ λαλων εν αυταιϲ περι τουτων εν οιϲ εϲτιν δυϲνοητα τινα α οι αμαθειϲ και αϲτηρικτοι ϲτρεβλουϲιν ωϲ και ταϲ λοιπαϲ γραφαϲ προϲ την ιδιαν αυτων απωλειαν", "17": "υμειϲ ουν αγαπητοι προγινωϲκοντεϲ φυλαϲϲεϲθε ινα μη τη των αθεϲμων πλανη ϲυναπαχθεντεϲ εκπεϲητε του ιδιου ϲτηριγμου", "18": "αυξανετε δε εν χαριτι και γνωϲει του κυριου ημων και ϲωτηροϲ ιηϲου χριϲτου αυτω η δοξα και νυν και ειϲ ημεραν αιωνοϲ αμην"}