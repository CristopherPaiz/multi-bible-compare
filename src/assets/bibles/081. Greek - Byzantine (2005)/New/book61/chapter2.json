{"1": "εγενοντο δε και ψευδοπροφηται εν τω λαω ωϲ και εν υμιν εϲονται ψευδοδιδαϲκαλοι οιτινεϲ παρειϲαξουϲιν αιρεϲειϲ απωλειαϲ και τον αγοραϲαντα αυτουϲ δεϲποτην αρνουμενοι επαγοντεϲ εαυτοιϲ ταχινην απωλειαν", "2": "και πολλοι εξακολουθηϲουϲιν αυτων ταιϲ αϲελγειαιϲ δι ουϲ η οδοϲ τηϲ αληθειαϲ βλαϲφημηθηϲεται", "3": "και εν πλεονεξια πλαϲτοιϲ λογοιϲ υμαϲ εμπορευϲονται οιϲ το κριμα εκπαλαι ουκ αργει και η απωλεια αυτων ου νυϲταξει", "4": "ει γαρ ο θεοϲ αγγελων αμαρτηϲαντων ουκ εφειϲατο αλλα ϲειραιϲ ζοφου ταρταρωϲαϲ παρεδωκεν ειϲ κριϲιν τηρουμενουϲ", "5": "και αρχαιου κοϲμου ουκ εφειϲατο αλλα ογδοον νωε δικαιοϲυνηϲ κηρυκα εφυλαξεν κατακλυϲμον κοϲμω αϲεβων επαξαϲ", "6": "και πολειϲ ϲοδομων και γομορραϲ τεφρωϲαϲ καταϲτροφη κατεκρινεν υποδειγμα μελλοντων αϲεβειν τεθεικωϲ", "7": "και δικαιον λωτ καταπονουμενον υπο τηϲ των αθεϲμων εν αϲελγεια αναϲτροφηϲ ερρυϲατο", "8": "βλεμματι γαρ και ακοη ο δικαιοϲ εγκατοικων εν αυτοιϲ ημεραν εξ ημεραϲ ψυχην δικαιαν ανομοιϲ εργοιϲ εβαϲανιζεν", "9": "οιδεν κυριοϲ ευϲεβειϲ εκ πειραϲμου ρυεϲθαι αδικουϲ δε ειϲ ημεραν κριϲεωϲ κολαζομενουϲ τηρειν", "10": "μαλιϲτα δε τουϲ οπιϲω ϲαρκοϲ εν επιθυμια μιαϲμου πορευομενουϲ και κυριοτητοϲ καταφρονουνταϲ τολμηται αυθαδειϲ δοξαϲ ου τρεμουϲιν βλαϲφημουντεϲ", "11": "οπου αγγελοι ιϲχυι και δυναμει μειζονεϲ οντεϲ ου φερουϲιν κατ αυτων παρα κυριω βλαϲφημον κριϲιν", "12": "ουτοι δε ωϲ αλογα ζωα φυϲικα γεγενημενα ειϲ αλωϲιν και φθοραν εν οιϲ αγνοουϲιν βλαϲφημουντεϲ εν τη φθορα αυτων καταφθαρηϲονται", "13": "κομιουμενοι μιϲθον αδικιαϲ ηδονην ηγουμενοι την εν ημερα τρυφην ϲπιλοι και μωμοι εντρυφωντεϲ εν ταιϲ απαταιϲ αυτων ϲυνευωχουμενοι υμιν", "14": "οφθαλμουϲ εχοντεϲ μεϲτουϲ μοιχαλιδοϲ και ακαταπαυϲτουϲ αμαρτιαϲ δελεαζοντεϲ ψυχαϲ αϲτηρικτουϲ καρδιαν γεγυμναϲμενην πλεονεξιαϲ εχοντεϲ καταραϲ τεκνα", "15": "καταλιποντεϲ ευθειαν οδον επλανηθηϲαν εξακολουθηϲαντεϲ τη οδω του βαλααμ του βοϲορ οϲ μιϲθον αδικιαϲ ηγαπηϲεν", "16": "ελεγξιν δε εϲχεν ιδιαϲ παρανομιαϲ υποζυγιον αφωνον εν ανθρωπου φωνη φθεγξαμενον εκωλυϲεν την του προφητου παραφρονιαν", "17": "ουτοι ειϲιν πηγαι ανυδροι νεφελαι υπο λαιλαποϲ ελαυνομεναι οιϲ ο ζοφοϲ του ϲκοτουϲ ειϲ αιωνα τετηρηται", "18": "υπερογκα γαρ ματαιοτητοϲ φθεγγομενοι δελεαζουϲιν εν επιθυμιαιϲ ϲαρκοϲ αϲελγειαιϲ τουϲ οντωϲ αποφυγονταϲ τουϲ εν πλανη αναϲτρεφομενουϲ", "19": "ελευθεριαν αυτοιϲ επαγγελλομενοι αυτοι δουλοι υπαρχοντεϲ τηϲ φθοραϲ ω γαρ τιϲ ηττηται τουτω και δεδουλωται", "20": "ει γαρ αποφυγοντεϲ τα μιαϲματα του κοϲμου εν επιγνωϲει του κυριου και ϲωτηροϲ ιηϲου χριϲτου τουτοιϲ δε παλιν εμπλακεντεϲ ηττωνται γεγονεν αυτοιϲ τα εϲχατα χειρονα των πρωτων", "21": "κρειττον γαρ ην αυτοιϲ μη επεγνωκεναι την οδον τηϲ δικαιοϲυνηϲ η επιγνουϲιν επιϲτρεψαι εκ τηϲ παραδοθειϲηϲ αυτοιϲ αγιαϲ εντοληϲ", "22": "ϲυμβεβηκεν δε αυτοιϲ το τηϲ αληθουϲ παροιμιαϲ κυων επιϲτρεψαϲ επι το ιδιον εξεραμα και υϲ λουϲαμενη ειϲ κυλιϲμα βορβορου"}