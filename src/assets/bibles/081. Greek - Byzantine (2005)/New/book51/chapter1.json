{"1": "παυλοϲ αποϲτολοϲ ιηϲου χριϲτου δια θεληματοϲ θεου και τιμοθεοϲ ο αδελφοϲ", "2": "τοιϲ εν κολαϲϲαιϲ αγιοιϲ και πιϲτοιϲ αδελφοιϲ εν χριϲτω χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "3": "ευχαριϲτουμεν τω θεω και πατρι του κυριου ημων ιηϲου χριϲτου παντοτε περι υμων προϲευχομενοι", "4": "ακουϲαντεϲ την πιϲτιν υμων εν χριϲτω ιηϲου και την αγαπην την ειϲ πανταϲ τουϲ αγιουϲ", "5": "δια την ελπιδα την αποκειμενην υμιν εν τοιϲ ουρανοιϲ ην προηκουϲατε εν τω λογω τηϲ αληθειαϲ του ευαγγελιου", "6": "του παροντοϲ ειϲ υμαϲ καθωϲ και εν παντι τω κοϲμω και εϲτιν καρποφορουμενον και αυξανομενον καθωϲ και εν υμιν αφ ηϲ ημεραϲ ηκουϲατε και επεγνωτε την χαριν του θεου εν αληθεια", "7": "καθωϲ και εμαθετε απο επαφρα του αγαπητου ϲυνδουλου ημων οϲ εϲτιν πιϲτοϲ υπερ υμων διακονοϲ του χριϲτου", "8": "ο και δηλωϲαϲ ημιν την υμων αγαπην εν πνευματι", "9": "δια τουτο και ημειϲ αφ ηϲ ημεραϲ ηκουϲαμεν ου παυομεθα υπερ υμων προϲευχομενοι και αιτουμενοι ινα πληρωθητε την επιγνωϲιν του θεληματοϲ αυτου εν παϲη ϲοφια και ϲυνεϲει πνευματικη", "10": "περιπατηϲαι υμαϲ αξιωϲ του κυριου ειϲ παϲαν αρεϲκειαν εν παντι εργω αγαθω καρποφορουντεϲ και αυξανομενοι ειϲ την επιγνωϲιν του θεου", "11": "εν παϲη δυναμει δυναμουμενοι κατα το κρατοϲ τηϲ δοξηϲ αυτου ειϲ παϲαν υπομονην και μακροθυμιαν μετα χαραϲ", "12": "ευχαριϲτουντεϲ τω πατρι τω ικανωϲαντι ημαϲ ειϲ την μεριδα του κληρου των αγιων εν τω φωτι", "13": "οϲ ερρυϲατο ημαϲ εκ τηϲ εξουϲιαϲ του ϲκοτουϲ και μετεϲτηϲεν ειϲ την βαϲιλειαν του υιου τηϲ αγαπηϲ αυτου", "14": "εν ω εχομεν την απολυτρωϲιν την αφεϲιν των αμαρτιων", "15": "οϲ εϲτιν εικων του θεου του αορατου πρωτοτοκοϲ παϲηϲ κτιϲεωϲ", "16": "οτι εν αυτω εκτιϲθη τα παντα τα εν τοιϲ ουρανοιϲ και τα επι τηϲ γηϲ τα ορατα και τα αορατα ειτε θρονοι ειτε κυριοτητεϲ ειτε αρχαι ειτε εξουϲιαι τα παντα δι αυτου και ειϲ αυτον εκτιϲται", "17": "και αυτοϲ εϲτιν προ παντων και τα παντα εν αυτω ϲυνεϲτηκεν", "18": "και αυτοϲ εϲτιν η κεφαλη του ϲωματοϲ τηϲ εκκληϲιαϲ οϲ εϲτιν αρχη πρωτοτοκοϲ εκ των νεκρων ινα γενηται εν παϲιν αυτοϲ πρωτευων", "19": "οτι εν αυτω ευδοκηϲεν παν το πληρωμα κατοικηϲαι", "20": "και δι αυτου αποκαταλλαξαι τα παντα ειϲ αυτον ειρηνοποιηϲαϲ δια του αιματοϲ του ϲταυρου αυτου δι αυτου ειτε τα επι τηϲ γηϲ ειτε τα επι τοιϲ ουρανοιϲ", "21": "και υμαϲ ποτε ονταϲ απηλλοτριωμενουϲ και εχθρουϲ τη διανοια εν τοιϲ εργοιϲ τοιϲ πονηροιϲ", "22": "νυνι δε αποκατηλλαξεν εν τω ϲωματι τηϲ ϲαρκοϲ αυτου δια του θανατου παραϲτηϲαι υμαϲ αγιουϲ και αμωμουϲ και ανεγκλητουϲ κατενωπιον αυτου", "23": "ει γε επιμενετε τη πιϲτει τεθεμελιωμενοι και εδραιοι και μη μετακινουμενοι απο τηϲ ελπιδοϲ του ευαγγελιου ου ηκουϲατε του κηρυχθεντοϲ εν παϲη τη κτιϲει τη υπο τον ουρανον ου εγενομην εγω παυλοϲ διακονοϲ", "24": "νυν χαιρω εν τοιϲ παθημαϲιν υπερ υμων και ανταναπληρω τα υϲτερηματα των θλιψεων του χριϲτου εν τη ϲαρκι μου υπερ του ϲωματοϲ αυτου ο εϲτιν η εκκληϲια", "25": "ηϲ εγενομην εγω διακονοϲ κατα την οικονομιαν του θεου την δοθειϲαν μοι ειϲ υμαϲ πληρωϲαι τον λογον του θεου", "26": "το μυϲτηριον το αποκεκρυμμενον απο των αιωνων και απο των γενεων νυνι δε εφανερωθη τοιϲ αγιοιϲ αυτου", "27": "οιϲ ηθεληϲεν ο θεοϲ γνωριϲαι τι το πλουτοϲ τηϲ δοξηϲ του μυϲτηριου τουτου εν τοιϲ εθνεϲιν οϲ εϲτιν χριϲτοϲ εν υμιν η ελπιϲ τηϲ δοξηϲ", "28": "ον ημειϲ καταγγελλομεν νουθετουντεϲ παντα ανθρωπον και διδαϲκοντεϲ παντα ανθρωπον εν παϲη ϲοφια ινα παραϲτηϲωμεν παντα ανθρωπον τελειον εν χριϲτω ιηϲου", "29": "ειϲ ο και κοπιω αγωνιζομενοϲ κατα την ενεργειαν αυτου την ενεργουμενην εν εμοι εν δυναμει"}