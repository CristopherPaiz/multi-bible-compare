{"1": "ει ουν ϲυνηγερθητε τω χριϲτω τα ανω ζητειτε ου ο χριϲτοϲ εϲτιν εν δεξια του θεου καθημενοϲ", "2": "τα ανω φρονειτε μη τα επι τηϲ γηϲ", "3": "απεθανετε γαρ και η ζωη υμων κεκρυπται ϲυν τω χριϲτω εν τω θεω", "4": "οταν ο χριϲτοϲ φανερωθη η ζωη ημων τοτε και υμειϲ ϲυν αυτω φανερωθηϲεϲθε εν δοξη", "5": "νεκρωϲατε ουν τα μελη υμων τα επι τηϲ γηϲ πορνειαν ακαθαρϲιαν παθοϲ επιθυμιαν κακην και την πλεονεξιαν ητιϲ εϲτιν ειδωλολατρεια", "6": "δι α ερχεται η οργη του θεου επι τουϲ υιουϲ τηϲ απειθειαϲ", "7": "εν οιϲ και υμειϲ περιεπατηϲατε ποτε οτε εζητε εν αυτοιϲ", "8": "νυνι δε αποθεϲθε και υμειϲ τα παντα οργην θυμον κακιαν βλαϲφημιαν αιϲχρολογιαν εκ του ϲτοματοϲ υμων", "9": "μη ψευδεϲθε ειϲ αλληλουϲ απεκδυϲαμενοι τον παλαιον ανθρωπον ϲυν ταιϲ πραξεϲιν αυτου", "10": "και ενδυϲαμενοι τον νεον τον ανακαινουμενον ειϲ επιγνωϲιν κατ εικονα του κτιϲαντοϲ αυτον", "11": "οπου ουκ ενι ελλην και ιουδαιοϲ περιτομη και ακροβυϲτια βαρβαροϲ ϲκυθηϲ δουλοϲ ελευθεροϲ αλλα τα παντα και εν παϲιν χριϲτοϲ", "12": "ενδυϲαϲθε ουν ωϲ εκλεκτοι του θεου αγιοι και ηγαπημενοι ϲπλαγχνα οικτιρμου χρηϲτοτητα ταπεινοφροϲυνην πραοτητα μακροθυμιαν", "13": "ανεχομενοι αλληλων και χαριζομενοι εαυτοιϲ εαν τιϲ προϲ τινα εχη μομφην καθωϲ και ο χριϲτοϲ εχαριϲατο υμιν ουτωϲ και υμειϲ", "14": "επι παϲιν δε τουτοιϲ την αγαπην ητιϲ εϲτιν ϲυνδεϲμοϲ τηϲ τελειοτητοϲ", "15": "και η ειρηνη του θεου βραβευετω εν ταιϲ καρδιαιϲ υμων ειϲ ην και εκληθητε εν ενι ϲωματι και ευχαριϲτοι γινεϲθε", "16": "ο λογοϲ του χριϲτου ενοικειτω εν υμιν πλουϲιωϲ εν παϲη ϲοφια διδαϲκοντεϲ και νουθετουντεϲ εαυτουϲ ψαλμοιϲ και υμνοιϲ και ωδαιϲ πνευματικαιϲ εν χαριτι αδοντεϲ εν τη καρδια υμων τω κυριω", "17": "και παν ο τι αν ποιητε εν λογω η εν εργω παντα εν ονοματι κυριου ιηϲου ευχαριϲτουντεϲ τω θεω και πατρι δι αυτου", "18": "αι γυναικεϲ υποταϲϲεϲθε τοιϲ ιδιοιϲ ανδραϲιν ωϲ ανηκεν εν κυριω", "19": "οι ανδρεϲ αγαπατε ταϲ γυναικαϲ και μη πικραινεϲθε προϲ αυταϲ", "20": "τα τεκνα υπακουετε τοιϲ γονευϲιν κατα παντα τουτο γαρ εϲτιν ευαρεϲτον εν κυριω", "21": "οι πατερεϲ μη ερεθιζετε τα τεκνα υμων ινα μη αθυμωϲιν", "22": "οι δουλοι υπακουετε κατα παντα τοιϲ κατα ϲαρκα κυριοιϲ μη εν οφθαλμοδουλειαιϲ ωϲ ανθρωπαρεϲκοι αλλ εν απλοτητι καρδιαϲ φοβουμενοι τον θεον", "23": "και παν ο τι εαν ποιητε εκ ψυχηϲ εργαζεϲθε ωϲ τω κυριω και ουκ ανθρωποιϲ", "24": "ειδοτεϲ οτι απο κυριου ληψεϲθε την ανταποδοϲιν τηϲ κληρονομιαϲ τω γαρ κυριω χριϲτω δουλευετε", "25": "ο δε αδικων κομιειται ο ηδικηϲεν και ουκ εϲτιν προϲωποληψια"}