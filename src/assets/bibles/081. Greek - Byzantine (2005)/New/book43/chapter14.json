{"1": "μη ταραϲϲεϲθω υμων η καρδια πιϲτευετε ειϲ τον θεον και ειϲ εμε πιϲτευετε", "2": "εν τη οικια του πατροϲ μου μοναι πολλαι ειϲιν ει δε μη ειπον αν υμιν πορευομαι ετοιμαϲαι τοπον υμιν", "3": "και εαν πορευθω ετοιμαϲω υμιν τοπον παλιν ερχομαι και παραληψομαι υμαϲ προϲ εμαυτον ινα οπου ειμι εγω και υμειϲ ητε", "4": "και οπου εγω υπαγω οιδατε και την οδον οιδατε", "5": "λεγει αυτω θωμαϲ κυριε ουκ οιδαμεν που υπαγειϲ και πωϲ δυναμεθα την οδον ειδεναι", "6": "λεγει αυτω ο ιηϲουϲ εγω ειμι η οδοϲ και η αληθεια και η ζωη ουδειϲ ερχεται προϲ τον πατερα ει μη δι εμου", "7": "ει εγνωκειτε με και τον πατερα μου εγνωκειτε αν και απ αρτι γινωϲκετε αυτον και εωρακατε αυτον", "8": "λεγει αυτω φιλιπποϲ κυριε δειξον ημιν τον πατερα και αρκει ημιν", "9": "λεγει αυτω ο ιηϲουϲ τοϲουτον χρονον μεθ υμων ειμι και ουκ εγνωκαϲ με φιλιππε ο εωρακωϲ εμε εωρακεν τον πατερα και πωϲ ϲυ λεγειϲ δειξον ημιν τον πατερα", "10": "ου πιϲτευειϲ οτι εγω εν τω πατρι και ο πατηρ εν εμοι εϲτιν τα ρηματα α εγω λαλω υμιν απ εμαυτου ου λαλω ο δε πατηρ ο εν εμοι μενων αυτοϲ ποιει τα εργα", "11": "πιϲτευετε μοι οτι εγω εν τω πατρι και ο πατηρ εν εμοι ει δε μη δια τα εργα αυτα πιϲτευετε μοι", "12": "αμην αμην λεγω υμιν ο πιϲτευων ειϲ εμε τα εργα α εγω ποιω κακεινοϲ ποιηϲει και μειζονα τουτων ποιηϲει οτι εγω προϲ τον πατερα μου πορευομαι", "13": "και ο τι αν αιτηϲητε εν τω ονοματι μου τουτο ποιηϲω ινα δοξαϲθη ο πατηρ εν τω υιω", "14": "εαν τι αιτηϲητε με εν τω ονοματι μου εγω ποιηϲω", "15": "εαν αγαπατε με ταϲ εντολαϲ ταϲ εμαϲ τηρηϲατε", "16": "και εγω ερωτηϲω τον πατερα και αλλον παρακλητον δωϲει υμιν ινα μενη μεθ υμων ειϲ τον αιωνα", "17": "το πνευμα τηϲ αληθειαϲ ο ο κοϲμοϲ ου δυναται λαβειν οτι ου θεωρει αυτο ουδε γινωϲκει αυτο υμειϲ δε γινωϲκετε αυτο οτι παρ υμιν μενει και εν υμιν εϲται", "18": "ουκ αφηϲω υμαϲ ορφανουϲ ερχομαι προϲ υμαϲ", "19": "ετι μικρον και ο κοϲμοϲ με ουκετι θεωρει υμειϲ δε θεωρειτε με οτι εγω ζω και υμειϲ ζηϲεϲθε", "20": "εν εκεινη τη ημερα γνωϲεϲθε υμειϲ οτι εγω εν τω πατρι μου και υμειϲ εν εμοι και εγω εν υμιν", "21": "ο εχων ταϲ εντολαϲ μου και τηρων αυταϲ εκεινοϲ εϲτιν ο αγαπων με ο δε αγαπων με αγαπηθηϲεται υπο του πατροϲ μου και εγω αγαπηϲω αυτον και εμφανιϲω αυτω εμαυτον", "22": "λεγει αυτω ιουδαϲ ουχ ο ιϲκαριωτηϲ κυριε και τι γεγονεν οτι ημιν μελλειϲ εμφανιζειν ϲεαυτον και ουχι τω κοϲμω", "23": "απεκριθη ιηϲουϲ και ειπεν αυτω εαν τιϲ αγαπα με τον λογον μου τηρηϲει και ο πατηρ μου αγαπηϲει αυτον και προϲ αυτον ελευϲομεθα και μονην παρ αυτω ποιηϲομεν", "24": "ο μη αγαπων με τουϲ λογουϲ μου ου τηρει και ο λογοϲ ον ακουετε ουκ εϲτιν εμοϲ αλλα του πεμψαντοϲ με πατροϲ", "25": "ταυτα λελαληκα υμιν παρ υμιν μενων", "26": "ο δε παρακλητοϲ το πνευμα το αγιον ο πεμψει ο πατηρ εν τω ονοματι μου εκεινοϲ υμαϲ διδαξει παντα και υπομνηϲει υμαϲ παντα α ειπον υμιν", "27": "ειρηνην αφιημι υμιν ειρηνην την εμην διδωμι υμιν ου καθωϲ ο κοϲμοϲ διδωϲιν εγω διδωμι υμιν μη ταραϲϲεϲθω υμων η καρδια μηδε δειλιατω", "28": "ηκουϲατε οτι εγω ειπον υμιν υπαγω και ερχομαι προϲ υμαϲ ει ηγαπατε με εχαρητε αν οτι ειπον πορευομαι προϲ τον πατερα οτι ο πατηρ μου μειζων μου εϲτιν", "29": "και νυν ειρηκα υμιν πριν γενεϲθαι ινα οταν γενηται πιϲτευϲητε", "30": "ουκετι πολλα λαληϲω μεθ υμων ερχεται γαρ ο του κοϲμου αρχων και εν εμοι ουκ εχει ουδεν", "31": "αλλ ινα γνω ο κοϲμοϲ οτι αγαπω τον πατερα και καθωϲ ενετειλατο μοι ο πατηρ ουτωϲ ποιω εγειρεϲθε αγωμεν εντευθεν"}