{"1": "εγω ειμι η αμπελοϲ η αληθινη και ο πατηρ μου ο γεωργοϲ εϲτιν", "2": "παν κλημα εν εμοι μη φερον καρπον αιρει αυτο και παν το καρπον φερον καθαιρει αυτο ινα πλειονα καρπον φερη", "3": "ηδη υμειϲ καθαροι εϲτε δια τον λογον ον λελαληκα υμιν", "4": "μεινατε εν εμοι καγω εν υμιν καθωϲ το κλημα ου δυναται καρπον φερειν αφ εαυτου εαν μη μεινη εν τη αμπελω ουτωϲ ουδε υμειϲ εαν μη εν εμοι μεινητε", "5": "εγω ειμι η αμπελοϲ υμειϲ τα κληματα ο μενων εν εμοι καγω εν αυτω ουτοϲ φερει καρπον πολυν οτι χωριϲ εμου ου δυναϲθε ποιειν ουδεν", "6": "εαν μη τιϲ μεινη εν εμοι εβληθη εξω ωϲ το κλημα και εξηρανθη και ϲυναγουϲιν αυτα και ειϲ το πυρ βαλλουϲιν και καιεται", "7": "εαν μεινητε εν εμοι και τα ρηματα μου εν υμιν μεινη ο εαν θελητε αιτηϲεϲθε και γενηϲεται υμιν", "8": "εν τουτω εδοξαϲθη ο πατηρ μου ινα καρπον πολυν φερητε και γενηϲεϲθε εμοι μαθηται", "9": "καθωϲ ηγαπηϲεν με ο πατηρ καγω ηγαπηϲα υμαϲ μεινατε εν τη αγαπη τη εμη", "10": "εαν ταϲ εντολαϲ μου τηρηϲητε μενειτε εν τη αγαπη μου καθωϲ εγω ταϲ εντολαϲ του πατροϲ μου τετηρηκα και μενω αυτου εν τη αγαπη", "11": "ταυτα λελαληκα υμιν ινα η χαρα η εμη εν υμιν μεινη και η χαρα υμων πληρωθη", "12": "αυτη εϲτιν η εντολη η εμη ινα αγαπατε αλληλουϲ καθωϲ ηγαπηϲα υμαϲ", "13": "μειζονα ταυτηϲ αγαπην ουδειϲ εχει ινα τιϲ την ψυχην αυτου θη υπερ των φιλων αυτου", "14": "υμειϲ φιλοι μου εϲτε εαν ποιητε οϲα εγω εντελλομαι υμιν", "15": "ουκετι υμαϲ λεγω δουλουϲ οτι ο δουλοϲ ουκ οιδεν τι ποιει αυτου ο κυριοϲ υμαϲ δε ειρηκα φιλουϲ οτι παντα α ηκουϲα παρα του πατροϲ μου εγνωριϲα υμιν", "16": "ουχ υμειϲ με εξελεξαϲθε αλλ εγω εξελεξαμην υμαϲ και εθηκα υμαϲ ινα υμειϲ υπαγητε και καρπον φερητε και ο καρποϲ υμων μενη ινα ο τι αν αιτηϲητε τον πατερα εν τω ονοματι μου δω υμιν", "17": "ταυτα εντελλομαι υμιν ινα αγαπατε αλληλουϲ", "18": "ει ο κοϲμοϲ υμαϲ μιϲει γινωϲκετε οτι εμε πρωτον υμων μεμιϲηκεν", "19": "ει εκ του κοϲμου ητε ο κοϲμοϲ αν το ιδιον εφιλει οτι δε εκ του κοϲμου ουκ εϲτε αλλ εγω εξελεξαμην υμαϲ εκ του κοϲμου δια τουτο μιϲει υμαϲ ο κοϲμοϲ", "20": "μνημονευετε του λογου ου εγω ειπον υμιν ουκ εϲτιν δουλοϲ μειζων του κυριου αυτου ει εμε εδιωξαν και υμαϲ διωξουϲιν ει τον λογον μου ετηρηϲαν και τον υμετερον τηρηϲουϲιν", "21": "αλλα ταυτα παντα ποιηϲουϲιν υμιν δια το ονομα μου οτι ουκ οιδαϲιν τον πεμψαντα με", "22": "ει μη ηλθον και ελαληϲα αυτοιϲ αμαρτιαν ουκ ειχον νυν δε προφαϲιν ουκ εχουϲιν περι τηϲ αμαρτιαϲ αυτων", "23": "ο εμε μιϲων και τον πατερα μου μιϲει", "24": "ει τα εργα μη εποιηϲα εν αυτοιϲ α ουδειϲ αλλοϲ πεποιηκεν αμαρτιαν ουκ ειχον νυν δε και εωρακαϲιν και μεμιϲηκαϲιν και εμε και τον πατερα μου", "25": "αλλ ινα πληρωθη ο λογοϲ ο γεγραμμενοϲ εν τω νομω αυτων οτι εμιϲηϲαν με δωρεαν", "26": "οταν δε ελθη ο παρακλητοϲ ον εγω πεμψω υμιν παρα του πατροϲ το πνευμα τηϲ αληθειαϲ ο παρα του πατροϲ εκπορευεται εκεινοϲ μαρτυρηϲει περι εμου", "27": "και υμειϲ δε μαρτυρειτε οτι απ αρχηϲ μετ εμου εϲτε"}