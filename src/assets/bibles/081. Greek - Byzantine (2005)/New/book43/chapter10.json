{"1": "αμην αμην λεγω υμιν ο μη ειϲερχομενοϲ δια τηϲ θυραϲ ειϲ την αυλην των προβατων αλλα αναβαινων αλλαχοθεν εκεινοϲ κλεπτηϲ εϲτιν και ληϲτηϲ", "2": "ο δε ειϲερχομενοϲ δια τηϲ θυραϲ ποιμην εϲτιν των προβατων", "3": "τουτω ο θυρωροϲ ανοιγει και τα προβατα τηϲ φωνηϲ αυτου ακουει και τα ιδια προβατα καλει κατ ονομα και εξαγει αυτα", "4": "και οταν τα ιδια προβατα εκβαλη εμπροϲθεν αυτων πορευεται και τα προβατα αυτω ακολουθει οτι οιδαϲιν την φωνην αυτου", "5": "αλλοτριω δε ου μη ακολουθηϲωϲιν αλλα φευξονται απ αυτου οτι ουκ οιδαϲιν των αλλοτριων την φωνην", "6": "ταυτην την παροιμιαν ειπεν αυτοιϲ ο ιηϲουϲ εκεινοι δε ουκ εγνωϲαν τινα ην α ελαλει αυτοιϲ", "7": "ειπεν ουν παλιν αυτοιϲ ο ιηϲουϲ αμην αμην λεγω υμιν οτι εγω ειμι η θυρα των προβατων", "8": "παντεϲ οϲοι ηλθον κλεπται ειϲιν και ληϲται αλλ ουκ ηκουϲαν αυτων τα προβατα", "9": "εγω ειμι η θυρα δι εμου εαν τιϲ ειϲελθη ϲωθηϲεται και ειϲελευϲεται και εξελευϲεται και νομην ευρηϲει", "10": "ο κλεπτηϲ ουκ ερχεται ει μη ινα κλεψη και θυϲη και απολεϲη εγω ηλθον ινα ζωην εχωϲιν και περιϲϲον εχωϲιν", "11": "εγω ειμι ο ποιμην ο καλοϲ ο ποιμην ο καλοϲ την ψυχην αυτου τιθηϲιν υπερ των προβατων", "12": "ο μιϲθωτοϲ δε και ουκ ων ποιμην ου ουκ ειϲιν τα προβατα ιδια θεωρει τον λυκον ερχομενον και αφιηϲιν τα προβατα και φευγει και ο λυκοϲ αρπαζει αυτα και ϲκορπιζει τα προβατα", "13": "ο δε μιϲθωτοϲ φευγει οτι μιϲθωτοϲ εϲτιν και ου μελει αυτω περι των προβατων", "14": "εγω ειμι ο ποιμην ο καλοϲ και γινωϲκω τα εμα και γινωϲκομαι υπο των εμων", "15": "καθωϲ γινωϲκει με ο πατηρ καγω γινωϲκω τον πατερα και την ψυχην μου τιθημι υπερ των προβατων", "16": "και αλλα προβατα εχω α ουκ εϲτιν εκ τηϲ αυληϲ ταυτηϲ κακεινα με δει αγαγειν και τηϲ φωνηϲ μου ακουϲουϲιν και γενηϲεται μια ποιμνη ειϲ ποιμην", "17": "δια τουτο ο πατηρ με αγαπα οτι εγω τιθημι την ψυχην μου ινα παλιν λαβω αυτην", "18": "ουδειϲ αιρει αυτην απ εμου αλλ εγω τιθημι αυτην απ εμαυτου εξουϲιαν εχω θειναι αυτην και εξουϲιαν εχω παλιν λαβειν αυτην ταυτην την εντολην ελαβον παρα του πατροϲ μου", "19": "ϲχιϲμα ουν παλιν εγενετο εν τοιϲ ιουδαιοιϲ δια τουϲ λογουϲ τουτουϲ", "20": "ελεγον δε πολλοι εξ αυτων δαιμονιον εχει και μαινεται τι αυτου ακουετε", "21": "αλλοι ελεγον ταυτα τα ρηματα ουκ εϲτιν δαιμονιζομενου μη δαιμονιον δυναται τυφλων οφθαλμουϲ ανοιγειν", "22": "εγενετο δε τα εγκαινια εν ιεροϲολυμοιϲ και χειμων ην", "23": "και περιεπατει ο ιηϲουϲ εν τω ιερω εν τη ϲτοα ϲολομωνοϲ", "24": "εκυκλωϲαν ουν αυτον οι ιουδαιοι και ελεγον αυτω εωϲ ποτε την ψυχην ημων αιρειϲ ει ϲυ ει ο χριϲτοϲ ειπε ημιν παρρηϲια", "25": "απεκριθη αυτοιϲ ο ιηϲουϲ ειπον υμιν και ου πιϲτευετε τα εργα α εγω ποιω εν τω ονοματι του πατροϲ μου ταυτα μαρτυρει περι εμου", "26": "αλλ υμειϲ ου πιϲτευετε ου γαρ εϲτε εκ των προβατων των εμων καθωϲ ειπον υμιν", "27": "τα προβατα τα εμα τηϲ φωνηϲ μου ακουει καγω γινωϲκω αυτα και ακολουθουϲιν μοι", "28": "καγω ζωην αιωνιον διδωμι αυτοιϲ και ου μη απολωνται ειϲ τον αιωνα και ουχ αρπαϲει τιϲ αυτα εκ τηϲ χειροϲ μου", "29": "ο πατηρ μου οϲ δεδωκεν μοι μειζων παντων εϲτιν και ουδειϲ δυναται αρπαζειν εκ τηϲ χειροϲ του πατροϲ μου", "30": "εγω και ο πατηρ εν εϲμεν", "31": "εβαϲταϲαν ουν παλιν λιθουϲ οι ιουδαιοι ινα λιθαϲωϲιν αυτον", "32": "απεκριθη αυτοιϲ ο ιηϲουϲ πολλα καλα εργα εδειξα υμιν εκ του πατροϲ μου δια ποιον αυτων εργον λιθαζετε με", "33": "απεκριθηϲαν αυτω οι ιουδαιοι λεγοντεϲ περι καλου εργου ου λιθαζομεν ϲε αλλα περι βλαϲφημιαϲ και οτι ϲυ ανθρωποϲ ων ποιειϲ ϲεαυτον θεον", "34": "απεκριθη αυτοιϲ ο ιηϲουϲ ουκ εϲτιν γεγραμμενον εν τω νομω υμων εγω ειπα θεοι εϲτε", "35": "ει εκεινουϲ ειπεν θεουϲ προϲ ουϲ ο λογοϲ του θεου εγενετο και ου δυναται λυθηναι η γραφη", "36": "ον ο πατηρ ηγιαϲεν και απεϲτειλεν ειϲ τον κοϲμον υμειϲ λεγετε οτι βλαϲφημειϲ οτι ειπον υιοϲ του θεου ειμι", "37": "ει ου ποιω τα εργα του πατροϲ μου μη πιϲτευετε μοι", "38": "ει δε ποιω καν εμοι μη πιϲτευητε τοιϲ εργοιϲ πιϲτευϲατε ινα γνωτε και πιϲτευϲητε οτι εν εμοι ο πατηρ καγω εν αυτω", "39": "εζητουν ουν παλιν αυτον πιαϲαι και εξηλθεν εκ τηϲ χειροϲ αυτων", "40": "και απηλθεν παλιν περαν του ιορδανου ειϲ τον τοπον οπου ην ιωαννηϲ το πρωτον βαπτιζων και εμεινεν εκει", "41": "και πολλοι ηλθον προϲ αυτον και ελεγον οτι ιωαννηϲ μεν ϲημειον εποιηϲεν ουδεν παντα δε οϲα ειπεν ιωαννηϲ περι τουτου αληθη ην", "42": "και επιϲτευϲαν πολλοι εκει ειϲ αυτον"}