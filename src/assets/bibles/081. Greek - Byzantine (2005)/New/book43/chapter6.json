{"1": "μετα ταυτα απηλθεν ο ιηϲουϲ περαν τηϲ θαλαϲϲηϲ τηϲ γαλιλαιαϲ τηϲ τιβεριαδοϲ", "2": "και ηκολουθει αυτω οχλοϲ πολυϲ οτι εωρων αυτου τα ϲημεια α εποιει επι των αϲθενουντων", "3": "ανηλθεν δε ειϲ το οροϲ ο ιηϲουϲ και εκει εκαθητο μετα των μαθητων αυτου", "4": "ην δε εγγυϲ το παϲχα η εορτη των ιουδαιων", "5": "επαραϲ ουν ο ιηϲουϲ τουϲ οφθαλμουϲ και θεαϲαμενοϲ οτι πολυϲ οχλοϲ ερχεται προϲ αυτον λεγει προϲ τον φιλιππον ποθεν αγοραϲομεν αρτουϲ ινα φαγωϲιν ουτοι", "6": "τουτο δε ελεγεν πειραζων αυτον αυτοϲ γαρ ηδει τι εμελλεν ποιειν", "7": "απεκριθη αυτω φιλιπποϲ διακοϲιων δηναριων αρτοι ουκ αρκουϲιν αυτοιϲ ινα εκαϲτοϲ αυτων βραχυ τι λαβη", "8": "λεγει αυτω ειϲ εκ των μαθητων αυτου ανδρεαϲ ο αδελφοϲ ϲιμωνοϲ πετρου", "9": "εϲτιν παιδαριον εν ωδε ο εχει πεντε αρτουϲ κριθινουϲ και δυο οψαρια αλλα ταυτα τι εϲτιν ειϲ τοϲουτουϲ", "10": "ειπεν δε ο ιηϲουϲ ποιηϲατε τουϲ ανθρωπουϲ αναπεϲειν ην δε χορτοϲ πολυϲ εν τω τοπω ανεπεϲον ουν οι ανδρεϲ τον αριθμον ωϲει πεντακιϲχιλιοι", "11": "ελαβεν δε τουϲ αρτουϲ ο ιηϲουϲ και ευχαριϲτηϲαϲ διεδωκεν τοιϲ μαθηταιϲ οι δε μαθηται τοιϲ ανακειμενοιϲ ομοιωϲ και εκ των οψαριων οϲον ηθελον", "12": "ωϲ δε ενεπληϲθηϲαν λεγει τοιϲ μαθηταιϲ αυτου ϲυναγαγετε τα περιϲϲευϲαντα κλαϲματα ινα μη τι αποληται", "13": "ϲυνηγαγον ουν και εγεμιϲαν δωδεκα κοφινουϲ κλαϲματων εκ των πεντε αρτων των κριθινων α επεριϲϲευϲεν τοιϲ βεβρωκοϲιν", "14": "οι ουν ανθρωποι ιδοντεϲ ο εποιηϲεν ϲημειον ο ιηϲουϲ ελεγον οτι ουτοϲ εϲτιν αληθωϲ ο προφητηϲ ο ερχομενοϲ ειϲ τον κοϲμον", "15": "ιηϲουϲ ουν γνουϲ οτι μελλουϲιν ερχεϲθαι και αρπαζειν αυτον ινα ποιηϲωϲιν αυτον βαϲιλεα ανεχωρηϲεν ειϲ το οροϲ αυτοϲ μονοϲ", "16": "ωϲ δε οψια εγενετο κατεβηϲαν οι μαθηται αυτου επι την θαλαϲϲαν", "17": "και εμβαντεϲ ειϲ το πλοιον ηρχοντο περαν τηϲ θαλαϲϲηϲ ειϲ καπερναουμ και ϲκοτια ηδη εγεγονει και ουκ εληλυθει προϲ αυτουϲ ο ιηϲουϲ", "18": "η τε θαλαϲϲα ανεμου μεγαλου πνεοντοϲ διηγειρετο", "19": "εληλακοτεϲ ουν ωϲ ϲταδιουϲ εικοϲι πεντε η τριακοντα θεωρουϲιν τον ιηϲουν περιπατουντα επι τηϲ θαλαϲϲηϲ και εγγυϲ του πλοιου γινομενον και εφοβηθηϲαν", "20": "ο δε λεγει αυτοιϲ εγω ειμι μη φοβειϲθε", "21": "ηθελον ουν λαβειν αυτον ειϲ το πλοιον και ευθεωϲ το πλοιον εγενετο επι τηϲ γηϲ ειϲ ην υπηγον", "22": "τη επαυριον ο οχλοϲ ο εϲτηκωϲ περαν τηϲ θαλαϲϲηϲ ιδων οτι πλοιαριον αλλο ουκ ην εκει ει μη εν εκεινο ειϲ ο ενεβηϲαν οι μαθηται αυτου και οτι ου ϲυνειϲηλθεν τοιϲ μαθηταιϲ αυτου ο ιηϲουϲ ειϲ το πλοιαριον αλλα μονοι οι μαθηται αυτου απηλθον", "23": "αλλα δε ηλθεν πλοιαρια εκ τιβεριαδοϲ εγγυϲ του τοπου οπου εφαγον τον αρτον ευχαριϲτηϲαντοϲ του κυριου", "24": "οτε ουν ειδεν ο οχλοϲ οτι ιηϲουϲ ουκ εϲτιν εκει ουδε οι μαθηται αυτου ενεβηϲαν αυτοι ειϲ τα πλοια και ηλθον ειϲ καπερναουμ ζητουντεϲ τον ιηϲουν", "25": "και ευροντεϲ αυτον περαν τηϲ θαλαϲϲηϲ ειπον αυτω ραββι ποτε ωδε γεγοναϲ", "26": "απεκριθη αυτοιϲ ο ιηϲουϲ και ειπεν αμην αμην λεγω υμιν ζητειτε με ουχ οτι ειδετε ϲημεια αλλ οτι εφαγετε εκ των αρτων και εχορταϲθητε", "27": "εργαζεϲθε μη την βρωϲιν την απολλυμενην αλλα την βρωϲιν την μενουϲαν ειϲ ζωην αιωνιον ην ο υιοϲ του ανθρωπου υμιν δωϲει τουτον γαρ ο πατηρ εϲφραγιϲεν ο θεοϲ", "28": "ειπον ουν προϲ αυτον τι ποιωμεν ινα εργαζωμεθα τα εργα του θεου", "29": "απεκριθη ιηϲουϲ και ειπεν αυτοιϲ τουτο εϲτιν το εργον του θεου ινα πιϲτευϲητε ειϲ ον απεϲτειλεν εκεινοϲ", "30": "ειπον ουν αυτω τι ουν ποιειϲ ϲυ ϲημειον ινα ιδωμεν και πιϲτευϲωμεν ϲοι τι εργαζη", "31": "οι πατερεϲ ημων το μαννα εφαγον εν τη ερημω καθωϲ εϲτιν γεγραμμενον αρτον εκ του ουρανου εδωκεν αυτοιϲ φαγειν", "32": "ειπεν ουν αυτοιϲ ο ιηϲουϲ αμην αμην λεγω υμιν ου μωϲηϲ δεδωκεν υμιν τον αρτον εκ του ουρανου αλλ ο πατηρ μου διδωϲιν υμιν τον αρτον εκ του ουρανου τον αληθινον", "33": "ο γαρ αρτοϲ του θεου εϲτιν ο καταβαινων εκ του ουρανου και ζωην διδουϲ τω κοϲμω", "34": "ειπον ουν προϲ αυτον κυριε παντοτε δοϲ ημιν τον αρτον τουτον", "35": "ειπεν δε αυτοιϲ ο ιηϲουϲ εγω ειμι ο αρτοϲ τηϲ ζωηϲ ο ερχομενοϲ προϲ με ου μη πειναϲη και ο πιϲτευων ειϲ εμε ου μη διψηϲη πωποτε", "36": "αλλ ειπον υμιν οτι και εωρακατε με και ου πιϲτευετε", "37": "παν ο διδωϲιν μοι ο πατηρ προϲ εμε ηξει και τον ερχομενον προϲ με ου μη εκβαλω εξω", "38": "οτι καταβεβηκα εκ του ουρανου ουχ ινα ποιω το θελημα το εμον αλλα το θελημα του πεμψαντοϲ με", "39": "τουτο δε εϲτιν το θελημα του πεμψαντοϲ με πατροϲ ινα παν ο δεδωκεν μοι μη απολεϲω εξ αυτου αλλα αναϲτηϲω αυτο τη εϲχατη ημερα", "40": "τουτο δε εϲτιν το θελημα του πεμψαντοϲ με ινα παϲ ο θεωρων τον υιον και πιϲτευων ειϲ αυτον εχη ζωην αιωνιον και αναϲτηϲω αυτον εγω τη εϲχατη ημερα", "41": "εγογγυζον ουν οι ιουδαιοι περι αυτου οτι ειπεν εγω ειμι ο αρτοϲ ο καταβαϲ εκ του ουρανου", "42": "και ελεγον ουχ ουτοϲ εϲτιν ιηϲουϲ ο υιοϲ ιωϲηφ ου ημειϲ οιδαμεν τον πατερα και την μητερα πωϲ ουν λεγει ουτοϲ οτι εκ του ουρανου καταβεβηκα", "43": "απεκριθη ουν ο ιηϲουϲ και ειπεν αυτοιϲ μη γογγυζετε μετ αλληλων", "44": "ουδειϲ δυναται ελθειν προϲ με εαν μη ο πατηρ ο πεμψαϲ με ελκυϲη αυτον και εγω αναϲτηϲω αυτον εν τη εϲχατη ημερα", "45": "εϲτιν γεγραμμενον εν τοιϲ προφηταιϲ και εϲονται παντεϲ διδακτοι θεου παϲ ουν ο ακουων παρα του πατροϲ και μαθων ερχεται προϲ με", "46": "ουχ οτι τον πατερα τιϲ εωρακεν ει μη ο ων παρα του θεου ουτοϲ εωρακεν τον πατερα", "47": "αμην αμην λεγω υμιν ο πιϲτευων ειϲ εμε εχει ζωην αιωνιον", "48": "εγω ειμι ο αρτοϲ τηϲ ζωηϲ", "49": "οι πατερεϲ υμων εφαγον το μαννα εν τη ερημω και απεθανον", "50": "ουτοϲ εϲτιν ο αρτοϲ ο εκ του ουρανου καταβαινων ινα τιϲ εξ αυτου φαγη και μη αποθανη", "51": "εγω ειμι ο αρτοϲ ο ζων ο εκ του ουρανου καταβαϲ εαν τιϲ φαγη εκ τουτου του αρτου ζηϲεται ειϲ τον αιωνα και ο αρτοϲ δε ον εγω δωϲω η ϲαρξ μου εϲτιν ην εγω δωϲω υπερ τηϲ του κοϲμου ζωηϲ", "52": "εμαχοντο ουν προϲ αλληλουϲ οι ιουδαιοι λεγοντεϲ πωϲ δυναται ουτοϲ ημιν δουναι την ϲαρκα φαγειν", "53": "ειπεν ουν αυτοιϲ ο ιηϲουϲ αμην αμην λεγω υμιν εαν μη φαγητε την ϲαρκα του υιου του ανθρωπου και πιητε αυτου το αιμα ουκ εχετε ζωην εν εαυτοιϲ", "54": "ο τρωγων μου την ϲαρκα και πινων μου το αιμα εχει ζωην αιωνιον και εγω αναϲτηϲω αυτον τη εϲχατη ημερα", "55": "η γαρ ϲαρξ μου αληθωϲ εϲτιν βρωϲιϲ και το αιμα μου αληθωϲ εϲτιν ποϲιϲ", "56": "ο τρωγων μου την ϲαρκα και πινων μου το αιμα εν εμοι μενει καγω εν αυτω", "57": "καθωϲ απεϲτειλεν με ο ζων πατηρ καγω ζω δια τον πατερα και ο τρωγων με κακεινοϲ ζηϲεται δι εμε", "58": "ουτοϲ εϲτιν ο αρτοϲ ο εκ του ουρανου καταβαϲ ου καθωϲ εφαγον οι πατερεϲ υμων το μαννα και απεθανον ο τρωγων τουτον τον αρτον ζηϲεται ειϲ τον αιωνα", "59": "ταυτα ειπεν εν ϲυναγωγη διδαϲκων εν καπερναουμ", "60": "πολλοι ουν ακουϲαντεϲ εκ των μαθητων αυτου ειπον ϲκληροϲ εϲτιν ουτοϲ ο λογοϲ τιϲ δυναται αυτου ακουειν", "61": "ειδωϲ δε ο ιηϲουϲ εν εαυτω οτι γογγυζουϲιν περι τουτου οι μαθηται αυτου ειπεν αυτοιϲ τουτο υμαϲ ϲκανδαλιζει", "62": "εαν ουν θεωρητε τον υιον του ανθρωπου αναβαινοντα οπου ην το προτερον", "63": "το πνευμα εϲτιν το ζωοποιουν η ϲαρξ ουκ ωφελει ουδεν τα ρηματα α εγω λαλω υμιν πνευμα εϲτιν και ζωη εϲτιν", "64": "αλλ ειϲιν εξ υμων τινεϲ οι ου πιϲτευουϲιν ηδει γαρ εξ αρχηϲ ο ιηϲουϲ τινεϲ ειϲιν οι μη πιϲτευοντεϲ και τιϲ εϲτιν ο παραδωϲων αυτον", "65": "και ελεγεν δια τουτο ειρηκα υμιν οτι ουδειϲ δυναται ελθειν προϲ με εαν μη η δεδομενον αυτω εκ του πατροϲ μου", "66": "εκ τουτου πολλοι απηλθον των μαθητων αυτου ειϲ τα οπιϲω και ουκετι μετ αυτου περιεπατουν", "67": "ειπεν ουν ο ιηϲουϲ τοιϲ δωδεκα μη και υμειϲ θελετε υπαγειν", "68": "απεκριθη ουν αυτω ϲιμων πετροϲ κυριε προϲ τινα απελευϲομεθα ρηματα ζωηϲ αιωνιου εχειϲ", "69": "και ημειϲ πεπιϲτευκαμεν και εγνωκαμεν οτι ϲυ ει ο χριϲτοϲ ο υιοϲ του θεου του ζωντοϲ", "70": "απεκριθη αυτοιϲ ο ιηϲουϲ ουκ εγω υμαϲ τουϲ δωδεκα εξελεξαμην και εξ υμων ειϲ διαβολοϲ εϲτιν", "71": "ελεγεν δε τον ιουδαν ϲιμωνοϲ ιϲκαριωτην ουτοϲ γαρ εμελλεν αυτον παραδιδοναι ειϲ ων εκ των δωδεκα"}