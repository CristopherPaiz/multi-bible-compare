{"1": "ιηϲουϲ δε επορευθη ειϲ το οροϲ των ελαιων", "2": "ορθρου δε παλιν παρεγενετο ειϲ το ιερον και παϲ ο λαοϲ ηρχετο και καθιϲαϲ εδιδαϲκεν αυτουϲ", "3": "αγουϲιν δε οι γραμματειϲ και οι φαριϲαιοι προϲ αυτον γυναικα εν μοιχεια καταληφθειϲαν και ϲτηϲαντεϲ αυτην εν μεϲω", "4": "λεγουϲιν αυτω πειραζοντεϲ διδαϲκαλε αυτη η γυνη κατεληφθη επ αυτοφορω μοιχευομενη", "5": "εν δε τω νομω μωϲηϲ ημιν ενετειλατο ταϲ τοιαυταϲ λιθοβολειϲθαι ϲυ ουν τι λεγειϲ", "6": "τουτο δε ελεγον πειραζοντεϲ αυτον ινα εχωϲιν κατηγορειν αυτου ο δε ιηϲουϲ κατω κυψαϲ τω δακτυλω εγραφεν ειϲ την γην μη προϲποιουμενοϲ", "7": "ωϲ δε επεμενον ερωτωντεϲ αυτον ανακυψαϲ ειπεν προϲ αυτουϲ ο αναμαρτητοϲ υμων πρωτον επ αυτην τον λιθον βαλετω", "8": "και παλιν κατω κυψαϲ εγραφεν ειϲ την γην", "9": "οι δε ακουϲαντεϲ και υπο τηϲ ϲυνειδηϲεωϲ ελεγχομενοι εξηρχοντο ειϲ καθ ειϲ αρξαμενοι απο των πρεϲβυτερων και κατελειφθη μονοϲ ο ιηϲουϲ και η γυνη εν μεϲω ουϲα", "10": "ανακυψαϲ δε ο ιηϲουϲ και μηδενα θεαϲαμενοϲ πλην τηϲ γυναικοϲ ειπεν αυτη που ειϲιν εκεινοι οι κατηγοροι ϲου ουδειϲ ϲε κατεκρινεν", "11": "η δε ειπεν ουδειϲ κυριε ειπεν δε ο ιηϲουϲ ουδε εγω ϲε κρινω πορευου και μηκετι αμαρτανε", "12": "παλιν ουν αυτοιϲ ο ιηϲουϲ ελαληϲεν λεγων εγω ειμι το φωϲ του κοϲμου ο ακολουθων εμοι ου μη περιπατηϲη εν τη ϲκοτια αλλ εξει το φωϲ τηϲ ζωηϲ", "13": "ειπον ουν αυτω οι φαριϲαιοι ϲυ περι ϲεαυτου μαρτυρειϲ η μαρτυρια ϲου ουκ εϲτιν αληθηϲ", "14": "απεκριθη ιηϲουϲ και ειπεν αυτοιϲ καν εγω μαρτυρω περι εμαυτου αληθηϲ εϲτιν η μαρτυρια μου οτι οιδα ποθεν ηλθον και που υπαγω υμειϲ δε ουκ οιδατε ποθεν ερχομαι και που υπαγω", "15": "υμειϲ κατα την ϲαρκα κρινετε εγω ου κρινω ουδενα", "16": "και εαν κρινω δε εγω η κριϲιϲ η εμη αληθηϲ εϲτιν οτι μονοϲ ουκ ειμι αλλ εγω και ο πεμψαϲ με πατηρ", "17": "και εν τω νομω δε τω υμετερω γεγραπται οτι δυο ανθρωπων η μαρτυρια αληθηϲ εϲτιν", "18": "εγω ειμι ο μαρτυρων περι εμαυτου και μαρτυρει περι εμου ο πεμψαϲ με πατηρ", "19": "ελεγον ουν αυτω που εϲτιν ο πατηρ ϲου απεκριθη ιηϲουϲ ουτε εμε οιδατε ουτε τον πατερα μου ει εμε ηδειτε και τον πατερα μου ηδειτε αν", "20": "ταυτα τα ρηματα ελαληϲεν ο ιηϲουϲ εν τω γαζοφυλακιω διδαϲκων εν τω ιερω και ουδειϲ επιαϲεν αυτον οτι ουπω εληλυθει η ωρα αυτου", "21": "ειπεν ουν παλιν αυτοιϲ ο ιηϲουϲ εγω υπαγω και ζητηϲετε με και εν τη αμαρτια υμων αποθανειϲθε οπου εγω υπαγω υμειϲ ου δυναϲθε ελθειν", "22": "ελεγον ουν οι ιουδαιοι μητι αποκτενει εαυτον οτι λεγει οπου εγω υπαγω υμειϲ ου δυναϲθε ελθειν", "23": "και ειπεν αυτοιϲ υμειϲ εκ των κατω εϲτε εγω εκ των ανω ειμι υμειϲ εκ του κοϲμου τουτου εϲτε εγω ουκ ειμι εκ του κοϲμου τουτου", "24": "ειπον ουν υμιν οτι αποθανειϲθε εν ταιϲ αμαρτιαιϲ υμων εαν γαρ μη πιϲτευϲητε οτι εγω ειμι αποθανειϲθε εν ταιϲ αμαρτιαιϲ υμων", "25": "ελεγον ουν αυτω ϲυ τιϲ ει και ειπεν αυτοιϲ ο ιηϲουϲ την αρχην ο τι και λαλω υμιν", "26": "πολλα εχω περι υμων λαλειν και κρινειν αλλ ο πεμψαϲ με αληθηϲ εϲτιν καγω α ηκουϲα παρ αυτου ταυτα λεγω ειϲ τον κοϲμον", "27": "ουκ εγνωϲαν οτι τον πατερα αυτοιϲ ελεγεν", "28": "ειπεν ουν αυτοιϲ ο ιηϲουϲ οταν υψωϲητε τον υιον του ανθρωπου τοτε γνωϲεϲθε οτι εγω ειμι και απ εμαυτου ποιω ουδεν αλλα καθωϲ εδιδαξεν με ο πατηρ μου ταυτα λαλω", "29": "και ο πεμψαϲ με μετ εμου εϲτιν ουκ αφηκεν με μονον ο πατηρ οτι εγω τα αρεϲτα αυτω ποιω παντοτε", "30": "ταυτα αυτου λαλουντοϲ πολλοι επιϲτευϲαν ειϲ αυτον", "31": "ελεγεν ουν ο ιηϲουϲ προϲ τουϲ πεπιϲτευκοταϲ αυτω ιουδαιουϲ εαν υμειϲ μεινητε εν τω λογω τω εμω αληθωϲ μαθηται μου εϲτε", "32": "και γνωϲεϲθε την αληθειαν και η αληθεια ελευθερωϲει υμαϲ", "33": "απεκριθηϲαν αυτω ϲπερμα αβρααμ εϲμεν και ουδενι δεδουλευκαμεν πωποτε πωϲ ϲυ λεγειϲ οτι ελευθεροι γενηϲεϲθε", "34": "απεκριθη αυτοιϲ ο ιηϲουϲ αμην αμην λεγω υμιν οτι παϲ ο ποιων την αμαρτιαν δουλοϲ εϲτιν τηϲ αμαρτιαϲ", "35": "ο δε δουλοϲ ου μενει εν τη οικια ειϲ τον αιωνα ο υιοϲ μενει ειϲ τον αιωνα", "36": "εαν ουν ο υιοϲ υμαϲ ελευθερωϲη οντωϲ ελευθεροι εϲεϲθε", "37": "οιδα οτι ϲπερμα αβρααμ εϲτε αλλα ζητειτε με αποκτειναι οτι ο λογοϲ ο εμοϲ ου χωρει εν υμιν", "38": "εγω ο εωρακα παρα τω πατρι μου λαλω και υμειϲ ουν ο εωρακατε παρα τω πατρι υμων ποιειτε", "39": "απεκριθηϲαν και ειπον αυτω ο πατηρ ημων αβρααμ εϲτιν λεγει αυτοιϲ ο ιηϲουϲ ει τεκνα του αβρααμ ητε τα εργα του αβρααμ εποιειτε", "40": "νυν δε ζητειτε με αποκτειναι ανθρωπον οϲ την αληθειαν υμιν λελαληκα ην ηκουϲα παρα του θεου τουτο αβρααμ ουκ εποιηϲεν", "41": "υμειϲ ποιειτε τα εργα του πατροϲ υμων ειπον ουν αυτω ημειϲ εκ πορνειαϲ ου γεγεννημεθα ενα πατερα εχομεν τον θεον", "42": "ειπεν ουν αυτοιϲ ο ιηϲουϲ ει ο θεοϲ πατηρ υμων ην ηγαπατε αν εμε εγω γαρ εκ του θεου εξηλθον και ηκω ουδε γαρ απ εμαυτου εληλυθα αλλ εκεινοϲ με απεϲτειλεν", "43": "δια τι την λαλιαν την εμην ου γινωϲκετε οτι ου δυναϲθε ακουειν τον λογον τον εμον", "44": "υμειϲ εκ του πατροϲ του διαβολου εϲτε και ταϲ επιθυμιαϲ του πατροϲ υμων θελετε ποιειν εκεινοϲ ανθρωποκτονοϲ ην απ αρχηϲ και εν τη αληθεια ουχ εϲτηκεν οτι ουκ εϲτιν αληθεια εν αυτω οταν λαλη το ψευδοϲ εκ των ιδιων λαλει οτι ψευϲτηϲ εϲτιν και ο πατηρ αυτου", "45": "εγω δε οτι την αληθειαν λεγω ου πιϲτευετε μοι", "46": "τιϲ εξ υμων ελεγχει με περι αμαρτιαϲ ει δε αληθειαν λεγω δια τι υμειϲ ου πιϲτευετε μοι", "47": "ο ων εκ του θεου τα ρηματα του θεου ακουει δια τουτο υμειϲ ουκ ακουετε οτι εκ του θεου ουκ εϲτε", "48": "απεκριθηϲαν ουν οι ιουδαιοι και ειπον αυτω ου καλωϲ λεγομεν ημειϲ οτι ϲαμαρειτηϲ ει ϲυ και δαιμονιον εχειϲ", "49": "απεκριθη ιηϲουϲ εγω δαιμονιον ουκ εχω αλλα τιμω τον πατερα μου και υμειϲ ατιμαζετε με", "50": "εγω δε ου ζητω την δοξαν μου εϲτιν ο ζητων και κρινων", "51": "αμην αμην λεγω υμιν εαν τιϲ τον λογον τον εμον τηρηϲη θανατον ου μη θεωρηϲη ειϲ τον αιωνα", "52": "ειπον ουν αυτω οι ιουδαιοι νυν εγνωκαμεν οτι δαιμονιον εχειϲ αβρααμ απεθανεν και οι προφηται και ϲυ λεγειϲ εαν τιϲ τον λογον μου τηρηϲη ου μη γευϲηται θανατου ειϲ τον αιωνα", "53": "μη ϲυ μειζων ει του πατροϲ ημων αβρααμ οϲτιϲ απεθανεν και οι προφηται απεθανον τινα ϲεαυτον ϲυ ποιειϲ", "54": "απεκριθη ιηϲουϲ εαν εγω δοξαζω εμαυτον η δοξα μου ουδεν εϲτιν εϲτιν ο πατηρ μου ο δοξαζων με ον υμειϲ λεγετε οτι θεοϲ ημων εϲτιν", "55": "και ουκ εγνωκατε αυτον εγω δε οιδα αυτον και εαν ειπω οτι ουκ οιδα αυτον εϲομαι ομοιοϲ υμων ψευϲτηϲ αλλ οιδα αυτον και τον λογον αυτου τηρω", "56": "αβρααμ ο πατηρ υμων ηγαλλιαϲατο ινα ιδη την ημεραν την εμην και ειδεν και εχαρη", "57": "ειπον ουν οι ιουδαιοι προϲ αυτον πεντηκοντα ετη ουπω εχειϲ και αβρααμ εωρακαϲ", "58": "ειπεν αυτοιϲ ο ιηϲουϲ αμην αμην λεγω υμιν πριν αβρααμ γενεϲθαι εγω ειμι", "59": "ηραν ουν λιθουϲ ινα βαλωϲιν επ αυτον ιηϲουϲ δε εκρυβη και εξηλθεν εκ του ιερου διελθων δια μεϲου αυτων και παρηγεν ουτωϲ"}