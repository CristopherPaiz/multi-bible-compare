{"1": "η φιλαδελφια μενετω", "2": "τηϲ φιλοξενιαϲ μη επιλανθανεϲθε δια ταυτηϲ γαρ ελαθον τινεϲ ξενιϲαντεϲ αγγελουϲ", "3": "μιμνηϲκεϲθε των δεϲμιων ωϲ ϲυνδεδεμενοι των κακουχουμενων ωϲ και αυτοι οντεϲ εν ϲωματι", "4": "τιμιοϲ ο γαμοϲ εν παϲιν και η κοιτη αμιαντοϲ πορνουϲ δε και μοιχουϲ κρινει ο θεοϲ", "5": "αφιλαργυροϲ ο τροποϲ αρκουμενοι τοιϲ παρουϲιν αυτοϲ γαρ ειρηκεν ου μη ϲε ανω ουδ ου μη ϲε εγκαταλειπω", "6": "ωϲτε θαρρουνταϲ ημαϲ λεγειν κυριοϲ εμοι βοηθοϲ και ου φοβηθηϲομαι τι ποιηϲει μοι ανθρωποϲ", "7": "μνημονευετε των ηγουμενων υμων οιτινεϲ ελαληϲαν υμιν τον λογον του θεου ων αναθεωρουντεϲ την εκβαϲιν τηϲ αναϲτροφηϲ μιμειϲθε την πιϲτιν", "8": "ιηϲουϲ χριϲτοϲ χθεϲ και ϲημερον ο αυτοϲ και ειϲ τουϲ αιωναϲ", "9": "διδαχαιϲ ποικιλαιϲ και ξεναιϲ μη παραφερεϲθε καλον γαρ χαριτι βεβαιουϲθαι την καρδιαν ου βρωμαϲιν εν οιϲ ουκ ωφεληθηϲαν οι περιπατηϲαντεϲ", "10": "εχομεν θυϲιαϲτηριον εξ ου φαγειν ουκ εχουϲιν εξουϲιαν οι τη ϲκηνη λατρευοντεϲ", "11": "ων γαρ ειϲφερεται ζωων το αιμα περι αμαρτιαϲ ειϲ τα αγια δια του αρχιερεωϲ τουτων τα ϲωματα κατακαιεται εξω τηϲ παρεμβοληϲ", "12": "διο και ιηϲουϲ ινα αγιαϲη δια του ιδιου αιματοϲ τον λαον εξω τηϲ πυληϲ επαθεν", "13": "τοινυν εξερχωμεθα προϲ αυτον εξω τηϲ παρεμβοληϲ τον ονειδιϲμον αυτου φεροντεϲ", "14": "ου γαρ εχομεν ωδε μενουϲαν πολιν αλλα την μελλουϲαν επιζητουμεν", "15": "δι αυτου ουν αναφερωμεν θυϲιαν αινεϲεωϲ δια παντοϲ τω θεω τουτ εϲτιν καρπον χειλεων ομολογουντων τω ονοματι αυτου", "16": "τηϲ δε ευποιιαϲ και κοινωνιαϲ μη επιλανθανεϲθε τοιαυταιϲ γαρ θυϲιαιϲ ευαρεϲτειται ο θεοϲ", "17": "πειθεϲθε τοιϲ ηγουμενοιϲ υμων και υπεικετε αυτοι γαρ αγρυπνουϲιν υπερ των ψυχων υμων ωϲ λογον αποδωϲοντεϲ ινα μετα χαραϲ τουτο ποιωϲιν και μη ϲτεναζοντεϲ αλυϲιτελεϲ γαρ υμιν τουτο", "18": "προϲευχεϲθε περι ημων πεποιθαμεν γαρ οτι καλην ϲυνειδηϲιν εχομεν εν παϲιν καλωϲ θελοντεϲ αναϲτρεφεϲθαι", "19": "περιϲϲοτερωϲ δε παρακαλω τουτο ποιηϲαι ινα ταχιον αποκαταϲταθω υμιν", "20": "ο δε θεοϲ τηϲ ειρηνηϲ ο αναγαγων εκ νεκρων τον ποιμενα των προβατων τον μεγαν εν αιματι διαθηκηϲ αιωνιου τον κυριον ημων ιηϲουν", "21": "καταρτιϲαι υμαϲ εν παντι εργω αγαθω ειϲ το ποιηϲαι το θελημα αυτου ποιων εν υμιν το ευαρεϲτον ενωπιον αυτου δια ιηϲου χριϲτου ω η δοξα ειϲ τουϲ αιωναϲ των αιωνων αμην", "22": "παρακαλω δε υμαϲ αδελφοι ανεχεϲθε του λογου τηϲ παρακληϲεωϲ και γαρ δια βραχεων επεϲτειλα υμιν", "23": "γινωϲκετε τον αδελφον τιμοθεον απολελυμενον μεθ ου εαν ταχιον ερχηται οψομαι υμαϲ", "24": "αϲπαϲαϲθε πανταϲ τουϲ ηγουμενουϲ υμων και πανταϲ τουϲ αγιουϲ αϲπαζονται υμαϲ οι απο τηϲ ιταλιαϲ", "25": "η χαριϲ μετα παντων υμων αμην"}