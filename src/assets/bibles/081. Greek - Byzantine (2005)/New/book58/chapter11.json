{"1": "εϲτιν δε πιϲτιϲ ελπιζομενων υποϲταϲιϲ πραγματων ελεγχοϲ ου βλεπομενων", "2": "εν ταυτη γαρ εμαρτυρηθηϲαν οι πρεϲβυτεροι", "3": "πιϲτει νοουμεν κατηρτιϲθαι τουϲ αιωναϲ ρηματι θεου ειϲ το μη εκ φαινομενων τα βλεπομενα γεγονεναι", "4": "πιϲτει πλειονα θυϲιαν αβελ παρα καιν προϲηνεγκεν τω θεω δι ηϲ εμαρτυρηθη ειναι δικαιοϲ μαρτυρουντοϲ επι τοιϲ δωροιϲ αυτου του θεου και δι αυτηϲ αποθανων ετι λαλειται", "5": "πιϲτει ενωχ μετετεθη του μη ιδειν θανατον και ουχ ευριϲκετο διοτι μετεθηκεν αυτον ο θεοϲ προ γαρ τηϲ μεταθεϲεωϲ αυτου μεμαρτυρηται ευηρεϲτηκεναι τω θεω", "6": "χωριϲ δε πιϲτεωϲ αδυνατον ευαρεϲτηϲαι πιϲτευϲαι γαρ δει τον προϲερχομενον τω θεω οτι εϲτιν και τοιϲ εκζητουϲιν αυτον μιϲθαποδοτηϲ γινεται", "7": "πιϲτει χρηματιϲθειϲ νωε περι των μηδεπω βλεπομενων ευλαβηθειϲ κατεϲκευαϲεν κιβωτον ειϲ ϲωτηριαν του οικου αυτου δι ηϲ κατεκρινεν τον κοϲμον και τηϲ κατα πιϲτιν δικαιοϲυνηϲ εγενετο κληρονομοϲ", "8": "πιϲτει καλουμενοϲ αβρααμ υπηκουϲεν εξελθειν ειϲ τον τοπον ον ημελλεν λαμβανειν ειϲ κληρονομιαν και εξηλθεν μη επιϲταμενοϲ που ερχεται", "9": "πιϲτει παρωκηϲεν ειϲ γην τηϲ επαγγελιαϲ ωϲ αλλοτριαν εν ϲκηναιϲ κατοικηϲαϲ μετα ιϲαακ και ιακωβ των ϲυγκληρονομων τηϲ επαγγελιαϲ τηϲ αυτηϲ", "10": "εξεδεχετο γαρ την τουϲ θεμελιουϲ εχουϲαν πολιν ηϲ τεχνιτηϲ και δημιουργοϲ ο θεοϲ", "11": "πιϲτει και αυτη ϲαρρα δυναμιν ειϲ καταβολην ϲπερματοϲ ελαβεν και παρα καιρον ηλικιαϲ ετεκεν επει πιϲτον ηγηϲατο τον επαγγειλαμενον", "12": "διο και αφ ενοϲ εγεννηθηϲαν και ταυτα νενεκρωμενου καθωϲ τα αϲτρα του ουρανου τω πληθει και ωϲ η αμμοϲ η παρα το χειλοϲ τηϲ θαλαϲϲηϲ η αναριθμητοϲ", "13": "κατα πιϲτιν απεθανον ουτοι παντεϲ μη λαβοντεϲ ταϲ επαγγελιαϲ αλλα πορρωθεν αυταϲ ιδοντεϲ και αϲπαϲαμενοι και ομολογηϲαντεϲ οτι ξενοι και παρεπιδημοι ειϲιν επι τηϲ γηϲ", "14": "οι γαρ τοιαυτα λεγοντεϲ εμφανιζουϲιν οτι πατριδα επιζητουϲιν", "15": "και ει μεν εκεινηϲ εμνημονευον αφ ηϲ εξηλθον ειχον αν καιρον ανακαμψαι", "16": "νυν δε κρειττονοϲ ορεγονται τουτ εϲτιν επουρανιου διο ουκ επαιϲχυνεται αυτουϲ ο θεοϲ θεοϲ επικαλειϲθαι αυτων ητοιμαϲεν γαρ αυτοιϲ πολιν", "17": "πιϲτει προϲενηνοχεν αβρααμ τον ιϲαακ πειραζομενοϲ και τον μονογενη προϲεφερεν ο ταϲ επαγγελιαϲ αναδεξαμενοϲ", "18": "προϲ ον ελαληθη οτι εν ιϲαακ κληθηϲεται ϲοι ϲπερμα", "19": "λογιϲαμενοϲ οτι και εκ νεκρων εγειρειν δυνατοϲ ο θεοϲ οθεν αυτον και εν παραβολη εκομιϲατο", "20": "πιϲτει περι μελλοντων ευλογηϲεν ιϲαακ τον ιακωβ και τον ηϲαυ", "21": "πιϲτει ιακωβ αποθνηϲκων εκαϲτον των υιων ιωϲηφ ευλογηϲεν και προϲεκυνηϲεν επι το ακρον τηϲ ραβδου αυτου", "22": "πιϲτει ιωϲηφ τελευτων περι τηϲ εξοδου των υιων ιϲραηλ εμνημονευϲεν και περι των οϲτεων αυτου ενετειλατο", "23": "πιϲτει μωυϲηϲ γεννηθειϲ εκρυβη τριμηνον υπο των πατερων αυτου διοτι ειδον αϲτειον το παιδιον και ουκ εφοβηθηϲαν το διαταγμα του βαϲιλεωϲ", "24": "πιϲτει μωυϲηϲ μεγαϲ γενομενοϲ ηρνηϲατο λεγεϲθαι υιοϲ θυγατροϲ φαραω", "25": "μαλλον ελομενοϲ ϲυγκακουχειϲθαι τω λαω του θεου η προϲκαιρον εχειν αμαρτιαϲ απολαυϲιν", "26": "μειζονα πλουτον ηγηϲαμενοϲ των αιγυπτου θηϲαυρων τον ονειδιϲμον του χριϲτου απεβλεπεν γαρ ειϲ την μιϲθαποδοϲιαν", "27": "πιϲτει κατελιπεν αιγυπτον μη φοβηθειϲ τον θυμον του βαϲιλεωϲ τον γαρ αορατον ωϲ ορων εκαρτερηϲεν", "28": "πιϲτει πεποιηκεν το παϲχα και την προϲχυϲιν του αιματοϲ ινα μη ο ολοθρευων τα πρωτοτοκα θιγη αυτων", "29": "πιϲτει διεβηϲαν την ερυθραν θαλαϲϲαν ωϲ δια ξηραϲ ηϲ πειραν λαβοντεϲ οι αιγυπτιοι κατεποθηϲαν", "30": "πιϲτει τα τειχη ιεριχω επεϲεν κυκλωθεντα επι επτα ημεραϲ", "31": "πιϲτει ρααβ η πορνη ου ϲυναπωλετο τοιϲ απειθηϲαϲιν δεξαμενη τουϲ καταϲκοπουϲ μετ ειρηνηϲ", "32": "και τι ετι λεγω επιλειψει γαρ με διηγουμενον ο χρονοϲ περι γεδεων βαρακ τε και ϲαμψων και ιεφθαε δαυιδ τε και ϲαμουηλ και των προφητων", "33": "οι δια πιϲτεωϲ κατηγωνιϲαντο βαϲιλειαϲ ειργαϲαντο δικαιοϲυνην επετυχον επαγγελιων εφραξαν ϲτοματα λεοντων", "34": "εϲβεϲαν δυναμιν πυροϲ εφυγον ϲτοματα μαχαιραϲ ενεδυναμωθηϲαν απο αϲθενειαϲ εγενηθηϲαν ιϲχυροι εν πολεμω παρεμβολαϲ εκλιναν αλλοτριων", "35": "ελαβον γυναικεϲ εξ αναϲταϲεωϲ τουϲ νεκρουϲ αυτων αλλοι δε ετυμπανιϲθηϲαν ου προϲδεξαμενοι την απολυτρωϲιν ινα κρειττονοϲ αναϲταϲεωϲ τυχωϲιν", "36": "ετεροι δε εμπαιγμων και μαϲτιγων πειραν ελαβον ετι δε δεϲμων και φυλακηϲ", "37": "ελιθαϲθηϲαν επριϲθηϲαν επειραϲθηϲαν εν φονω μαχαιραϲ απεθανον περιηλθον εν μηλωταιϲ εν αιγειοιϲ δερμαϲιν υϲτερουμενοι θλιβομενοι κακουχουμενοι", "38": "ων ουκ ην αξιοϲ ο κοϲμοϲ εν ερημιαιϲ πλανωμενοι και ορεϲιν και ϲπηλαιοιϲ και ταιϲ οπαιϲ τηϲ γηϲ", "39": "και ουτοι παντεϲ μαρτυρηθεντεϲ δια τηϲ πιϲτεωϲ ουκ εκομιϲαντο την επαγγελιαν", "40": "του θεου περι ημων κρειττον τι προβλεψαμενου ινα μη χωριϲ ημων τελειωθωϲιν"}