{"1": "φοβηθωμεν ουν μηποτε καταλειπομενηϲ επαγγελιαϲ ειϲελθειν ειϲ την καταπαυϲιν αυτου δοκη τιϲ εξ υμων υϲτερηκεναι", "2": "και γαρ εϲμεν ευηγγελιϲμενοι καθαπερ κακεινοι αλλ ουκ ωφεληϲεν ο λογοϲ τηϲ ακοηϲ εκεινουϲ μη ϲυγκεκραμενουϲ τη πιϲτει τοιϲ ακουϲαϲιν", "3": "ειϲερχομεθα γαρ ειϲ την καταπαυϲιν οι πιϲτευϲαντεϲ καθωϲ ειρηκεν ωϲ ωμοϲα εν τη οργη μου ει ειϲελευϲονται ειϲ την καταπαυϲιν μου καιτοι των εργων απο καταβοληϲ κοϲμου γενηθεντων", "4": "ειρηκεν γαρ που περι τηϲ εβδομηϲ ουτωϲ και κατεπαυϲεν ο θεοϲ εν τη ημερα τη εβδομη απο παντων των εργων αυτου", "5": "και εν τουτω παλιν ει ειϲελευϲονται ειϲ την καταπαυϲιν μου", "6": "επει ουν απολειπεται τιναϲ ειϲελθειν ειϲ αυτην και οι προτερον ευαγγελιϲθεντεϲ ουκ ειϲηλθον δι απειθειαν", "7": "παλιν τινα οριζει ημεραν ϲημερον εν δαυιδ λεγων μετα τοϲουτον χρονον καθωϲ ειρηται ϲημερον εαν τηϲ φωνηϲ αυτου ακουϲητε μη ϲκληρυνητε ταϲ καρδιαϲ υμων", "8": "ει γαρ αυτουϲ ιηϲουϲ κατεπαυϲεν ουκ αν περι αλληϲ ελαλει μετα ταυτα ημεραϲ", "9": "αρα απολειπεται ϲαββατιϲμοϲ τω λαω του θεου", "10": "ο γαρ ειϲελθων ειϲ την καταπαυϲιν αυτου και αυτοϲ κατεπαυϲεν απο των εργων αυτου ωϲπερ απο των ιδιων ο θεοϲ", "11": "ϲπουδαϲωμεν ουν ειϲελθειν ειϲ εκεινην την καταπαυϲιν ινα μη εν τω αυτω τιϲ υποδειγματι πεϲη τηϲ απειθειαϲ", "12": "ζων γαρ ο λογοϲ του θεου και ενεργηϲ και τομωτεροϲ υπερ παϲαν μαχαιραν διϲτομον και διικνουμενοϲ αχρι μεριϲμου ψυχηϲ τε και πνευματοϲ αρμων τε και μυελων και κριτικοϲ ενθυμηϲεων και εννοιων καρδιαϲ", "13": "και ουκ εϲτιν κτιϲιϲ αφανηϲ ενωπιον αυτου παντα δε γυμνα και τετραχηλιϲμενα τοιϲ οφθαλμοιϲ αυτου προϲ ον ημιν ο λογοϲ", "14": "εχοντεϲ ουν αρχιερεα μεγαν διεληλυθοτα τουϲ ουρανουϲ ιηϲουν τον υιον του θεου κρατωμεν τηϲ ομολογιαϲ", "15": "ου γαρ εχομεν αρχιερεα μη δυναμενον ϲυμπαθηϲαι ταιϲ αϲθενειαιϲ ημων πεπειραμενον δε κατα παντα καθ ομοιοτητα χωριϲ αμαρτιαϲ", "16": "προϲερχωμεθα ουν μετα παρρηϲιαϲ τω θρονω τηϲ χαριτοϲ ινα λαβωμεν ελεον και χαριν ευρωμεν ειϲ ευκαιρον βοηθειαν"}