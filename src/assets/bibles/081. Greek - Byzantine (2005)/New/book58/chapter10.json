{"1": "ϲκιαν γαρ εχων ο νομοϲ των μελλοντων αγαθων ουκ αυτην την εικονα των πραγματων κατ ενιαυτον ταιϲ αυταιϲ θυϲιαιϲ αϲ προϲφερουϲιν ειϲ το διηνεκεϲ ουδεποτε δυνανται τουϲ προϲερχομενουϲ τελειωϲαι", "2": "επει ουκ αν επαυϲαντο προϲφερομεναι δια το μηδεμιαν εχειν ετι ϲυνειδηϲιν αμαρτιων τουϲ λατρευονταϲ απαξ κεκαθαρμενουϲ", "3": "αλλ εν αυταιϲ αναμνηϲιϲ αμαρτιων κατ ενιαυτον", "4": "αδυνατον γαρ αιμα ταυρων και τραγων αφαιρειν αμαρτιαϲ", "5": "διο ειϲερχομενοϲ ειϲ τον κοϲμον λεγει θυϲιαν και προϲφοραν ουκ ηθεληϲαϲ ϲωμα δε κατηρτιϲω μοι", "6": "ολοκαυτωματα και περι αμαρτιαϲ ουκ ευδοκηϲαϲ", "7": "τοτε ειπον ιδου ηκω εν κεφαλιδι βιβλιου γεγραπται περι εμου του ποιηϲαι ο θεοϲ το θελημα ϲου", "8": "ανωτερον λεγων οτι θυϲιαν και προϲφοραν και ολοκαυτωματα και περι αμαρτιαϲ ουκ ηθεληϲαϲ ουδε ευδοκηϲαϲ αιτινεϲ κατα τον νομον προϲφερονται", "9": "τοτε ειρηκεν ιδου ηκω του ποιηϲαι ο θεοϲ το θελημα ϲου αναιρει το πρωτον ινα το δευτερον ϲτηϲη", "10": "εν ω θεληματι ηγιαϲμενοι εϲμεν οι δια τηϲ προϲφοραϲ του ϲωματοϲ ιηϲου χριϲτου εφαπαξ", "11": "και παϲ μεν ιερευϲ εϲτηκεν καθ ημεραν λειτουργων και ταϲ αυταϲ πολλακιϲ προϲφερων θυϲιαϲ αιτινεϲ ουδεποτε δυνανται περιελειν αμαρτιαϲ", "12": "αυτοϲ δε μιαν υπερ αμαρτιων προϲενεγκαϲ θυϲιαν ειϲ το διηνεκεϲ εκαθιϲεν εν δεξια του θεου", "13": "το λοιπον εκδεχομενοϲ εωϲ τεθωϲιν οι εχθροι αυτου υποποδιον των ποδων αυτου", "14": "μια γαρ προϲφορα τετελειωκεν ειϲ το διηνεκεϲ τουϲ αγιαζομενουϲ", "15": "μαρτυρει δε ημιν και το πνευμα το αγιον μετα γαρ το προειρηκεναι", "16": "αυτη η διαθηκη ην διαθηϲομαι προϲ αυτουϲ μετα ταϲ ημεραϲ εκειναϲ λεγει κυριοϲ διδουϲ νομουϲ μου επι καρδιαϲ αυτων και επι των διανοιων αυτων επιγραψω αυτουϲ", "17": "και των αμαρτιων αυτων και των ανομιων αυτων ου μη μνηϲθω ετι", "18": "οπου δε αφεϲιϲ τουτων ουκετι προϲφορα περι αμαρτιαϲ", "19": "εχοντεϲ ουν αδελφοι παρρηϲιαν ειϲ την ειϲοδον των αγιων εν τω αιματι ιηϲου", "20": "ην ενεκαινιϲεν ημιν οδον προϲφατον και ζωϲαν δια του καταπεταϲματοϲ τουτ εϲτιν τηϲ ϲαρκοϲ αυτου", "21": "και ιερεα μεγαν επι τον οικον του θεου", "22": "προϲερχωμεθα μετα αληθινηϲ καρδιαϲ εν πληροφορια πιϲτεωϲ ερραντιϲμενοι ταϲ καρδιαϲ απο ϲυνειδηϲεωϲ πονηραϲ και λελουμενοι το ϲωμα υδατι καθαρω", "23": "κατεχωμεν την ομολογιαν τηϲ ελπιδοϲ ακλινη πιϲτοϲ γαρ ο επαγγειλαμενοϲ", "24": "και κατανοωμεν αλληλουϲ ειϲ παροξυϲμον αγαπηϲ και καλων εργων", "25": "μη εγκαταλειποντεϲ την επιϲυναγωγην εαυτων καθωϲ εθοϲ τιϲιν αλλα παρακαλουντεϲ και τοϲουτω μαλλον οϲω βλεπετε εγγιζουϲαν την ημεραν", "26": "εκουϲιωϲ γαρ αμαρτανοντων ημων μετα το λαβειν την επιγνωϲιν τηϲ αληθειαϲ ουκετι περι αμαρτιων απολειπεται θυϲια", "27": "φοβερα δε τιϲ εκδοχη κριϲεωϲ και πυροϲ ζηλοϲ εϲθιειν μελλοντοϲ τουϲ υπεναντιουϲ", "28": "αθετηϲαϲ τιϲ νομον μωυϲεωϲ χωριϲ οικτιρμων επι δυϲιν η τριϲιν μαρτυϲιν αποθνηϲκει", "29": "ποϲω δοκειτε χειρονοϲ αξιωθηϲεται τιμωριαϲ ο τον υιον του θεου καταπατηϲαϲ και το αιμα τηϲ διαθηκηϲ κοινον ηγηϲαμενοϲ εν ω ηγιαϲθη και το πνευμα τηϲ χαριτοϲ ενυβριϲαϲ", "30": "οιδαμεν γαρ τον ειποντα εμοι εκδικηϲιϲ εγω ανταποδωϲω λεγει κυριοϲ και παλιν κυριοϲ κρινει τον λαον αυτου", "31": "φοβερον το εμπεϲειν ειϲ χειραϲ θεου ζωντοϲ", "32": "αναμιμνηϲκεϲθε δε ταϲ προτερον ημεραϲ εν αιϲ φωτιϲθεντεϲ πολλην αθληϲιν υπεμεινατε παθηματων", "33": "τουτο μεν ονειδιϲμοιϲ τε και θλιψεϲιν θεατριζομενοι τουτο δε κοινωνοι των ουτωϲ αναϲτρεφομενων γενηθεντεϲ", "34": "και γαρ τοιϲ δεϲμοιϲ μου ϲυνεπαθηϲατε και την αρπαγην των υπαρχοντων υμων μετα χαραϲ προϲεδεξαϲθε γινωϲκοντεϲ εχειν εαυτοιϲ κρειττονα υπαρξιν εν ουρανοιϲ και μενουϲαν", "35": "μη αποβαλητε ουν την παρρηϲιαν υμων ητιϲ εχει μιϲθαποδοϲιαν μεγαλην", "36": "υπομονηϲ γαρ εχετε χρειαν ινα το θελημα του θεου ποιηϲαντεϲ κομιϲηϲθε την επαγγελιαν", "37": "ετι γαρ μικρον οϲον οϲον ο ερχομενοϲ ηξει και ου χρονιει", "38": "ο δε δικαιοϲ εκ πιϲτεωϲ ζηϲεται και εαν υποϲτειληται ουκ ευδοκει η ψυχη μου εν αυτω", "39": "ημειϲ δε ουκ εϲμεν υποϲτοληϲ ειϲ απωλειαν αλλα πιϲτεωϲ ειϲ περιποιηϲιν ψυχηϲ"}