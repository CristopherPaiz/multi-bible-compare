{"1": "παϲα ψυχη εξουϲιαιϲ υπερεχουϲαιϲ υποταϲϲεϲθω ου γαρ εϲτιν εξουϲια ει μη υπο θεου αι δε ουϲαι εξουϲιαι υπο του θεου τεταγμεναι ειϲιν", "2": "ωϲτε ο αντιταϲϲομενοϲ τη εξουϲια τη του θεου διαταγη ανθεϲτηκεν οι δε ανθεϲτηκοτεϲ εαυτοιϲ κριμα ληψονται", "3": "οι γαρ αρχοντεϲ ουκ ειϲιν φοβοϲ των αγαθων εργων αλλα των κακων θελειϲ δε μη φοβειϲθαι την εξουϲιαν το αγαθον ποιει και εξειϲ επαινον εξ αυτηϲ", "4": "θεου γαρ διακονοϲ εϲτιν ϲοι ειϲ το αγαθον εαν δε το κακον ποιηϲ φοβου ου γαρ εικη την μαχαιραν φορει θεου γαρ διακονοϲ εϲτιν εκδικοϲ ειϲ οργην τω το κακον πραϲϲοντι", "5": "διο αναγκη υποταϲϲεϲθαι ου μονον δια την οργην αλλα και δια την ϲυνειδηϲιν", "6": "δια τουτο γαρ και φορουϲ τελειτε λειτουργοι γαρ θεου ειϲιν ειϲ αυτο τουτο προϲκαρτερουντεϲ", "7": "αποδοτε ουν παϲιν ταϲ οφειλαϲ τω τον φορον τον φορον τω το τελοϲ το τελοϲ τω τον φοβον τον φοβον τω την τιμην την τιμην", "8": "μηδενι μηδεν οφειλετε ει μη το αγαπαν αλληλουϲ ο γαρ αγαπων τον ετερον νομον πεπληρωκεν", "9": "το γαρ ου μοιχευϲειϲ ου φονευϲειϲ ου κλεψειϲ ουκ επιθυμηϲειϲ και ει τιϲ ετερα εντολη εν τουτω τω λογω ανακεφαλαιουται εν τω αγαπηϲειϲ τον πληϲιον ϲου ωϲ ϲεαυτον", "10": "η αγαπη τω πληϲιον κακον ουκ εργαζεται πληρωμα ουν νομου η αγαπη", "11": "και τουτο ειδοτεϲ τον καιρον οτι ωρα ημαϲ ηδη εξ υπνου εγερθηναι νυν γαρ εγγυτερον ημων η ϲωτηρια η οτε επιϲτευϲαμεν", "12": "η νυξ προεκοψεν η δε ημερα ηγγικεν αποθωμεθα ουν τα εργα του ϲκοτουϲ και ενδυϲωμεθα τα οπλα του φωτοϲ", "13": "ωϲ εν ημερα ευϲχημονωϲ περιπατηϲωμεν μη κωμοιϲ και μεθαιϲ μη κοιταιϲ και αϲελγειαιϲ μη εριδι και ζηλω", "14": "αλλ ενδυϲαϲθε τον κυριον ιηϲουν χριϲτον και τηϲ ϲαρκοϲ προνοιαν μη ποιειϲθε ειϲ επιθυμιαϲ"}