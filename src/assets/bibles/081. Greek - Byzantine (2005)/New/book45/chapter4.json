{"1": "τι ουν ερουμεν αβρααμ τον πατερα ημων ευρηκεναι κατα ϲαρκα", "2": "ει γαρ αβρααμ εξ εργων εδικαιωθη εχει καυχημα αλλ ου προϲ τον θεον", "3": "τι γαρ η γραφη λεγει επιϲτευϲεν δε αβρααμ τω θεω και ελογιϲθη αυτω ειϲ δικαιοϲυνην", "4": "τω δε εργαζομενω ο μιϲθοϲ ου λογιζεται κατα χαριν αλλα κατα οφειλημα", "5": "τω δε μη εργαζομενω πιϲτευοντι δε επι τον δικαιουντα τον αϲεβη λογιζεται η πιϲτιϲ αυτου ειϲ δικαιοϲυνην", "6": "καθαπερ και δαυιδ λεγει τον μακαριϲμον του ανθρωπου ω ο θεοϲ λογιζεται δικαιοϲυνην χωριϲ εργων", "7": "μακαριοι ων αφεθηϲαν αι ανομιαι και ων επεκαλυφθηϲαν αι αμαρτιαι", "8": "μακαριοϲ ανηρ ω ου μη λογιϲηται κυριοϲ αμαρτιαν", "9": "ο μακαριϲμοϲ ουν ουτοϲ επι την περιτομην η και επι την ακροβυϲτιαν λεγομεν γαρ οτι ελογιϲθη τω αβρααμ η πιϲτιϲ ειϲ δικαιοϲυνην", "10": "πωϲ ουν ελογιϲθη εν περιτομη οντι η εν ακροβυϲτια ουκ εν περιτομη αλλ εν ακροβυϲτια", "11": "και ϲημειον ελαβεν περιτομηϲ ϲφραγιδα τηϲ δικαιοϲυνηϲ τηϲ πιϲτεωϲ τηϲ εν τη ακροβυϲτια ειϲ το ειναι αυτον πατερα παντων των πιϲτευοντων δι ακροβυϲτιαϲ ειϲ το λογιϲθηναι και αυτοιϲ την δικαιοϲυνην", "12": "και πατερα περιτομηϲ τοιϲ ουκ εκ περιτομηϲ μονον αλλα και τοιϲ ϲτοιχουϲιν τοιϲ ιχνεϲιν τηϲ πιϲτεωϲ τηϲ εν τη ακροβυϲτια του πατροϲ ημων αβρααμ", "13": "ου γαρ δια νομου η επαγγελια τω αβρααμ η τω ϲπερματι αυτου το κληρονομον αυτον ειναι του κοϲμου αλλα δια δικαιοϲυνηϲ πιϲτεωϲ", "14": "ει γαρ οι εκ νομου κληρονομοι κεκενωται η πιϲτιϲ και κατηργηται η επαγγελια", "15": "ο γαρ νομοϲ οργην κατεργαζεται ου γαρ ουκ εϲτιν νομοϲ ουδε παραβαϲιϲ", "16": "δια τουτο εκ πιϲτεωϲ ινα κατα χαριν ειϲ το ειναι βεβαιαν την επαγγελιαν παντι τω ϲπερματι ου τω εκ του νομου μονον αλλα και τω εκ πιϲτεωϲ αβρααμ οϲ εϲτιν πατηρ παντων ημων", "17": "καθωϲ γεγραπται οτι πατερα πολλων εθνων τεθεικα ϲε κατεναντι ου επιϲτευϲεν θεου του ζωοποιουντοϲ τουϲ νεκρουϲ και καλουντοϲ τα μη οντα ωϲ οντα", "18": "οϲ παρ ελπιδα επ ελπιδι επιϲτευϲεν ειϲ το γενεϲθαι αυτον πατερα πολλων εθνων κατα το ειρημενον ουτωϲ εϲται το ϲπερμα ϲου", "19": "και μη αϲθενηϲαϲ τη πιϲτει ου κατενοηϲεν το εαυτου ϲωμα ηδη νενεκρωμενον εκατονταετηϲ που υπαρχων και την νεκρωϲιν τηϲ μητραϲ ϲαρραϲ", "20": "ειϲ δε την επαγγελιαν του θεου ου διεκριθη τη απιϲτια αλλ ενεδυναμωθη τη πιϲτει δουϲ δοξαν τω θεω", "21": "και πληροφορηθειϲ οτι ο επηγγελται δυνατοϲ εϲτιν και ποιηϲαι", "22": "διο και ελογιϲθη αυτω ειϲ δικαιοϲυνην", "23": "ουκ εγραφη δε δι αυτον μονον οτι ελογιϲθη αυτω", "24": "αλλα και δι ημαϲ οιϲ μελλει λογιζεϲθαι τοιϲ πιϲτευουϲιν επι τον εγειραντα ιηϲουν τον κυριον ημων εκ νεκρων", "25": "οϲ παρεδοθη δια τα παραπτωματα ημων και ηγερθη δια την δικαιωϲιν ημων"}