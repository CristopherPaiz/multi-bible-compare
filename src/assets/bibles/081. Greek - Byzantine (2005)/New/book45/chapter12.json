{"1": "παρακαλω ουν υμαϲ αδελφοι δια των οικτιρμων του θεου παραϲτηϲαι τα ϲωματα υμων θυϲιαν ζωϲαν αγιαν ευαρεϲτον τω θεω την λογικην λατρειαν υμων", "2": "και μη ϲυϲχηματιζεϲθαι τω αιωνι τουτω αλλα μεταμορφουϲθαι τη ανακαινωϲει του νοοϲ υμων ειϲ το δοκιμαζειν υμαϲ τι το θελημα του θεου το αγαθον και ευαρεϲτον και τελειον", "3": "λεγω γαρ δια τηϲ χαριτοϲ τηϲ δοθειϲηϲ μοι παντι τω οντι εν υμιν μη υπερφρονειν παρ ο δει φρονειν αλλα φρονειν ειϲ το ϲωφρονειν εκαϲτω ωϲ ο θεοϲ εμεριϲεν μετρον πιϲτεωϲ", "4": "καθαπερ γαρ εν ενι ϲωματι μελη πολλα εχομεν τα δε μελη παντα ου την αυτην εχει πραξιν", "5": "ουτωϲ οι πολλοι εν ϲωμα εϲμεν εν χριϲτω ο δε καθ ειϲ αλληλων μελη", "6": "εχοντεϲ δε χαριϲματα κατα την χαριν την δοθειϲαν ημιν διαφορα ειτε προφητειαν κατα την αναλογιαν τηϲ πιϲτεωϲ", "7": "ειτε διακονιαν εν τη διακονια ειτε ο διδαϲκων εν τη διδαϲκαλια", "8": "ειτε ο παρακαλων εν τη παρακληϲει ο μεταδιδουϲ εν απλοτητι ο προιϲταμενοϲ εν ϲπουδη ο ελεων εν ιλαροτητι", "9": "η αγαπη ανυποκριτοϲ αποϲτυγουντεϲ το πονηρον κολλωμενοι τω αγαθω", "10": "τη φιλαδελφια ειϲ αλληλουϲ φιλοϲτοργοι τη τιμη αλληλουϲ προηγουμενοι", "11": "τη ϲπουδη μη οκνηροι τω πνευματι ζεοντεϲ τω κυριω δουλευοντεϲ", "12": "τη ελπιδι χαιροντεϲ τη θλιψει υπομενοντεϲ τη προϲευχη προϲκαρτερουντεϲ", "13": "ταιϲ χρειαιϲ των αγιων κοινωνουντεϲ την φιλοξενιαν διωκοντεϲ", "14": "ευλογειτε τουϲ διωκονταϲ υμαϲ ευλογειτε και μη καταραϲθε", "15": "χαιρειν μετα χαιροντων και κλαιειν μετα κλαιοντων", "16": "το αυτο ειϲ αλληλουϲ φρονουντεϲ μη τα υψηλα φρονουντεϲ αλλα τοιϲ ταπεινοιϲ ϲυναπαγομενοι μη γινεϲθε φρονιμοι παρ εαυτοιϲ", "17": "μηδενι κακον αντι κακου αποδιδοντεϲ προνοουμενοι καλα ενωπιον παντων ανθρωπων", "18": "ει δυνατον το εξ υμων μετα παντων ανθρωπων ειρηνευοντεϲ", "19": "μη εαυτουϲ εκδικουντεϲ αγαπητοι αλλα δοτε τοπον τη οργη γεγραπται γαρ εμοι εκδικηϲιϲ εγω ανταποδωϲω λεγει κυριοϲ", "20": "εαν ουν πεινα ο εχθροϲ ϲου ψωμιζε αυτον εαν διψα ποτιζε αυτον τουτο γαρ ποιων ανθρακαϲ πυροϲ ϲωρευϲειϲ επι την κεφαλην αυτου", "21": "μη νικω υπο του κακου αλλα νικα εν τω αγαθω το κακον"}