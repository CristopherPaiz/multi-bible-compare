{"1": "και μετα τουτο ειδον τεϲϲαραϲ αγγελουϲ εϲτωταϲ επι ταϲ τεϲϲαραϲ γωνιαϲ τηϲ γηϲ κρατουνταϲ τουϲ τεϲϲαραϲ ανεμουϲ τηϲ γηϲ ινα μη πνεη ανεμοϲ επι τηϲ γηϲ μητε επι τηϲ θαλαϲϲηϲ μητε επι τι δενδρον", "2": "και ειδον αλλον αγγελον αναβαινοντα απο ανατοληϲ ηλιου εχοντα ϲφραγιδα θεου ζωντοϲ και εκραξεν φωνη μεγαλη τοιϲ τεϲϲαρϲιν αγγελοιϲ οιϲ εδοθη αυτοιϲ αδικηϲαι την γην και την θαλαϲϲαν", "3": "λεγων μη αδικηϲητε την γην μητε την θαλαϲϲαν μητε τα δενδρα αχρι ου ϲφραγιϲωμεν τουϲ δουλουϲ του θεου ημων επι των μετωπων αυτων", "4": "και ηκουϲα τον αριθμον των εϲφραγιϲμενων εκατον και τεϲϲαρακοντα τεϲϲαρεϲ χιλιαδεϲ εϲφραγιϲμενων εκ παϲηϲ φυληϲ υιων ιϲραηλ", "5": "εκ φυληϲ ιουδα δωδεκα χιλιαδεϲ εϲφραγιϲμεναι εκ φυληϲ ρουβιμ δωδεκα χιλιαδεϲ εκ φυληϲ γαδ δωδεκα χιλιαδεϲ", "6": "εκ φυληϲ αϲηρ δωδεκα χιλιαδεϲ εκ φυληϲ νεφθαλειμ δωδεκα χιλιαδεϲ εκ φυληϲ μαναϲϲη δωδεκα χιλιαδεϲ", "7": "εκ φυληϲ ϲυμεων δωδεκα χιλιαδεϲ εκ φυληϲ λευι δωδεκα χιλιαδεϲ εκ φυληϲ ιϲαχαρ δωδεκα χιλιαδεϲ", "8": "εκ φυληϲ ζαβουλων δωδεκα χιλιαδεϲ εκ φυληϲ ιωϲηφ δωδεκα χιλιαδεϲ εκ φυληϲ βενιαμιν δωδεκα χιλιαδεϲ εϲφραγιϲμεναι", "9": "μετα ταυτα ειδον και ιδου οχλοϲ πολυϲ ον αριθμηϲαι ουδειϲ εδυνατο εκ παντοϲ εθνουϲ και φυλων και λαων και γλωϲϲων εϲτωταϲ ενωπιον του θρονου και ενωπιον του αρνιου περιβεβλημενουϲ ϲτολαϲ λευκαϲ και φοινικαϲ εν ταιϲ χερϲιν αυτων", "10": "και κραζουϲιν φωνη μεγαλη λεγοντεϲ η ϲωτηρια τω θεω ημων τω καθημενω επι τω θρονω και τω αρνιω", "11": "και παντεϲ οι αγγελοι ειϲτηκειϲαν κυκλω του θρονου και των πρεϲβυτερων και των τεϲϲαρων ζωων και επεϲον ενωπιον του θρονου επι τα προϲωπα αυτων και προϲεκυνηϲαν τω θεω", "12": "λεγοντεϲ αμην η ευλογια και η δοξα και η ϲοφια και η ευχαριϲτια και η τιμη και η δυναμιϲ και η ιϲχυϲ τω θεω ημων ειϲ τουϲ αιωναϲ των αιωνων αμην", "13": "και απεκριθη ειϲ εκ των πρεϲβυτερων λεγων μοι ουτοι οι περιβεβλημενοι ταϲ ϲτολαϲ ταϲ λευκαϲ τινεϲ ειϲιν και ποθεν ηλθον", "14": "και ειπον αυτω κυριε μου ϲυ οιδαϲ και ειπεν μοι ουτοι ειϲιν οι ερχομενοι εκ τηϲ θλιψεωϲ τηϲ μεγαληϲ και επλυναν ταϲ ϲτολαϲ αυτων και ελευκαναν εν τω αιματι του αρνιου", "15": "δια τουτο ειϲιν ενωπιον του θρονου του θεου και λατρευουϲιν αυτω ημεραϲ και νυκτοϲ εν τω ναω αυτου και ο καθημενοϲ επι τω θρονω ϲκηνωϲει επ αυτουϲ", "16": "ου πειναϲουϲιν ετι ουδε διψηϲουϲιν ετι ουδ ου μη πεϲη επ αυτουϲ ο ηλιοϲ ουδε παν καυμα", "17": "οτι το αρνιον το ανα μεϲον του θρονου ποιμαινει αυτουϲ και οδηγει αυτουϲ επι ζωηϲ πηγαϲ υδατων και εξαλειψει ο θεοϲ παν δακρυον εκ των οφθαλμων αυτων"}