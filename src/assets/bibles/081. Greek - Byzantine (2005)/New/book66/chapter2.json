{"1": "τω αγγελω τηϲ εν εφεϲω εκκληϲιαϲ γραψον ταδε λεγει ο κρατων τουϲ επτα αϲτεραϲ εν τη δεξια αυτου ο περιπατων εν μεϲω των επτα λυχνιων των χρυϲων", "2": "οιδα τα εργα ϲου και τον κοπον ϲου και την υπομονην ϲου και οτι ου δυνη βαϲταϲαι κακουϲ και επειραϲαϲ τουϲ λεγονταϲ εαυτουϲ αποϲτολουϲ ειναι και ουκ ειϲιν και ευρεϲ αυτουϲ ψευδειϲ", "3": "και υπομονην εχειϲ και εβαϲταϲαϲ δια το ονομα μου και ουκ εκοπιαϲαϲ", "4": "αλλα εχω κατα ϲου οτι την αγαπην ϲου την πρωτην αφηκαϲ", "5": "μνημονευε ουν ποθεν πεπτωκαϲ και μετανοηϲον και τα πρωτα εργα ποιηϲον ει δε μη ερχομαι ϲοι ταχυ και κινηϲω την λυχνιαν ϲου εκ του τοπου αυτηϲ εαν μη μετανοηϲηϲ", "6": "αλλα τουτο εχειϲ οτι μιϲειϲ τα εργα των νικολαιτων α καγω μιϲω", "7": "ο εχων ουϲ ακουϲατω τι το πνευμα λεγει ταιϲ εκκληϲιαιϲ τω νικωντι δωϲω αυτω φαγειν εκ του ξυλου τηϲ ζωηϲ ο εϲτιν εν τω παραδειϲω του θεου μου", "8": "και τω αγγελω τηϲ εν ϲμυρνη εκκληϲιαϲ γραψον ταδε λεγει ο πρωτοϲ και ο εϲχατοϲ οϲ εγενετο νεκροϲ και εζηϲεν", "9": "οιδα ϲου τα εργα και την θλιψιν και την πτωχειαν αλλα πλουϲιοϲ ει και την βλαϲφημιαν εκ των λεγοντων ιουδαιουϲ ειναι εαυτουϲ και ουκ ειϲιν αλλα ϲυναγωγη του ϲατανα", "10": "μηδεν φοβου α μελλειϲ παθειν ιδου δη μελλει βαλειν ο διαβολοϲ εξ υμων ειϲ φυλακην ινα πειραϲθητε και εξετε θλιψιν ημερων δεκα γινου πιϲτοϲ αχρι θανατου και δωϲω ϲοι τον ϲτεφανον τηϲ ζωηϲ", "11": "ο εχων ουϲ ακουϲατω τι το πνευμα λεγει ταιϲ εκκληϲιαιϲ ο νικων ου μη αδικηθη εκ του θανατου του δευτερου", "12": "και τω αγγελω τηϲ εν περγαμω εκκληϲιαϲ γραψον ταδε λεγει ο εχων την ρομφαιαν την διϲτομον την οξειαν", "13": "οιδα τα εργα ϲου και που κατοικειϲ οπου ο θρονοϲ του ϲατανα και κρατειϲ το ονομα μου και ουκ ηρνηϲω την πιϲτιν μου εν ταιϲ ημεραιϲ εν αιϲ αντιπαϲ ο μαρτυϲ μου ο πιϲτοϲ οϲ απεκτανθη παρ υμιν οπου ο ϲαταναϲ κατοικει", "14": "αλλ εχω κατα ϲου ολιγα οτι εχειϲ εκει κρατουνταϲ την διδαχην βαλααμ οϲ εδιδαξεν τον βαλακ βαλειν ϲκανδαλον ενωπιον των υιων ιϲραηλ και φαγειν ειδωλοθυτα και πορνευϲαι", "15": "ουτωϲ εχειϲ και ϲυ κρατουνταϲ την διδαχην των νικολαιτων ομοιωϲ", "16": "μετανοηϲον ουν ει δε μη ερχομαι ϲοι ταχυ και πολεμηϲω μετ αυτων εν τη ρομφαια του ϲτοματοϲ μου", "17": "ο εχων ουϲ ακουϲατω τι το πνευμα λεγει ταιϲ εκκληϲιαιϲ τω νικωντι δωϲω αυτω φαγειν του μαννα του κεκρυμμενου και δωϲω αυτω ψηφον λευκην και επι την ψηφον ονομα καινον γεγραμμενον ο ουδειϲ οιδεν ει μη ο λαμβανων", "18": "και τω αγγελω τηϲ εν θυατειροιϲ εκκληϲιαϲ γραψον ταδε λεγει ο υιοϲ του θεου ο εχων τουϲ οφθαλμουϲ αυτου ωϲ φλογα πυροϲ και οι ποδεϲ αυτου ομοιοι χαλκολιβανω", "19": "οιδα ϲου τα εργα και την αγαπην και την πιϲτιν και την διακονιαν και την υπομονην ϲου και τα εργα ϲου τα εϲχατα πλειονα των πρωτων", "20": "αλλ εχω κατα ϲου οτι αφειϲ την γυναικα ϲου ιεζαβελ η λεγει εαυτην προφητιν και διδαϲκει και πλανα τουϲ εμουϲ δουλουϲ πορνευϲαι και φαγειν ειδωλοθυτα", "21": "και εδωκα αυτη χρονον ινα μετανοηϲη και ου θελει μετανοηϲαι εκ τηϲ πορνειαϲ αυτηϲ", "22": "ιδου βαλλω αυτην ειϲ κλινην και τουϲ μοιχευονταϲ μετ αυτηϲ ειϲ θλιψιν μεγαλην εαν μη μετανοηϲωϲιν εκ των εργων αυτηϲ", "23": "και τα τεκνα αυτηϲ αποκτενω εν θανατω και γνωϲονται παϲαι αι εκκληϲιαι οτι εγω ειμι ο ερευνων νεφρουϲ και καρδιαϲ και δωϲω υμιν εκαϲτω κατα τα εργα υμων", "24": "υμιν δε λεγω τοιϲ λοιποιϲ τοιϲ εν θυατειροιϲ οϲοι ουκ εχουϲιν την διδαχην ταυτην οιτινεϲ ουκ εγνωϲαν τα βαθεα του ϲατανα ωϲ λεγουϲιν ου βαλλω εφ υμαϲ αλλο βαροϲ", "25": "πλην ο εχετε κρατηϲατε αχρι ου αν ηξω", "26": "και ο νικων και ο τηρων αχρι τελουϲ τα εργα μου δωϲω αυτω εξουϲιαν επι των εθνων", "27": "και ποιμανει αυτουϲ εν ραβδω ϲιδηρα ωϲ τα ϲκευη τα κεραμικα ϲυντριβηϲεται", "28": "ωϲ καγω ειληφα παρα του πατροϲ μου και δωϲω αυτω τον αϲτερα τον πρωινον", "29": "ο εχων ουϲ ακουϲατω τι το πνευμα λεγει ταιϲ εκκληϲιαιϲ"}