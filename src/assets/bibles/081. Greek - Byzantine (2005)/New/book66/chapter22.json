{"1": "και εδειξεν μοι ποταμον καθαρον υδατοϲ ζωηϲ λαμπρον ωϲ κρυϲταλλον εκπορευομενον εκ του θρονου του θεου και του αρνιου", "2": "εν μεϲω τηϲ πλατειαϲ αυτηϲ και του ποταμου εντευθεν και εκειθεν ξυλον ζωηϲ ποιουν καρπουϲ δωδεκα κατα μηνα εκαϲτον αποδιδουϲ τον καρπον αυτου και τα φυλλα του ξυλου ειϲ θεραπειαν των εθνων", "3": "και παν καταθεμα ουκ εϲται ετι και ο θρονοϲ του θεου και του αρνιου εν αυτη εϲται και οι δουλοι αυτου λατρευϲουϲιν αυτω", "4": "και οψονται το προϲωπον αυτου και το ονομα αυτου επι των μετωπων αυτων", "5": "και νυξ ουκ εϲται εκει και χρειαν ουκ εχουϲιν λυχνου και φωτοϲ ηλιου οτι κυριοϲ ο θεοϲ φωτιει αυτουϲ και βαϲιλευϲουϲιν ειϲ τουϲ αιωναϲ των αιωνων", "6": "και λεγει μοι ουτοι οι λογοι πιϲτοι και αληθινοι και κυριοϲ ο θεοϲ των πνευματων των προφητων απεϲτειλεν τον αγγελον αυτου δειξαι τοιϲ δουλοιϲ αυτου α δει γενεϲθαι εν ταχει", "7": "και ιδου ερχομαι ταχυ μακαριοϲ ο τηρων τουϲ λογουϲ τηϲ προφητειαϲ του βιβλιου τουτου", "8": "καγω ιωαννηϲ ο ακουων και βλεπων ταυτα και οτε ηκουϲα και εβλεψα επεϲον προϲκυνηϲαι εμπροϲθεν των ποδων του αγγελου του δεικνυοντοϲ μοι ταυτα", "9": "και λεγει μοι ορα μη ϲυνδουλοϲ ϲου ειμι και των αδελφων ϲου των προφητων και των τηρουντων τουϲ λογουϲ του βιβλιου τουτου τω θεω προϲκυνηϲον", "10": "και λεγει μοι μη ϲφραγιϲηϲ τουϲ λογουϲ τηϲ προφητειαϲ του βιβλιου τουτου ο καιροϲ γαρ εγγυϲ εϲτιν", "11": "ο αδικων αδικηϲατω ετι και ο ρυπαροϲ ρυπαρευθητω ετι και ο δικαιοϲ δικαιοϲυνην ποιηϲατω ετι και ο αγιοϲ αγιαϲθητω ετι", "12": "ιδου ερχομαι ταχυ και ο μιϲθοϲ μου μετ εμου αποδουναι εκαϲτω ωϲ το εργον εϲται αυτου", "13": "εγω το αλφα και το ω ο πρωτοϲ και ο εϲχατοϲ η αρχη και το τελοϲ", "14": "μακαριοι οι ποιουντεϲ ταϲ εντολαϲ αυτου ινα εϲται η εξουϲια αυτων επι το ξυλον τηϲ ζωηϲ και τοιϲ πυλωϲιν ειϲελθωϲιν ειϲ την πολιν", "15": "εξω οι κυνεϲ και οι φαρμακοι και οι πορνοι και οι φονειϲ και οι ειδωλολατραι και παϲ φιλων και ποιων ψευδοϲ", "16": "εγω ιηϲουϲ επεμψα τον αγγελον μου μαρτυρηϲαι υμιν ταυτα επι ταιϲ εκκληϲιαιϲ εγω ειμι η ριζα και το γενοϲ δαυιδ ο αϲτηρ ο λαμπροϲ ο πρωινοϲ", "17": "και το πνευμα και η νυμφη λεγουϲιν ερχου και ο ακουων ειπατω ερχου και ο διψων ερχεϲθω ο θελων λαβετω υδωρ ζωηϲ δωρεαν", "18": "μαρτυρω εγω παντι τω ακουοντι τουϲ λογουϲ τηϲ προφητειαϲ του βιβλιου τουτου εαν τιϲ επιθη επ αυτα επιθηϲαι ο θεοϲ επ αυτον ταϲ πληγαϲ ταϲ γεγραμμεναϲ εν τω βιβλιω τουτω", "19": "και εαν τιϲ αφελη απο των λογων του βιβλιου τηϲ προφητειαϲ ταυτηϲ αφελοι ο θεοϲ το μεροϲ αυτου απο του ξυλου τηϲ ζωηϲ και εκ τηϲ πολεωϲ τηϲ αγιαϲ των γεγραμμενων εν τω βιβλιω τουτω", "20": "λεγει ο μαρτυρων ταυτα ναι ερχομαι ταχυ αμην ναι ερχου κυριε ιηϲου", "21": "η χαριϲ του κυριου ιηϲου χριϲτου μετα παντων των αγιων αμην"}