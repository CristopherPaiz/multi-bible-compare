{"1": "και ηλθεν ειϲ εκ των επτα αγγελων των εχοντων ταϲ επτα φιαλαϲ και ελαληϲεν μετ εμου λεγων δευρο δειξω ϲοι το κριμα τηϲ πορνηϲ τηϲ μεγαληϲ τηϲ καθημενηϲ επι των υδατων των πολλων", "2": "μεθ ηϲ επορνευϲαν οι βαϲιλειϲ τηϲ γηϲ και εμεθυϲθηϲαν οι κατοικουντεϲ την γην εκ του οινου τηϲ πορνειαϲ αυτηϲ", "3": "και απηνεγκεν με ειϲ ερημον εν πνευματι και ειδον γυναικα καθημενην επι θηριον κοκκινον γεμον ονοματα βλαϲφημιαϲ εχον κεφαλαϲ επτα και κερατα δεκα", "4": "και η γυνη ην περιβεβλημενη πορφυρουν και κοκκινον κεχρυϲωμενη χρυϲιω και λιθω τιμιω και μαργαριταιϲ εχουϲα ποτηριον χρυϲουν εν τη χειρι αυτηϲ γεμον βδελυγματων και τα ακαθαρτα τηϲ πορνειαϲ αυτηϲ", "5": "και επι το μετωπον αυτηϲ ονομα γεγραμμενον μυϲτηριον βαβυλων η μεγαλη η μητηρ των πορνων και των βδελυγματων τηϲ γηϲ", "6": "και ειδον την γυναικα μεθυουϲαν εκ του αιματοϲ των αγιων εκ του αιματοϲ των μαρτυρων ιηϲου και εθαυμαϲα ιδων αυτην θαυμα μεγα", "7": "και ειπεν μοι ο αγγελοϲ δια τι εθαυμαϲαϲ εγω ερω ϲοι το μυϲτηριον τηϲ γυναικοϲ και του θηριου του βαϲταζοντοϲ αυτην του εχοντοϲ ταϲ επτα κεφαλαϲ και τα δεκα κερατα", "8": "το θηριον ο ειδεϲ ην και ουκ εϲτιν και μελλει αναβαινειν εκ τηϲ αβυϲϲου και ειϲ απωλειαν υπαγειν και θαυμαϲονται οι κατοικουντεϲ επι τηϲ γηϲ ων ου γεγραπται τα ονοματα επι το βιβλιον τηϲ ζωηϲ απο καταβοληϲ κοϲμου βλεποντων οτι ην το θηριον και ουκ εϲτιν και παρεϲται", "9": "ωδε ο νουϲ ο εχων ϲοφιαν αι επτα κεφαλαι επτα ορη ειϲιν οπου η γυνη καθηται επ αυτων και βαϲιλειϲ ειϲιν επτα", "10": "οι πεντε επεϲον ο ειϲ εϲτιν ο αλλοϲ ουπω ηλθεν και οταν ελθη ολιγον δει αυτον μειναι", "11": "και το θηριον ο ην και ουκ εϲτιν και αυτοϲ ογδοοϲ εϲτιν και εκ των επτα εϲτιν και ειϲ απωλειαν υπαγει", "12": "και τα δεκα κερατα α ειδεϲ δεκα βαϲιλειϲ ειϲιν οιτινεϲ βαϲιλειαν ουπω ελαβον αλλ εξουϲιαν ωϲ βαϲιλειϲ μιαν ωραν λαμβανουϲιν μετα του θηριου", "13": "ουτοι μιαν εχουϲιν γνωμην και την δυναμιν και την εξουϲιαν αυτων τω θηριω διδοαϲιν", "14": "ουτοι μετα του αρνιου πολεμηϲουϲιν και το αρνιον νικηϲει αυτουϲ οτι κυριοϲ κυριων εϲτιν και βαϲιλευϲ βαϲιλεων και οι μετ αυτου κλητοι και εκλεκτοι και πιϲτοι", "15": "και λεγει μοι τα υδατα α ειδεϲ ου η πορνη καθηται λαοι και οχλοι ειϲιν και εθνη και γλωϲϲαι", "16": "και τα δεκα κερατα α ειδεϲ και το θηριον ουτοι μιϲηϲουϲιν την πορνην και ηρημωμενην ποιηϲουϲιν αυτην και γυμνην ποιηϲουϲιν αυτην και ταϲ ϲαρκαϲ αυτηϲ φαγονται και αυτην κατακαυϲουϲιν εν πυρι", "17": "ο γαρ θεοϲ εδωκεν ειϲ ταϲ καρδιαϲ αυτων ποιηϲαι την γνωμην αυτου και ποιηϲαι γνωμην μιαν και δουναι την βαϲιλειαν αυτων τω θηριω αχρι τελεϲθωϲιν οι λογοι του θεου", "18": "και η γυνη ην ειδεϲ εϲτιν η πολιϲ η μεγαλη η εχουϲα βαϲιλειαν επι των βαϲιλεων τηϲ γηϲ"}