{"1": "μετα ταυτα ηκουϲα ωϲ φωνην μεγαλην οχλου πολλου εν τω ουρανω λεγοντων αλληλουια η ϲωτηρια και η δυναμιϲ και η δοξα του θεου ημων", "2": "οτι αληθιναι και δικαιαι αι κριϲειϲ αυτου οτι εκρινεν την πορνην την μεγαλην ητιϲ διεφθειρεν την γην εν τη πορνεια αυτηϲ και εξεδικηϲεν το αιμα των δουλων αυτου εκ χειροϲ αυτηϲ", "3": "και δευτερον ειρηκεν αλληλουια και ο καπνοϲ αυτηϲ αναβαινει ειϲ τουϲ αιωναϲ των αιωνων", "4": "και επεϲον οι πρεϲβυτεροι οι εικοϲι τεϲϲαρεϲ και τα τεϲϲαρα ζωα και προϲεκυνηϲαν τω θεω τω καθημενω επι του θρονου λεγοντεϲ αμην αλληλουια", "5": "και φωνη απο του θρονου εξηλθεν λεγουϲα αινειτε τον θεον ημων παντεϲ οι δουλοι αυτου και οι φοβουμενοι αυτον οι μικροι και οι μεγαλοι", "6": "και ηκουϲα ωϲ φωνην οχλου πολλου και ωϲ φωνην υδατων πολλων και ωϲ φωνην βροντων ιϲχυρων λεγοντεϲ αλληλουια οτι εβαϲιλευϲεν κυριοϲ ο θεοϲ ημων ο παντοκρατωρ", "7": "χαιρωμεν και αγαλλιωμεθα και δωμεν την δοξαν αυτω οτι ηλθεν ο γαμοϲ του αρνιου και η γυνη αυτου ητοιμαϲεν εαυτην", "8": "και εδοθη αυτη ινα περιβαληται βυϲϲινον λαμπρον και καθαρον το γαρ βυϲϲινον τα δικαιωματα των αγιων εϲτιν", "9": "και λεγει μοι γραψον μακαριοι οι ειϲ το δειπνον του γαμου του αρνιου κεκλημενοι και λεγει μοι ουτοι οι λογοι αληθινοι του θεου ειϲιν", "10": "και επεϲα εμπροϲθεν των ποδων αυτου προϲκυνηϲαι αυτω και λεγει μοι ορα μη ϲυνδουλοϲ ϲου ειμι και των αδελφων ϲου των εχοντων την μαρτυριαν ιηϲου τω θεω προϲκυνηϲον η γαρ μαρτυρια του ιηϲου εϲτιν το πνευμα τηϲ προφητειαϲ", "11": "και ειδον τον ουρανον ανεωγμενον και ιδου ιπποϲ λευκοϲ και ο καθημενοϲ επ αυτον καλουμενοϲ πιϲτοϲ και αληθινοϲ και εν δικαιοϲυνη κρινει και πολεμει", "12": "οι δε οφθαλμοι αυτου φλοξ πυροϲ και επι την κεφαλην αυτου διαδηματα πολλα εχων ονοματα γεγραμμενα και ονομα γεγραμμενον ο ουδειϲ οιδεν ει μη αυτοϲ", "13": "και περιβεβλημενοϲ ιματιον βεβαμμενον αιματι και καλειται το ονομα αυτου ο λογοϲ του θεου", "14": "και τα ϲτρατευματα τα εν τω ουρανω ηκολουθει αυτω επι ιπποιϲ λευκοιϲ ενδεδυμενοι βυϲϲινον λευκον καθαρον", "15": "και εκ του ϲτοματοϲ αυτου εκπορευεται ρομφαια διϲτομοϲ οξεια ινα εν αυτη παταξη τα εθνη και αυτοϲ ποιμανει αυτουϲ εν ραβδω ϲιδηρα και αυτοϲ πατει την ληνον του οινου του θυμου τηϲ οργηϲ του θεου του παντοκρατοροϲ", "16": "και εχει επι το ιματιον και επι τον μηρον αυτου ονομα γεγραμμενον βαϲιλευϲ βαϲιλεων και κυριοϲ κυριων", "17": "και ειδον αγγελον εϲτωτα εν τω ηλιω και εκραξεν φωνη μεγαλη λεγων παϲιν τοιϲ ορνεοιϲ τοιϲ πετομενοιϲ εν μεϲουρανηματι δευτε ϲυναχθητε ειϲ το δειπνον το μεγα του θεου", "18": "ινα φαγητε ϲαρκαϲ βαϲιλεων και ϲαρκαϲ χιλιαρχων και ϲαρκαϲ ιϲχυρων και ϲαρκαϲ ιππων και των καθημενων επ αυτων και ϲαρκαϲ παντων ελευθερων τε και δουλων και μικρων τε και μεγαλων", "19": "και ειδον το θηριον και τουϲ βαϲιλειϲ τηϲ γηϲ και τα ϲτρατευματα αυτων ϲυνηγμενα ποιηϲαι πολεμον μετα του καθημενου επι του ιππου και μετα του ϲτρατευματοϲ αυτου", "20": "και επιαϲθη το θηριον και ο μετ αυτου ψευδοπροφητηϲ ο ποιηϲαϲ τα ϲημεια ενωπιον αυτου εν οιϲ επλανηϲεν τουϲ λαβονταϲ το χαραγμα του θηριου και τουϲ προϲκυνουνταϲ τη εικονι αυτου ζωντεϲ εβληθηϲαν οι δυο ειϲ την λιμνην του πυροϲ την καιομενην εν θειω", "21": "και οι λοιποι απεκτανθηϲαν εν τη ρομφαια του καθημενου επι του ιππου τη εξελθουϲη εκ του ϲτοματοϲ αυτου και παντα τα ορνεα εχορταϲθηϲαν εκ των ϲαρκων αυτων"}