{"1": "μετα ταυτα ειδον αλλον αγγελον καταβαινοντα εκ του ουρανου εχοντα εξουϲιαν μεγαλην και η γη εφωτιϲθη εκ τηϲ δοξηϲ αυτου", "2": "και εκραξεν ιϲχυρα φωνη λεγων επεϲεν βαβυλων η μεγαλη και εγενετο κατοικητηριον δαιμονων και φυλακη παντοϲ πνευματοϲ ακαθαρτου και φυλακη παντοϲ ορνεου ακαθαρτου και μεμιϲημενου", "3": "οτι εκ του οινου του θυμου τηϲ πορνειαϲ αυτηϲ πεπτωκαϲιν παντα τα εθνη και οι βαϲιλειϲ τηϲ γηϲ μετ αυτηϲ επορνευϲαν και οι εμποροι τηϲ γηϲ εκ τηϲ δυναμεωϲ του ϲτρηνουϲ αυτηϲ επλουτηϲαν", "4": "και ηκουϲα αλλην φωνην εκ του ουρανου λεγουϲαν εξελθε εξ αυτηϲ ο λαοϲ μου ινα μη ϲυγκοινωνηϲητε ταιϲ αμαρτιαιϲ αυτηϲ και εκ των πληγων αυτηϲ ινα μη λαβητε", "5": "οτι εκολληθηϲαν αυτηϲ αι αμαρτιαι αχρι του ουρανου και εμνημονευϲεν ο θεοϲ τα αδικηματα αυτηϲ", "6": "αποδοτε αυτη ωϲ και αυτη απεδωκεν και διπλωϲατε αυτη διπλα κατα τα εργα αυτηϲ εν τω ποτηριω ω εκεραϲεν κεραϲατε αυτη διπλουν", "7": "οϲα εδοξαϲεν αυτην και εϲτρηνιαϲεν τοϲουτον δοτε αυτη βαϲανιϲμον και πενθοϲ οτι εν τη καρδια αυτηϲ λεγει οτι καθημαι βαϲιλιϲϲα και χηρα ουκ ειμι και πενθοϲ ου μη ιδω", "8": "δια τουτο εν μια ημερα ηξουϲιν αι πληγαι αυτηϲ θανατοϲ και πενθοϲ και λιμοϲ και εν πυρι κατακαυθηϲεται οτι ιϲχυροϲ κυριοϲ ο θεοϲ ο κριναϲ αυτην", "9": "και κλαυϲουϲιν και κοψονται επ αυτην οι βαϲιλειϲ τηϲ γηϲ οι μετ αυτηϲ πορνευϲαντεϲ και ϲτρηνιαϲαντεϲ οταν βλεπωϲιν τον καπνον τηϲ πυρωϲεωϲ αυτηϲ", "10": "απο μακροθεν εϲτηκοτεϲ δια τον φοβον του βαϲανιϲμου αυτηϲ λεγοντεϲ ουαι ουαι η πολιϲ η μεγαλη βαβυλων η πολιϲ η ιϲχυρα οτι μια ωρα ηλθεν η κριϲιϲ ϲου", "11": "και οι εμποροι τηϲ γηϲ κλαυϲουϲιν και πενθηϲουϲιν επ αυτη οτι τον γομον αυτων ουδειϲ αγοραζει ουκετι", "12": "γομον χρυϲου και αργυρου και λιθου τιμιου και μαργαριτου και βυϲϲινου και πορφυρου και ϲηρικου και κοκκινου και παν ξυλον θυινον και παν ϲκευοϲ ελεφαντινον και παν ϲκευοϲ εκ ξυλου τιμιωτατου και χαλκου και ϲιδηρου και μαρμαρου", "13": "και κιναμωμον και θυμιαματα και μυρον και λιβανον και οινον και ελαιον και ϲεμιδαλιν και ϲιτον και προβατα και κτηνη και ιππων και ραιδων και ϲωματων και ψυχαϲ ανθρωπων", "14": "και η οπωρα τηϲ επιθυμιαϲ τηϲ ψυχηϲ ϲου απηλθεν απο ϲου και παντα τα λιπαρα και τα λαμπρα απωλετο απο ϲου και ουκετι αυτα ου μη ευρηϲ", "15": "οι εμποροι τουτων οι πλουτηϲαντεϲ απ αυτηϲ απο μακροθεν ϲτηϲονται δια τον φοβον του βαϲανιϲμου αυτηϲ κλαιοντεϲ και πενθουντεϲ", "16": "και λεγοντεϲ ουαι ουαι η πολιϲ η μεγαλη η περιβεβλημενη βυϲϲινον και πορφυρουν και κοκκινον και κεχρυϲωμενη χρυϲιω και λιθω τιμιω και μαργαριταιϲ", "17": "οτι μια ωρα ηρημωθη ο τοϲουτοϲ πλουτοϲ και παϲ κυβερνητηϲ και παϲ ο επι τοπον πλεων και ναυται και οϲοι την θαλαϲϲαν εργαζονται απο μακροθεν εϲτηϲαν", "18": "και εκραζον βλεποντεϲ τον καπνον τηϲ πυρωϲεωϲ αυτηϲ λεγοντεϲ τιϲ ομοια τη πολει τη μεγαλη", "19": "και εβαλον χουν επι ταϲ κεφαλαϲ αυτων και εκραζον κλαιοντεϲ και πενθουντεϲ και λεγοντεϲ ουαι ουαι η πολιϲ η μεγαλη εν η επλουτηϲαν παντεϲ οι εχοντεϲ τα πλοια εν τη θαλαϲϲη εκ τηϲ τιμιοτητοϲ αυτηϲ οτι μια ωρα ηρημωθη", "20": "ευφραινου επ αυτη ουρανε και οι αγιοι και οι αποϲτολοι και οι προφηται οτι εκρινεν ο θεοϲ το κριμα υμων εξ αυτηϲ", "21": "και ηρεν ειϲ αγγελοϲ ιϲχυροϲ λιθον ωϲ μυλον μεγαν και εβαλεν ειϲ την θαλαϲϲαν λεγων ουτωϲ ορμηματι βληθηϲεται βαβυλων η μεγαλη πολιϲ και ου μη ευρεθη ετι", "22": "και φωνη κιθαρωδων και μουϲικων και αυλητων και ϲαλπιϲτων ου μη ακουϲθη εν ϲοι ετι και παϲ τεχνιτηϲ παϲηϲ τεχνηϲ ου μη ευρεθη εν ϲοι ετι και φωνη μυλου ου μη ακουϲθη εν ϲοι ετι", "23": "και φωϲ λυχνου ου μη φανη εν ϲοι ετι και φωνη νυμφιου και νυμφηϲ ου μη ακουϲθη εν ϲοι ετι οτι οι εμποροι ϲου ηϲαν οι μεγιϲτανεϲ τηϲ γηϲ οτι εν τη φαρμακεια ϲου επλανηθηϲαν παντα τα εθνη", "24": "και εν αυτη αιματα προφητων και αγιων ευρεθη και παντων των εϲφαγμενων επι τηϲ γηϲ"}