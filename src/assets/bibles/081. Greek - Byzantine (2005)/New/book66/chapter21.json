{"1": "και ειδον ουρανον καινον και γην καινην ο γαρ πρωτοϲ ουρανοϲ και η πρωτη γη απηλθον και η θαλαϲϲα ουκ εϲτιν ετι", "2": "και την πολιν την αγιαν ιερουϲαλημ καινην ειδον καταβαινουϲαν εκ του ουρανου απο του θεου ητοιμαϲμενην ωϲ νυμφην κεκοϲμημενην τω ανδρι αυτηϲ", "3": "και ηκουϲα φωνηϲ μεγαληϲ εκ του ουρανου λεγουϲηϲ ιδου η ϲκηνη του θεου μετα των ανθρωπων και ϲκηνωϲει μετ αυτων και αυτοι λαοϲ αυτου εϲονται και αυτοϲ ο θεοϲ εϲται μετ αυτων", "4": "και εξαλειψει παν δακρυον απο των οφθαλμων αυτων και ο θανατοϲ ουκ εϲται ετι ουτε πενθοϲ ουτε κραυγη ουτε πονοϲ ουκ εϲται ετι οτι τα πρωτα απηλθον", "5": "και ειπεν ο καθημενοϲ επι τω θρονω ιδου παντα καινα ποιω και λεγει μοι γραψον οτι ουτοι οι λογοι αληθινοι και πιϲτοι ειϲιν", "6": "και ειπεν μοι γεγονα το αλφα και το ω η αρχη και το τελοϲ εγω τω διψωντι δωϲω εκ τηϲ πηγηϲ του υδατοϲ τηϲ ζωηϲ δωρεαν", "7": "ο νικων κληρονομηϲει ταυτα και εϲομαι αυτω θεοϲ και αυτοϲ εϲται μοι υιοϲ", "8": "τοιϲ δε δειλοιϲ και απιϲτοιϲ και αμαρτωλοιϲ και εβδελυγμενοιϲ και φονευϲιν και πορνοιϲ και φαρμακοιϲ και ειδωλολατραιϲ και παϲιν τοιϲ ψευδεϲιν το μεροϲ αυτων εν τη λιμνη τη καιομενη πυρι και θειω ο εϲτιν ο θανατοϲ ο δευτεροϲ", "9": "και ηλθεν ειϲ εκ των επτα αγγελων των εχοντων ταϲ επτα φιαλαϲ γεμουϲαϲ των επτα πληγων των εϲχατων και ελαληϲεν μετ εμου λεγων δευρο δειξω ϲοι την γυναικα την νυμφην του αρνιου", "10": "και απηνεγκεν με εν πνευματι επ οροϲ μεγα και υψηλον και εδειξεν μοι την πολιν την μεγαλην την αγιαν ιερουϲαλημ καταβαινουϲαν εκ του ουρανου απο του θεου", "11": "εχουϲαν την δοξαν του θεου ο φωϲτηρ αυτηϲ ομοιοϲ λιθω τιμιωτατω ωϲ λιθω ιαϲπιδι κρυϲταλλιζοντι", "12": "εχουϲα τειχοϲ μεγα και υψηλον εχουϲα πυλωναϲ δωδεκα και επι τοιϲ πυλωϲιν αγγελουϲ δωδεκα και ονοματα επιγεγραμμενα α εϲτιν ονοματα των δωδεκα φυλων των υιων ιϲραηλ", "13": "απο ανατολων πυλωνεϲ τρειϲ και απο βορρα πυλωνεϲ τρειϲ και απο νοτου πυλωνεϲ τρειϲ και απο δυϲμων πυλωνεϲ τρειϲ", "14": "και το τειχοϲ τηϲ πολεωϲ εχον θεμελιουϲ δωδεκα και επ αυτων δωδεκα ονοματα των δωδεκα αποϲτολων του αρνιου", "15": "και ο λαλων μετ εμου ειχεν μετρον καλαμον χρυϲουν ινα μετρηϲη την πολιν και τουϲ πυλωναϲ αυτηϲ και το τειχοϲ αυτηϲ", "16": "και η πολιϲ τετραγωνοϲ κειται και το μηκοϲ αυτηϲ οϲον το πλατοϲ και εμετρηϲεν την πολιν τω καλαμω επι ϲταδιουϲ δωδεκα χιλιαδων δωδεκα το μηκοϲ και το πλατοϲ και το υψοϲ αυτηϲ ιϲα εϲτιν", "17": "και εμετρηϲεν το τειχοϲ αυτηϲ εκατον τεϲϲαρακοντα τεϲϲαρων πηχων μετρον ανθρωπου ο εϲτιν αγγελου", "18": "και ην η ενδομηϲιϲ του τειχουϲ αυτηϲ ιαϲπιϲ και η πολιϲ χρυϲιον καθαρον ομοιον υελω καθαρω", "19": "οι θεμελιοι του τειχουϲ τηϲ πολεωϲ παντι λιθω τιμιω κεκοϲμημενοι ο θεμελιοϲ ο πρωτοϲ ιαϲπιϲ ο δευτεροϲ ϲαπφειροϲ ο τριτοϲ χαλκηδων ο τεταρτοϲ ϲμαραγδοϲ", "20": "ο πεμπτοϲ ϲαρδονυξ ο εκτοϲ ϲαρδιον ο εβδομοϲ χρυϲολιθοϲ ο ογδοοϲ βηρυλλοϲ ο ενατοϲ τοπαζιον ο δεκατοϲ χρυϲοπραϲοϲ ο ενδεκατοϲ υακινθοϲ ο δωδεκατοϲ αμεθυϲοϲ", "21": "και οι δωδεκα πυλωνεϲ δωδεκα μαργαριται ανα ειϲ εκαϲτοϲ των πυλωνων ην εξ ενοϲ μαργαριτου και η πλατεια τηϲ πολεωϲ χρυϲιον καθαρον ωϲ υελοϲ διαυγηϲ", "22": "και ναον ουκ ειδον εν αυτη ο γαρ κυριοϲ ο θεοϲ ο παντοκρατωρ ναοϲ αυτηϲ εϲτιν και το αρνιον", "23": "και η πολιϲ ου χρειαν εχει του ηλιου ουδε τηϲ ϲεληνηϲ ινα φαινωϲιν αυτη η γαρ δοξα του θεου εφωτιϲεν αυτην και ο λυχνοϲ αυτηϲ το αρνιον", "24": "και περιπατηϲουϲιν τα εθνη δια του φωτοϲ αυτηϲ και οι βαϲιλειϲ τηϲ γηϲ φερουϲιν αυτω δοξαν και τιμην των εθνων ειϲ αυτην", "25": "και οι πυλωνεϲ αυτηϲ ου μη κλειϲθωϲιν ημεραϲ νυξ γαρ ουκ εϲται εκει", "26": "και οιϲουϲιν την δοξαν και την τιμην των εθνων ειϲ αυτην", "27": "και ου μη ειϲελθη ειϲ αυτην παν κοινον και ποιουν βδελυγμα και ψευδοϲ ει μη οι γεγραμμενοι εν τω βιβλιω τηϲ ζωηϲ του αρνιου"}