{"1": "και ο πεμπτοϲ αγγελοϲ εϲαλπιϲεν και ειδον αϲτερα εκ του ουρανου πεπτωκοτα ειϲ την γην και εδοθη αυτω η κλειϲ του φρεατοϲ τηϲ αβυϲϲου", "2": "και ηνοιξεν το φρεαρ τηϲ αβυϲϲου και ανεβη καπνοϲ εκ του φρεατοϲ ωϲ καπνοϲ καμινου καιομενηϲ και εϲκοτιϲθη ο ηλιοϲ και ο αηρ εκ του καπνου του φρεατοϲ", "3": "και εκ του καπνου εξηλθον ακριδεϲ ειϲ την γην και εδοθη αυταιϲ εξουϲια ωϲ εχουϲιν εξουϲιαν οι ϲκορπιοι τηϲ γηϲ", "4": "και ερρεθη αυταιϲ ινα μη αδικηϲωϲιν τον χορτον τηϲ γηϲ ουδε παν χλωρον ουδε παν δενδρον ει μη τουϲ ανθρωπουϲ οιτινεϲ ουκ εχουϲιν την ϲφραγιδα του θεου επι των μετωπων αυτων", "5": "και εδοθη αυταιϲ ινα μη αποκτεινωϲιν αυτουϲ αλλ ινα βαϲανιϲθωϲιν μηναϲ πεντε και ο βαϲανιϲμοϲ αυτων ωϲ βαϲανιϲμοϲ ϲκορπιου οταν παιϲη ανθρωπον", "6": "και εν ταιϲ ημεραιϲ εκειναιϲ ζητηϲουϲιν οι ανθρωποι τον θανατον και ου μη ευρηϲουϲιν αυτον και επιθυμηϲουϲιν αποθανειν και φευξεται απ αυτων ο θανατοϲ", "7": "και τα ομοιωματα των ακριδων ομοια ιπποιϲ ητοιμαϲμενοιϲ ειϲ πολεμον και επι ταϲ κεφαλαϲ αυτων ωϲ ϲτεφανοι χρυϲοι και τα προϲωπα αυτων ωϲ προϲωπα ανθρωπων", "8": "και ειχον τριχαϲ ωϲ τριχαϲ γυναικων και οι οδοντεϲ αυτων ωϲ λεοντων ηϲαν", "9": "και ειχον θωρακαϲ ωϲ θωρακαϲ ϲιδηρουϲ και η φωνη των πτερυγων αυτων ωϲ φωνη αρματων ιππων πολλων τρεχοντων ειϲ πολεμον", "10": "και εχουϲιν ουραϲ ομοιαϲ ϲκορπιοιϲ και κεντρα και εν ταιϲ ουραιϲ αυτων εξουϲιαν εχουϲιν του αδικηϲαι τουϲ ανθρωπουϲ μηναϲ πεντε", "11": "εχουϲαι βαϲιλεα επ αυτων αγγελον τηϲ αβυϲϲου ονομα αυτω εβραιϲτι αββαδων εν δε τη ελληνικη ονομα εχει απολλυων", "12": "η ουαι η μια απηλθεν ιδου ερχεται ετι δυο ουαι μετα ταυτα", "13": "και ο εκτοϲ αγγελοϲ εϲαλπιϲεν και ηκουϲα φωνην μιαν εκ των τεϲϲαρων κερατων του θυϲιαϲτηριου του χρυϲου του ενωπιον του θεου", "14": "λεγουϲαν τω εκτω αγγελω ο εχων την ϲαλπιγγα λυϲον τουϲ τεϲϲαραϲ αγγελουϲ τουϲ δεδεμενουϲ επι τω ποταμω τω μεγαλω ευφρατη", "15": "και ελυθηϲαν οι τεϲϲαρεϲ αγγελοι οι ητοιμαϲμενοι ειϲ την ωραν και ειϲ την ημεραν και μηνα και ενιαυτον ινα αποκτεινωϲιν το τριτον των ανθρωπων", "16": "και ο αριθμοϲ των ϲτρατευματων του ιππου μυριαδεϲ μυριαδων ηκουϲα τον αριθμον αυτων", "17": "και ουτωϲ ειδον τουϲ ιππουϲ εν τη οραϲει και τουϲ καθημενουϲ επ αυτων εχονταϲ θωρακαϲ πυρινουϲ και υακινθινουϲ και θειωδειϲ και αι κεφαλαι των ιππων ωϲ κεφαλαι λεοντων και εκ των ϲτοματων αυτων εκπορευεται πυρ και καπνοϲ και θειον", "18": "απο των τριων πληγων τουτων απεκτανθηϲαν το τριτον των ανθρωπων απο του πυροϲ και του καπνου και του θειου του εκπορευομενου εκ των ϲτοματων αυτων", "19": "η γαρ εξουϲια των ιππων εν τω ϲτοματι αυτων εϲτιν και εν ταιϲ ουραιϲ αυτων αι γαρ ουραι αυτων ομοιαι οφεων εχουϲαι κεφαλαϲ και εν αυταιϲ αδικουϲιν", "20": "και οι λοιποι των ανθρωπων οι ουκ απεκτανθηϲαν εν ταιϲ πληγαιϲ ταυταιϲ ου μετενοηϲαν εκ των εργων των χειρων αυτων ινα μη προϲκυνηϲωϲιν τα δαιμονια και τα ειδωλα τα χρυϲα και τα αργυρα και τα χαλκα και τα λιθινα και τα ξυλινα α ουτε βλεπειν δυναται ουτε ακουειν ουτε περιπατειν", "21": "και ου μετενοηϲαν εκ των φονων αυτων ουτε εκ των φαρμακειων αυτων ουτε εκ τηϲ πορνειαϲ αυτων ουτε εκ των κλεμματων αυτων"}