{"1": "και ειδον και ιδου το αρνιον εϲτηκοϲ επι το οροϲ ϲιων και μετ αυτου αριθμοϲ εκατον τεϲϲαρακοντα τεϲϲαρεϲ χιλιαδεϲ εχουϲαι το ονομα αυτου και το ονομα του πατροϲ αυτου γεγραμμενον επι των μετωπων αυτων", "2": "και ηκουϲα φωνην εκ του ουρανου ωϲ φωνην υδατων πολλων και ωϲ φωνην βροντηϲ μεγαληϲ και η φωνη ην ηκουϲα ωϲ κιθαρωδων κιθαριζοντων εν ταιϲ κιθαραιϲ αυτων", "3": "και αδουϲιν ωδην καινην ενωπιον του θρονου και ενωπιον των τεϲϲαρων ζωων και των πρεϲβυτερων και ουδειϲ εδυνατο μαθειν την ωδην ει μη αι εκατον τεϲϲαρακοντα τεϲϲαρεϲ χιλιαδεϲ οι ηγοραϲμενοι απο τηϲ γηϲ", "4": "ουτοι ειϲιν οι μετα γυναικων ουκ εμολυνθηϲαν παρθενοι γαρ ειϲιν ουτοι ειϲιν οι ακολουθουντεϲ τω αρνιω οπου αν υπαγη ουτοι υπο ιηϲου ηγοραϲθηϲαν απο των ανθρωπων απαρχη τω θεω και τω αρνιω", "5": "και ουχ ευρεθη εν τω ϲτοματι αυτων ψευδοϲ αμωμοι γαρ ειϲιν", "6": "και ειδον αγγελον πετομενον εν μεϲουρανηματι εχοντα ευαγγελιον αιωνιον ευαγγελιϲαι τουϲ καθημενουϲ επι τηϲ γηϲ και επι παν εθνοϲ και φυλην και γλωϲϲαν και λαον", "7": "λεγων εν φωνη μεγαλη φοβηθητε τον κυριον και δοτε αυτω δοξαν οτι ηλθεν η ωρα τηϲ κριϲεωϲ αυτου και προϲκυνηϲατε αυτον τον ποιηϲαντα τον ουρανον και την γην και την θαλαϲϲαν και πηγαϲ υδατων", "8": "και αλλοϲ δευτεροϲ αγγελοϲ ηκολουθηϲεν λεγων επεϲεν βαβυλων η μεγαλη εκ του οινου του θυμου τηϲ πορνειαϲ αυτηϲ πεποτικεν παντα τα εθνη", "9": "και αλλοϲ αγγελοϲ τριτοϲ ηκολουθηϲεν αυτοιϲ λεγων εν φωνη μεγαλη ει τιϲ προϲκυνει το θηριον και την εικονα αυτου και λαμβανει χαραγμα επι του μετωπου αυτου η επι την χειρα αυτου", "10": "και αυτοϲ πιεται εκ του οινου του θυμου του θεου του κεκεραϲμενου ακρατου εν τω ποτηριω τηϲ οργηϲ αυτου και βαϲανιϲθηϲεται εν πυρι και θειω ενωπιον των αγιων αγγελων και ενωπιον του αρνιου", "11": "και ο καπνοϲ του βαϲανιϲμου αυτων ειϲ αιωναϲ αιωνων αναβαινει και ουκ εχουϲιν αναπαυϲιν ημεραϲ και νυκτοϲ οι προϲκυνουντεϲ το θηριον και την εικονα αυτου και ει τιϲ λαμβανει το χαραγμα του ονοματοϲ αυτου", "12": "ωδε η υπομονη των αγιων εϲτιν οι τηρουντεϲ ταϲ εντολαϲ του θεου και την πιϲτιν ιηϲου", "13": "και ηκουϲα φωνηϲ εκ του ουρανου λεγουϲηϲ γραψον μακαριοι οι νεκροι οι εν κυριω αποθνηϲκοντεϲ απ αρτι λεγει ναι το πνευμα ινα αναπαυϲωνται εκ των κοπων αυτων τα δε εργα αυτων ακολουθει μετ αυτων", "14": "και ειδον και ιδου νεφελη λευκη και επι την νεφελην καθημενον ομοιον υιω ανθρωπου εχων επι τηϲ κεφαληϲ αυτου ϲτεφανον χρυϲουν και εν τη χειρι αυτου δρεπανον οξυ", "15": "και αλλοϲ αγγελοϲ εξηλθεν εκ του ναου κραζων εν φωνη μεγαλη τω καθημενω επι τηϲ νεφεληϲ πεμψον το δρεπανον ϲου και θεριϲον οτι ηλθεν η ωρα θεριϲαι οτι εξηρανθη ο θεριϲμοϲ τηϲ γηϲ", "16": "και εβαλεν ο καθημενοϲ επι την νεφελην το δρεπανον αυτου επι την γην και εθεριϲθη η γη", "17": "και αλλοϲ αγγελοϲ εξηλθεν εκ του ναου του εν τω ουρανω εχων και αυτοϲ δρεπανον οξυ", "18": "και αλλοϲ αγγελοϲ εξηλθεν εκ του θυϲιαϲτηριου εχων εξουϲιαν επι του πυροϲ και εφωνηϲεν κραυγη μεγαλη τω εχοντι το δρεπανον το οξυ λεγων πεμψον ϲου το δρεπανον το οξυ και τρυγηϲον τουϲ βοτρυαϲ τηϲ αμπελου τηϲ γηϲ οτι ηκμαϲαν αι ϲταφυλαι αυτηϲ", "19": "και εβαλεν ο αγγελοϲ το δρεπανον αυτου ειϲ την γην και ετρυγηϲεν την αμπελον τηϲ γηϲ και εβαλεν ειϲ την ληνον του θυμου του θεου τον μεγαν", "20": "και επατηθη η ληνοϲ εξωθεν τηϲ πολεωϲ και εξηλθεν αιμα εκ τηϲ ληνου αχρι των χαλινων των ιππων απο ϲταδιων χιλιων εξακοϲιων"}