{"1": "και ειδον αλλο ϲημειον εν τω ουρανω μεγα και θαυμαϲτον αγγελουϲ επτα εχονταϲ πληγαϲ επτα ταϲ εϲχαταϲ οτι εν αυταιϲ ετελεϲθη ο θυμοϲ του θεου", "2": "και ειδον ωϲ θαλαϲϲαν υαλινην μεμιγμενην πυρι και τουϲ νικωνταϲ εκ του θηριου και εκ τηϲ εικονοϲ αυτου και εκ του αριθμου του ονοματοϲ αυτου εϲτωταϲ επι την θαλαϲϲαν την υαλινην εχονταϲ κιθαραϲ του θεου", "3": "και αδουϲιν την ωδην μωυϲεωϲ του δουλου του θεου και την ωδην του αρνιου λεγοντεϲ μεγαλα και θαυμαϲτα τα εργα ϲου κυριε ο θεοϲ ο παντοκρατωρ δικαιαι και αληθιναι αι οδοι ϲου ο βαϲιλευϲ των εθνων", "4": "τιϲ ου μη φοβηθη ϲε κυριε και δοξαϲη το ονομα ϲου οτι μονοϲ αγιοϲ οτι παντα τα εθνη ηξουϲιν και προϲκυνηϲουϲιν ενωπιον ϲου οτι τα δικαιωματα ϲου εφανερωθηϲαν", "5": "και μετα ταυτα ειδον και ηνοιγη ο ναοϲ τηϲ ϲκηνηϲ του μαρτυριου εν τω ουρανω", "6": "και εξηλθον οι επτα αγγελοι οι εχοντεϲ ταϲ επτα πληγαϲ εκ του ναου οι ηϲαν ενδεδυμενοι λινον καθαρον λαμπρον και περιεζωϲμενοι περι τα ϲτηθη ζωναϲ χρυϲαϲ", "7": "και εν εκ των τεϲϲαρων ζωων εδωκεν τοιϲ επτα αγγελοιϲ επτα φιαλαϲ χρυϲαϲ γεμουϲαϲ του θυμου του θεου του ζωντοϲ ειϲ τουϲ αιωναϲ των αιωνων", "8": "και εγεμιϲθη ο ναοϲ καπνου εκ τηϲ δοξηϲ του θεου και εκ τηϲ δυναμεωϲ αυτου και ουδειϲ εδυνατο ειϲελθειν ειϲ τον ναον αχρι τελεϲθωϲιν αι επτα πληγαι των επτα αγγελων"}