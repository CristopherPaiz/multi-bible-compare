{"1": "τουτου χαριν εγω παυλοϲ ο δεϲμιοϲ του χριϲτου ιηϲου υπερ υμων των εθνων", "2": "ει γε ηκουϲατε την οικονομιαν τηϲ χαριτοϲ του θεου τηϲ δοθειϲηϲ μοι ειϲ υμαϲ", "3": "οτι κατα αποκαλυψιν εγνωριϲεν μοι το μυϲτηριον καθωϲ προεγραψα εν ολιγω", "4": "προϲ ο δυναϲθε αναγινωϲκοντεϲ νοηϲαι την ϲυνεϲιν μου εν τω μυϲτηριω του χριϲτου", "5": "ο ετεραιϲ γενεαιϲ ουκ εγνωριϲθη τοιϲ υιοιϲ των ανθρωπων ωϲ νυν απεκαλυφθη τοιϲ αγιοιϲ αποϲτολοιϲ αυτου και προφηταιϲ εν πνευματι", "6": "ειναι τα εθνη ϲυγκληρονομα και ϲυϲϲωμα και ϲυμμετοχα τηϲ επαγγελιαϲ αυτου εν τω χριϲτω δια του ευαγγελιου", "7": "ου εγενομην διακονοϲ κατα την δωρεαν τηϲ χαριτοϲ του θεου την δοθειϲαν μοι κατα την ενεργειαν τηϲ δυναμεωϲ αυτου", "8": "εμοι τω ελαχιϲτοτερω παντων αγιων εδοθη η χαριϲ αυτη εν τοιϲ εθνεϲιν ευαγγελιϲαϲθαι τον ανεξιχνιαϲτον πλουτον του χριϲτου", "9": "και φωτιϲαι πανταϲ τιϲ η οικονομια του μυϲτηριου του αποκεκρυμμενου απο των αιωνων εν τω θεω τω τα παντα κτιϲαντι δια ιηϲου χριϲτου", "10": "ινα γνωριϲθη νυν ταιϲ αρχαιϲ και ταιϲ εξουϲιαιϲ εν τοιϲ επουρανιοιϲ δια τηϲ εκκληϲιαϲ η πολυποικιλοϲ ϲοφια του θεου", "11": "κατα προθεϲιν των αιωνων ην εποιηϲεν εν χριϲτω ιηϲου τω κυριω ημων", "12": "εν ω εχομεν την παρρηϲιαν και την προϲαγωγην εν πεποιθηϲει δια τηϲ πιϲτεωϲ αυτου", "13": "διο αιτουμαι μη εκκακειν εν ταιϲ θλιψεϲιν μου υπερ υμων ητιϲ εϲτιν δοξα υμων", "14": "τουτου χαριν καμπτω τα γονατα μου προϲ τον πατερα του κυριου ημων ιηϲου χριϲτου", "15": "εξ ου παϲα πατρια εν ουρανοιϲ και επι γηϲ ονομαζεται", "16": "ινα δωη υμιν κατα τον πλουτον τηϲ δοξηϲ αυτου δυναμει κραταιωθηναι δια του πνευματοϲ αυτου ειϲ τον εϲω ανθρωπον", "17": "κατοικηϲαι τον χριϲτον δια τηϲ πιϲτεωϲ εν ταιϲ καρδιαιϲ υμων εν αγαπη ερριζωμενοι και τεθεμελιωμενοι", "18": "ινα εξιϲχυϲητε καταλαβεϲθαι ϲυν παϲιν τοιϲ αγιοιϲ τι το πλατοϲ και μηκοϲ και βαθοϲ και υψοϲ", "19": "γνωναι τε την υπερβαλλουϲαν τηϲ γνωϲεωϲ αγαπην του χριϲτου ινα πληρωθητε ειϲ παν το πληρωμα του θεου", "20": "τω δε δυναμενω υπερ παντα ποιηϲαι υπερ εκ περιϲϲου ων αιτουμεθα η νοουμεν κατα την δυναμιν την ενεργουμενην εν ημιν", "21": "αυτω η δοξα εν τη εκκληϲια εν χριϲτω ιηϲου ειϲ παϲαϲ ταϲ γενεαϲ του αιωνοϲ των αιωνων αμην"}