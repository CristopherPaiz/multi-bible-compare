{"1": "παρακαλω ουν υμαϲ εγω ο δεϲμιοϲ εν κυριω αξιωϲ περιπατηϲαι τηϲ κληϲεωϲ ηϲ εκληθητε", "2": "μετα παϲηϲ ταπεινοφροϲυνηϲ και πραοτητοϲ μετα μακροθυμιαϲ ανεχομενοι αλληλων εν αγαπη", "3": "ϲπουδαζοντεϲ τηρειν την ενοτητα του πνευματοϲ εν τω ϲυνδεϲμω τηϲ ειρηνηϲ", "4": "εν ϲωμα και εν πνευμα καθωϲ και εκληθητε εν μια ελπιδι τηϲ κληϲεωϲ υμων", "5": "ειϲ κυριοϲ μια πιϲτιϲ εν βαπτιϲμα", "6": "ειϲ θεοϲ και πατηρ παντων ο επι παντων και δια παντων και εν παϲιν ημιν", "7": "ενι δε εκαϲτω ημων εδοθη η χαριϲ κατα το μετρον τηϲ δωρεαϲ του χριϲτου", "8": "διο λεγει αναβαϲ ειϲ υψοϲ ηχμαλωτευϲεν αιχμαλωϲιαν και εδωκεν δοματα τοιϲ ανθρωποιϲ", "9": "το δε ανεβη τι εϲτιν ει μη οτι και κατεβη πρωτον ειϲ τα κατωτερα μερη τηϲ γηϲ", "10": "ο καταβαϲ αυτοϲ εϲτιν και ο αναβαϲ υπερανω παντων των ουρανων ινα πληρωϲη τα παντα", "11": "και αυτοϲ εδωκεν τουϲ μεν αποϲτολουϲ τουϲ δε προφηταϲ τουϲ δε ευαγγελιϲταϲ τουϲ δε ποιμεναϲ και διδαϲκαλουϲ", "12": "προϲ τον καταρτιϲμον των αγιων ειϲ εργον διακονιαϲ ειϲ οικοδομην του ϲωματοϲ του χριϲτου", "13": "μεχρι καταντηϲωμεν οι παντεϲ ειϲ την ενοτητα τηϲ πιϲτεωϲ και τηϲ επιγνωϲεωϲ του υιου του θεου ειϲ ανδρα τελειον ειϲ μετρον ηλικιαϲ του πληρωματοϲ του χριϲτου", "14": "ινα μηκετι ωμεν νηπιοι κλυδωνιζομενοι και περιφερομενοι παντι ανεμω τηϲ διδαϲκαλιαϲ εν τη κυβεια των ανθρωπων εν πανουργια προϲ την μεθοδειαν τηϲ πλανηϲ", "15": "αληθευοντεϲ δε εν αγαπη αυξηϲωμεν ειϲ αυτον τα παντα οϲ εϲτιν η κεφαλη ο χριϲτοϲ", "16": "εξ ου παν το ϲωμα ϲυναρμολογουμενον και ϲυμβιβαζομενον δια παϲηϲ αφηϲ τηϲ επιχορηγιαϲ κατ ενεργειαν εν μετρω ενοϲ εκαϲτου μερουϲ την αυξηϲιν του ϲωματοϲ ποιειται ειϲ οικοδομην εαυτου εν αγαπη", "17": "τουτο ουν λεγω και μαρτυρομαι εν κυριω μηκετι υμαϲ περιπατειν καθωϲ και τα λοιπα εθνη περιπατει εν ματαιοτητι του νοοϲ αυτων", "18": "εϲκοτιϲμενοι τη διανοια οντεϲ απηλλοτριωμενοι τηϲ ζωηϲ του θεου δια την αγνοιαν την ουϲαν εν αυτοιϲ δια την πωρωϲιν τηϲ καρδιαϲ αυτων", "19": "οιτινεϲ απηλγηκοτεϲ εαυτουϲ παρεδωκαν τη αϲελγεια ειϲ εργαϲιαν ακαθαρϲιαϲ παϲηϲ εν πλεονεξια", "20": "υμειϲ δε ουχ ουτωϲ εμαθετε τον χριϲτον", "21": "ει γε αυτον ηκουϲατε και εν αυτω εδιδαχθητε καθωϲ εϲτιν αληθεια εν τω ιηϲου", "22": "αποθεϲθαι υμαϲ κατα την προτεραν αναϲτροφην τον παλαιον ανθρωπον τον φθειρομενον κατα ταϲ επιθυμιαϲ τηϲ απατηϲ", "23": "ανανεουϲθαι δε τω πνευματι του νοοϲ υμων", "24": "και ενδυϲαϲθαι τον καινον ανθρωπον τον κατα θεον κτιϲθεντα εν δικαιοϲυνη και οϲιοτητι τηϲ αληθειαϲ", "25": "διο αποθεμενοι το ψευδοϲ λαλειτε αληθειαν εκαϲτοϲ μετα του πληϲιον αυτου οτι εϲμεν αλληλων μελη", "26": "οργιζεϲθε και μη αμαρτανετε ο ηλιοϲ μη επιδυετω επι τω παροργιϲμω υμων", "27": "μηδε διδοτε τοπον τω διαβολω", "28": "ο κλεπτων μηκετι κλεπτετω μαλλον δε κοπιατω εργαζομενοϲ το αγαθον ταιϲ χερϲιν ινα εχη μεταδιδοναι τω χρειαν εχοντι", "29": "παϲ λογοϲ ϲαπροϲ εκ του ϲτοματοϲ υμων μη εκπορευεϲθω αλλ ει τιϲ αγαθοϲ προϲ οικοδομην τηϲ χρειαϲ ινα δω χαριν τοιϲ ακουουϲιν", "30": "και μη λυπειτε το πνευμα το αγιον του θεου εν ω εϲφραγιϲθητε ειϲ ημεραν απολυτρωϲεωϲ", "31": "παϲα πικρια και θυμοϲ και οργη και κραυγη και βλαϲφημια αρθητω αφ υμων ϲυν παϲη κακια", "32": "γινεϲθε δε ειϲ αλληλουϲ χρηϲτοι ευϲπλαγχνοι χαριζομενοι εαυτοιϲ καθωϲ και ο θεοϲ εν χριϲτω εχαριϲατο ημιν"}