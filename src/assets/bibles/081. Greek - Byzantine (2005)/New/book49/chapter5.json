{"1": "γινεϲθε ουν μιμηται του θεου ωϲ τεκνα αγαπητα", "2": "και περιπατειτε εν αγαπη καθωϲ και ο χριϲτοϲ ηγαπηϲεν ημαϲ και παρεδωκεν εαυτον υπερ ημων προϲφοραν και θυϲιαν τω θεω ειϲ οϲμην ευωδιαϲ", "3": "πορνεια δε και παϲα ακαθαρϲια η πλεονεξια μηδε ονομαζεϲθω εν υμιν καθωϲ πρεπει αγιοιϲ", "4": "και αιϲχροτηϲ και μωρολογια η ευτραπελια τα ουκ ανηκοντα αλλα μαλλον ευχαριϲτια", "5": "τουτο γαρ εϲτε γινωϲκοντεϲ οτι παϲ πορνοϲ η ακαθαρτοϲ η πλεονεκτηϲ οϲ εϲτιν ειδωλολατρηϲ ουκ εχει κληρονομιαν εν τη βαϲιλεια του χριϲτου και θεου", "6": "μηδειϲ υμαϲ απατατω κενοιϲ λογοιϲ δια ταυτα γαρ ερχεται η οργη του θεου επι τουϲ υιουϲ τηϲ απειθειαϲ", "7": "μη ουν γινεϲθε ϲυμμετοχοι αυτων", "8": "ητε γαρ ποτε ϲκοτοϲ νυν δε φωϲ εν κυριω ωϲ τεκνα φωτοϲ περιπατειτε", "9": "ο γαρ καρποϲ του πνευματοϲ εν παϲη αγαθωϲυνη και δικαιοϲυνη και αληθεια", "10": "δοκιμαζοντεϲ τι εϲτιν ευαρεϲτον τω κυριω", "11": "και μη ϲυγκοινωνειτε τοιϲ εργοιϲ τοιϲ ακαρποιϲ του ϲκοτουϲ μαλλον δε και ελεγχετε", "12": "τα γαρ κρυφη γινομενα υπ αυτων αιϲχρον εϲτιν και λεγειν", "13": "τα δε παντα ελεγχομενα υπο του φωτοϲ φανερουται παν γαρ το φανερουμενον φωϲ εϲτιν", "14": "διο λεγει εγειρε ο καθευδων και αναϲτα εκ των νεκρων και επιφαυϲει ϲοι ο χριϲτοϲ", "15": "βλεπετε ουν πωϲ ακριβωϲ περιπατειτε μη ωϲ αϲοφοι αλλ ωϲ ϲοφοι", "16": "εξαγοραζομενοι τον καιρον οτι αι ημεραι πονηραι ειϲιν", "17": "δια τουτο μη γινεϲθε αφρονεϲ αλλα ϲυνιεντεϲ τι το θελημα του κυριου", "18": "και μη μεθυϲκεϲθε οινω εν ω εϲτιν αϲωτια αλλα πληρουϲθε εν πνευματι", "19": "λαλουντεϲ εαυτοιϲ ψαλμοιϲ και υμνοιϲ και ωδαιϲ πνευματικαιϲ αδοντεϲ και ψαλλοντεϲ εν τη καρδια υμων τω κυριω", "20": "ευχαριϲτουντεϲ παντοτε υπερ παντων εν ονοματι του κυριου ημων ιηϲου χριϲτου τω θεω και πατρι", "21": "υποταϲϲομενοι αλληλοιϲ εν φοβω χριϲτου", "22": "αι γυναικεϲ τοιϲ ιδιοιϲ ανδραϲιν υποταϲϲεϲθε ωϲ τω κυριω", "23": "οτι ανηρ εϲτιν κεφαλη τηϲ γυναικοϲ ωϲ και ο χριϲτοϲ κεφαλη τηϲ εκκληϲιαϲ και αυτοϲ εϲτιν ϲωτηρ του ϲωματοϲ", "24": "αλλ ωϲπερ η εκκληϲια υποταϲϲεται τω χριϲτω ουτωϲ και αι γυναικεϲ τοιϲ ιδιοιϲ ανδραϲιν εν παντι", "25": "οι ανδρεϲ αγαπατε ταϲ γυναικαϲ εαυτων καθωϲ και ο χριϲτοϲ ηγαπηϲεν την εκκληϲιαν και εαυτον παρεδωκεν υπερ αυτηϲ", "26": "ινα αυτην αγιαϲη καθαριϲαϲ τω λουτρω του υδατοϲ εν ρηματι", "27": "ινα παραϲτηϲη αυτην εαυτω ενδοξον την εκκληϲιαν μη εχουϲαν ϲπιλον η ρυτιδα η τι των τοιουτων αλλ ινα η αγια και αμωμοϲ", "28": "ουτωϲ οφειλουϲιν οι ανδρεϲ αγαπαν ταϲ εαυτων γυναικαϲ ωϲ τα εαυτων ϲωματα ο αγαπων την εαυτου γυναικα εαυτον αγαπα", "29": "ουδειϲ γαρ ποτε την εαυτου ϲαρκα εμιϲηϲεν αλλ εκτρεφει και θαλπει αυτην καθωϲ και ο κυριοϲ την εκκληϲιαν", "30": "οτι μελη εϲμεν του ϲωματοϲ αυτου εκ τηϲ ϲαρκοϲ αυτου και εκ των οϲτεων αυτου", "31": "αντι τουτου καταλειψει ανθρωποϲ τον πατερα αυτου και την μητερα και προϲκολληθηϲεται προϲ την γυναικα αυτου και εϲονται οι δυο ειϲ ϲαρκα μιαν", "32": "το μυϲτηριον τουτο μεγα εϲτιν εγω δε λεγω ειϲ χριϲτον και ειϲ την εκκληϲιαν", "33": "πλην και υμειϲ οι καθ ενα εκαϲτοϲ την εαυτου γυναικα ουτωϲ αγαπατω ωϲ εαυτον η δε γυνη ινα φοβηται τον ανδρα"}