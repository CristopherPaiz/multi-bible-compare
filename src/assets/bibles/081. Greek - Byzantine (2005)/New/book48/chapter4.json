{"1": "λεγω δε εφ οϲον χρονον ο κληρονομοϲ νηπιοϲ εϲτιν ουδεν διαφερει δουλου κυριοϲ παντων ων", "2": "αλλα υπο επιτροπουϲ εϲτιν και οικονομουϲ αχρι τηϲ προθεϲμιαϲ του πατροϲ", "3": "ουτωϲ και ημειϲ οτε ημεν νηπιοι υπο τα ϲτοιχεια του κοϲμου ημεν δεδουλωμενοι", "4": "οτε δε ηλθεν το πληρωμα του χρονου εξαπεϲτειλεν ο θεοϲ τον υιον αυτου γενομενον εκ γυναικοϲ γενομενον υπο νομον", "5": "ινα τουϲ υπο νομον εξαγοραϲη ινα την υιοθεϲιαν απολαβωμεν", "6": "οτι δε εϲτε υιοι εξαπεϲτειλεν ο θεοϲ το πνευμα του υιου αυτου ειϲ ταϲ καρδιαϲ υμων κραζον αββα ο πατηρ", "7": "ωϲτε ουκετι ει δουλοϲ αλλ υιοϲ ει δε υιοϲ και κληρονομοϲ θεου δια χριϲτου", "8": "αλλα τοτε μεν ουκ ειδοτεϲ θεον εδουλευϲατε τοιϲ μη φυϲει ουϲιν θεοιϲ", "9": "νυν δε γνοντεϲ θεον μαλλον δε γνωϲθεντεϲ υπο θεου πωϲ επιϲτρεφετε παλιν επι τα αϲθενη και πτωχα ϲτοιχεια οιϲ παλιν ανωθεν δουλευειν θελετε", "10": "ημεραϲ παρατηρειϲθε και μηναϲ και καιρουϲ και ενιαυτουϲ", "11": "φοβουμαι υμαϲ μη πωϲ εικη κεκοπιακα ειϲ υμαϲ", "12": "γινεϲθε ωϲ εγω οτι καγω ωϲ υμειϲ αδελφοι δεομαι υμων ουδεν με ηδικηϲατε", "13": "οιδατε δε οτι δι αϲθενειαν τηϲ ϲαρκοϲ ευηγγελιϲαμην υμιν το προτερον", "14": "και τον πειραϲμον μου τον εν τη ϲαρκι μου ουκ εξουθενηϲατε ουδε εξεπτυϲατε αλλ ωϲ αγγελον θεου εδεξαϲθε με ωϲ χριϲτον ιηϲουν", "15": "τιϲ ουν ην ο μακαριϲμοϲ υμων μαρτυρω γαρ υμιν οτι ει δυνατον τουϲ οφθαλμουϲ υμων εξορυξαντεϲ αν εδωκατε μοι", "16": "ωϲτε εχθροϲ υμων γεγονα αληθευων υμιν", "17": "ζηλουϲιν υμαϲ ου καλωϲ αλλα εκκλειϲαι υμαϲ θελουϲιν ινα αυτουϲ ζηλουτε", "18": "καλον δε το ζηλουϲθαι εν καλω παντοτε και μη μονον εν τω παρειναι με προϲ υμαϲ", "19": "τεκνια μου ουϲ παλιν ωδινω αχρι ου μορφωθη χριϲτοϲ εν υμιν", "20": "ηθελον δε παρειναι προϲ υμαϲ αρτι και αλλαξαι την φωνην μου οτι απορουμαι εν υμιν", "21": "λεγετε μοι οι υπο νομον θελοντεϲ ειναι τον νομον ουκ ακουετε", "22": "γεγραπται γαρ οτι αβρααμ δυο υιουϲ εϲχεν ενα εκ τηϲ παιδιϲκηϲ και ενα εκ τηϲ ελευθεραϲ", "23": "αλλ ο μεν εκ τηϲ παιδιϲκηϲ κατα ϲαρκα γεγεννηται ο δε εκ τηϲ ελευθεραϲ δια τηϲ επαγγελιαϲ", "24": "ατινα εϲτιν αλληγορουμενα αυται γαρ ειϲιν δυο διαθηκαι μια μεν απο ορουϲ ϲινα ειϲ δουλειαν γεννωϲα ητιϲ εϲτιν αγαρ", "25": "το γαρ αγαρ ϲινα οροϲ εϲτιν εν τη αραβια ϲυϲτοιχει δε τη νυν ιερουϲαλημ δουλευει δε μετα των τεκνων αυτηϲ", "26": "η δε ανω ιερουϲαλημ ελευθερα εϲτιν ητιϲ εϲτιν μητηρ παντων ημων", "27": "γεγραπται γαρ ευφρανθητι ϲτειρα η ου τικτουϲα ρηξον και βοηϲον η ουκ ωδινουϲα οτι πολλα τα τεκνα τηϲ ερημου μαλλον η τηϲ εχουϲηϲ τον ανδρα", "28": "ημειϲ δε αδελφοι κατα ιϲαακ επαγγελιαϲ τεκνα εϲμεν", "29": "αλλ ωϲπερ τοτε ο κατα ϲαρκα γεννηθειϲ εδιωκεν τον κατα πνευμα ουτωϲ και νυν", "30": "αλλα τι λεγει η γραφη εκβαλε την παιδιϲκην και τον υιον αυτηϲ ου γαρ μη κληρονομηϲη ο υιοϲ τηϲ παιδιϲκηϲ μετα του υιου τηϲ ελευθεραϲ", "31": "αρα αδελφοι ουκ εϲμεν παιδιϲκηϲ τεκνα αλλα τηϲ ελευθεραϲ"}