{"1": "μετα δε το παυϲαϲθαι τον θορυβον προϲκαλεϲαμενοϲ ο παυλοϲ τουϲ μαθηταϲ και αϲπαϲαμενοϲ εξηλθεν πορευθηναι ειϲ την μακεδονιαν", "2": "διελθων δε τα μερη εκεινα και παρακαλεϲαϲ αυτουϲ λογω πολλω ηλθεν ειϲ την ελλαδα", "3": "ποιηϲαϲ τε μηναϲ τρειϲ γενομενηϲ αυτω επιβουληϲ υπο των ιουδαιων μελλοντι αναγεϲθαι ειϲ την ϲυριαν εγενετο γνωμη του υποϲτρεφειν δια μακεδονιαϲ", "4": "ϲυνειπετο δε αυτω αχρι τηϲ αϲιαϲ ϲωπατροϲ βεροιαιοϲ θεϲϲαλονικεων δε αριϲταρχοϲ και ϲεκουνδοϲ και γαιοϲ δερβαιοϲ και τιμοθεοϲ αϲιανοι δε τυχικοϲ και τροφιμοϲ", "5": "ουτοι προϲελθοντεϲ εμενον ημαϲ εν τρωαδι", "6": "ημειϲ δε εξεπλευϲαμεν μετα ταϲ ημεραϲ των αζυμων απο φιλιππων και ηλθομεν προϲ αυτουϲ ειϲ την τρωαδα αχρι ημερων πεντε ου διετριψαμεν ημεραϲ επτα", "7": "εν δε τη μια των ϲαββατων ϲυνηγμενων των μαθητων κλαϲαι αρτον ο παυλοϲ διελεγετο αυτοιϲ μελλων εξιεναι τη επαυριον παρετεινεν τε τον λογον μεχρι μεϲονυκτιου", "8": "ηϲαν δε λαμπαδεϲ ικαναι εν τω υπερωω ου ημεν ϲυνηγμενοι", "9": "καθημενοϲ δε τιϲ νεανιαϲ ονοματι ευτυχοϲ επι τηϲ θυριδοϲ καταφερομενοϲ υπνω βαθει διαλεγομενου του παυλου επι πλειον κατενεχθειϲ απο του υπνου επεϲεν απο του τριϲτεγου κατω και ηρθη νεκροϲ", "10": "καταβαϲ δε ο παυλοϲ επεπεϲεν αυτω και ϲυμπεριλαβων ειπεν μη θορυβειϲθε η γαρ ψυχη αυτου εν αυτω εϲτιν", "11": "αναβαϲ δε και κλαϲαϲ αρτον και γευϲαμενοϲ εφ ικανον τε ομιληϲαϲ αχρι αυγηϲ ουτωϲ εξηλθεν", "12": "ηγαγον δε τον παιδα ζωντα και παρεκληθηϲαν ου μετριωϲ", "13": "ημειϲ δε προϲελθοντεϲ επι το πλοιον ανηχθημεν ειϲ την αϲϲον εκειθεν μελλοντεϲ αναλαμβανειν τον παυλον ουτωϲ γαρ ην διατεταγμενοϲ μελλων αυτοϲ πεζευειν", "14": "ωϲ δε ϲυνεβαλεν ημιν ειϲ την αϲϲον αναλαβοντεϲ αυτον ηλθομεν ειϲ μιτυληνην", "15": "κακειθεν αποπλευϲαντεϲ τη επιουϲη κατηντηϲαμεν αντικρυ χιου τη δε ετερα παρεβαλομεν ειϲ ϲαμον και μειναντεϲ εν τρωγυλλιω τη εχομενη ηλθομεν ειϲ μιλητον", "16": "εκρινεν γαρ ο παυλοϲ παραπλευϲαι την εφεϲον οπωϲ μη γενηται αυτω χρονοτριβηϲαι εν τη αϲια εϲπευδεν γαρ ει δυνατον ην αυτω την ημεραν τηϲ πεντηκοϲτηϲ γενεϲθαι ειϲ ιεροϲολυμα", "17": "απο δε τηϲ μιλητου πεμψαϲ ειϲ εφεϲον μετεκαλεϲατο τουϲ πρεϲβυτερουϲ τηϲ εκκληϲιαϲ", "18": "ωϲ δε παρεγενοντο προϲ αυτον ειπεν αυτοιϲ υμειϲ επιϲταϲθε απο πρωτηϲ ημεραϲ αφ ηϲ επεβην ειϲ την αϲιαν πωϲ μεθ υμων τον παντα χρονον εγενομην", "19": "δουλευων τω κυριω μετα παϲηϲ ταπεινοφροϲυνηϲ και πολλων δακρυων και πειραϲμων των ϲυμβαντων μοι εν ταιϲ επιβουλαιϲ των ιουδαιων", "20": "ωϲ ουδεν υπεϲτειλαμην των ϲυμφεροντων του μη αναγγειλαι υμιν και διδαξαι υμαϲ δημοϲια και κατ οικουϲ", "21": "διαμαρτυρομενοϲ ιουδαιοιϲ τε και ελληϲιν την ειϲ τον θεον μετανοιαν και πιϲτιν την ειϲ τον κυριον ημων ιηϲουν", "22": "και νυν ιδου εγω δεδεμενοϲ τω πνευματι πορευομαι ειϲ ιερουϲαλημ τα εν αυτη ϲυναντηϲοντα μοι μη ειδωϲ", "23": "πλην οτι το πνευμα το αγιον κατα πολιν διαμαρτυρεται λεγον οτι δεϲμα με και θλιψειϲ μενουϲιν", "24": "αλλ ουδενοϲ λογον ποιουμαι ουδε εχω την ψυχην μου τιμιαν εμαυτω ωϲ τελειωϲαι τον δρομον μου μετα χαραϲ και την διακονιαν ην ελαβον παρα του κυριου ιηϲου διαμαρτυραϲθαι το ευαγγελιον τηϲ χαριτοϲ του θεου", "25": "και νυν ιδου εγω οιδα οτι ουκετι οψεϲθε το προϲωπον μου υμειϲ παντεϲ εν οιϲ διηλθον κηρυϲϲων την βαϲιλειαν του θεου", "26": "διοτι μαρτυρομαι υμιν εν τη ϲημερον ημερα οτι καθαροϲ εγω απο του αιματοϲ παντων", "27": "ου γαρ υπεϲτειλαμην του μη αναγγειλαι υμιν παϲαν την βουλην του θεου", "28": "προϲεχετε ουν εαυτοιϲ και παντι τω ποιμνιω εν ω υμαϲ το πνευμα το αγιον εθετο επιϲκοπουϲ ποιμαινειν την εκκληϲιαν του κυριου και θεου ην περιεποιηϲατο δια του ιδιου αιματοϲ", "29": "εγω γαρ οιδα τουτο οτι ειϲελευϲονται μετα την αφιξιν μου λυκοι βαρειϲ ειϲ υμαϲ μη φειδομενοι του ποιμνιου", "30": "και εξ υμων αυτων αναϲτηϲονται ανδρεϲ λαλουντεϲ διεϲτραμμενα του αποϲπαν τουϲ μαθηταϲ οπιϲω αυτων", "31": "διο γρηγορειτε μνημονευοντεϲ οτι τριετιαν νυκτα και ημεραν ουκ επαυϲαμην μετα δακρυων νουθετων ενα εκαϲτον", "32": "και τα νυν παρατιθεμαι υμαϲ αδελφοι τω θεω και τω λογω τηϲ χαριτοϲ αυτου τω δυναμενω εποικοδομηϲαι και δουναι υμιν κληρονομιαν εν τοιϲ ηγιαϲμενοιϲ παϲιν", "33": "αργυριου η χρυϲιου η ιματιϲμου ουδενοϲ επεθυμηϲα", "34": "αυτοι γινωϲκετε οτι ταιϲ χρειαιϲ μου και τοιϲ ουϲιν μετ εμου υπηρετηϲαν αι χειρεϲ αυται", "35": "παντα υπεδειξα υμιν οτι ουτωϲ κοπιωνταϲ δει αντιλαμβανεϲθαι των αϲθενουντων μνημονευειν τε των λογων του κυριου ιηϲου οτι αυτοϲ ειπεν μακαριον εϲτιν μαλλον διδοναι η λαμβανειν", "36": "και ταυτα ειπων θειϲ τα γονατα αυτου ϲυν παϲιν αυτοιϲ προϲηυξατο", "37": "ικανοϲ δε εγενετο κλαυθμοϲ παντων και επιπεϲοντεϲ επι τον τραχηλον του παυλου κατεφιλουν αυτον", "38": "οδυνωμενοι μαλιϲτα επι τω λογω ω ειρηκει οτι ουκετι μελλουϲιν το προϲωπον αυτου θεωρειν προεπεμπον δε αυτον ειϲ το πλοιον"}