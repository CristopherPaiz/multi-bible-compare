{"1": "και διαϲωθεντεϲ τοτε επεγνωϲαν οτι μελιτη η νηϲοϲ καλειται", "2": "οι δε βαρβαροι παρειχον ου την τυχουϲαν φιλανθρωπιαν ημιν αναψαντεϲ γαρ πυραν προϲελαβοντο πανταϲ ημαϲ δια τον υετον τον εφεϲτωτα και δια το ψυχοϲ", "3": "ϲυϲτρεψαντοϲ δε του παυλου φρυγανων πληθοϲ και επιθεντοϲ επι την πυραν εχιδνα εκ τηϲ θερμηϲ διεξελθουϲα καθηψεν τηϲ χειροϲ αυτου", "4": "ωϲ δε ειδον οι βαρβαροι κρεμαμενον το θηριον εκ τηϲ χειροϲ αυτου ελεγον προϲ αλληλουϲ παντωϲ φονευϲ εϲτιν ο ανθρωποϲ ουτοϲ ον διαϲωθεντα εκ τηϲ θαλαϲϲηϲ η δικη ζην ουκ ειαϲεν", "5": "ο μεν ουν αποτιναξαϲ το θηριον ειϲ το πυρ επαθεν ουδεν κακον", "6": "οι δε προϲεδοκων αυτον μελλειν πιμπραϲθαι η καταπιπτειν αφνω νεκρον επι πολυ δε αυτων προϲδοκωντων και θεωρουντων μηδεν ατοπον ειϲ αυτον γινομενον μεταβαλλομενοι ελεγον θεον αυτον ειναι", "7": "εν δε τοιϲ περι τον τοπον εκεινον υπηρχεν χωρια τω πρωτω τηϲ νηϲου ονοματι ποπλιω οϲ αναδεξαμενοϲ ημαϲ τρειϲ ημεραϲ φιλοφρονωϲ εξενιϲεν", "8": "εγενετο δε τον πατερα του ποπλιου πυρετοιϲ και δυϲεντερια ϲυνεχομενον κατακειϲθαι προϲ ον ο παυλοϲ ειϲελθων και προϲευξαμενοϲ επιθειϲ ταϲ χειραϲ αυτω ιαϲατο αυτον", "9": "τουτου ουν γενομενου και οι λοιποι οι εχοντεϲ αϲθενειαϲ εν τη νηϲω προϲηρχοντο και εθεραπευοντο", "10": "οι και πολλαιϲ τιμαιϲ ετιμηϲαν ημαϲ και αναγομενοιϲ επεθεντο τα προϲ την χρειαν", "11": "μετα δε τρειϲ μηναϲ ηχθημεν εν πλοιω παρακεχειμακοτι εν τη νηϲω αλεξανδρινω παραϲημω διοϲκουροιϲ", "12": "και καταχθεντεϲ ειϲ ϲυρακουϲαϲ επεμειναμεν ημεραϲ τρειϲ", "13": "οθεν περιελθοντεϲ κατηντηϲαμεν ειϲ ρηγιον και μετα μιαν ημεραν επιγενομενου νοτου δευτεραιοι ηλθομεν ειϲ ποτιολουϲ", "14": "ου ευροντεϲ αδελφουϲ παρεκληθημεν επ αυτοιϲ επιμειναι ημεραϲ επτα και ουτωϲ ειϲ την ρωμην ηλθομεν", "15": "κακειθεν οι αδελφοι ακουϲαντεϲ τα περι ημων εξηλθον ειϲ απαντηϲιν ημιν αχρι αππιου φορου και τριων ταβερνων ουϲ ιδων ο παυλοϲ ευχαριϲτηϲαϲ τω θεω ελαβεν θαρϲοϲ", "16": "οτε δε ηλθομεν ειϲ ρωμην ο εκατονταρχοϲ παρεδωκεν τουϲ δεϲμιουϲ τω ϲτρατοπεδαρχη τω δε παυλω επετραπη μενειν καθ εαυτον ϲυν τω φυλαϲϲοντι αυτον ϲτρατιωτη", "17": "εγενετο δε μετα ημεραϲ τρειϲ ϲυγκαλεϲαϲθαι τον παυλον τουϲ ονταϲ των ιουδαιων πρωτουϲ ϲυνελθοντων δε αυτων ελεγεν προϲ αυτουϲ ανδρεϲ αδελφοι εγω ουδεν εναντιον ποιηϲαϲ τω λαω η τοιϲ εθεϲιν τοιϲ πατρωοιϲ δεϲμιοϲ εξ ιεροϲολυμων παρεδοθην ειϲ ταϲ χειραϲ των ρωμαιων", "18": "οιτινεϲ ανακριναντεϲ με εβουλοντο απολυϲαι δια το μηδεμιαν αιτιαν θανατου υπαρχειν εν εμοι", "19": "αντιλεγοντων δε των ιουδαιων ηναγκαϲθην επικαλεϲαϲθαι καιϲαρα ουχ ωϲ του εθνουϲ μου εχων τι κατηγορηϲαι", "20": "δια ταυτην ουν την αιτιαν παρεκαλεϲα υμαϲ ιδειν και προϲλαληϲαι ενεκεν γαρ τηϲ ελπιδοϲ του ιϲραηλ την αλυϲιν ταυτην περικειμαι", "21": "οι δε προϲ αυτον ειπον ημειϲ ουτε γραμματα περι ϲου εδεξαμεθα απο τηϲ ιουδαιαϲ ουτε παραγενομενοϲ τιϲ των αδελφων απηγγειλεν η ελαληϲεν τι περι ϲου πονηρον", "22": "αξιουμεν δε παρα ϲου ακουϲαι α φρονειϲ περι μεν γαρ τηϲ αιρεϲεωϲ ταυτηϲ γνωϲτον εϲτιν ημιν οτι πανταχου αντιλεγεται", "23": "ταξαμενοι δε αυτω ημεραν ηκον προϲ αυτον ειϲ την ξενιαν πλειονεϲ οιϲ εξετιθετο διαμαρτυρομενοϲ την βαϲιλειαν του θεου πειθων τε αυτουϲ τα περι του ιηϲου απο τε του νομου μωυϲεωϲ και των προφητων απο πρωι εωϲ εϲπεραϲ", "24": "και οι μεν επειθοντο τοιϲ λεγομενοιϲ οι δε ηπιϲτουν", "25": "αϲυμφωνοι δε οντεϲ προϲ αλληλουϲ απελυοντο ειποντοϲ του παυλου ρημα εν οτι καλωϲ το πνευμα το αγιον ελαληϲεν δια ηϲαιου του προφητου προϲ τουϲ πατεραϲ ημων", "26": "λεγον πορευθητι προϲ τον λαον τουτον και ειπον ακοη ακουϲετε και ου μη ϲυνητε και βλεποντεϲ βλεψετε και ου μη ιδητε", "27": "επαχυνθη γαρ η καρδια του λαου τουτου και τοιϲ ωϲιν βαρεωϲ ηκουϲαν και τουϲ οφθαλμουϲ αυτων εκαμμυϲαν μηποτε ιδωϲιν τοιϲ οφθαλμοιϲ και τοιϲ ωϲιν ακουϲωϲιν και τη καρδια ϲυνωϲιν και επιϲτρεψωϲιν και ιαϲομαι αυτουϲ", "28": "γνωϲτον ουν εϲτω υμιν οτι τοιϲ εθνεϲιν απεϲταλη το ϲωτηριον του θεου αυτοι και ακουϲονται", "29": "και ταυτα αυτου ειποντοϲ απηλθον οι ιουδαιοι πολλην εχοντεϲ εν εαυτοιϲ ϲυζητηϲιν", "30": "εμεινεν δε ο παυλοϲ διετιαν ολην εν ιδιω μιϲθωματι και απεδεχετο πανταϲ τουϲ ειϲπορευομενουϲ προϲ αυτον", "31": "κηρυϲϲων την βαϲιλειαν του θεου και διδαϲκων τα περι του κυριου ιηϲου χριϲτου μετα παϲηϲ παρρηϲιαϲ ακωλυτωϲ"}