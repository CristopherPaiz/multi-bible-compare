{"1": "κατηντηϲεν δε ειϲ δερβην και λυϲτραν και ιδου μαθητηϲ τιϲ ην εκει ονοματι τιμοθεοϲ υιοϲ γυναικοϲ τινοϲ ιουδαιαϲ πιϲτηϲ πατροϲ δε ελληνοϲ", "2": "οϲ εμαρτυρειτο υπο των εν λυϲτροιϲ και ικονιω αδελφων", "3": "τουτον ηθεληϲεν ο παυλοϲ ϲυν αυτω εξελθειν και λαβων περιετεμεν αυτον δια τουϲ ιουδαιουϲ τουϲ ονταϲ εν τοιϲ τοποιϲ εκεινοιϲ ηδειϲαν γαρ απαντεϲ τον πατερα αυτου οτι ελλην υπηρχεν", "4": "ωϲ δε διεπορευοντο ταϲ πολειϲ παρεδιδουν αυτοιϲ φυλαϲϲειν τα δογματα τα κεκριμενα υπο των αποϲτολων και των πρεϲβυτερων των εν ιερουϲαλημ", "5": "αι μεν ουν εκκληϲιαι εϲτερεουντο τη πιϲτει και επεριϲϲευον τω αριθμω καθ ημεραν", "6": "διελθοντεϲ δε την φρυγιαν και την γαλατικην χωραν κωλυθεντεϲ υπο του αγιου πνευματοϲ λαληϲαι τον λογον εν τη αϲια", "7": "ελθοντεϲ κατα την μυϲιαν επειραζον κατα την βιθυνιαν πορευεϲθαι και ουκ ειαϲεν αυτουϲ το πνευμα", "8": "παρελθοντεϲ δε την μυϲιαν κατεβηϲαν ειϲ τρωαδα", "9": "και οραμα δια τηϲ νυκτοϲ ωφθη τω παυλω ανηρ τιϲ ην μακεδων εϲτωϲ παρακαλων αυτον και λεγων διαβαϲ ειϲ μακεδονιαν βοηθηϲον ημιν", "10": "ωϲ δε το οραμα ειδεν ευθεωϲ εζητηϲαμεν εξελθειν ειϲ την μακεδονιαν ϲυμβιβαζοντεϲ οτι προϲκεκληται ημαϲ ο κυριοϲ ευαγγελιϲαϲθαι αυτουϲ", "11": "αναχθεντεϲ ουν απο τηϲ τρωαδοϲ ευθυδρομηϲαμεν ειϲ ϲαμοθρακην τη τε επιουϲη ειϲ νεαπολιν", "12": "εκειθεν τε ειϲ φιλιππουϲ ητιϲ εϲτιν πρωτη τηϲ μεριδοϲ τηϲ μακεδονιαϲ πολιϲ κολωνεια ημεν δε εν αυτη τη πολει διατριβοντεϲ ημεραϲ τιναϲ", "13": "τη τε ημερα των ϲαββατων εξηλθομεν εξω τηϲ πολεωϲ παρα ποταμον ου ενομιζετο προϲευχη ειναι και καθιϲαντεϲ ελαλουμεν ταιϲ ϲυνελθουϲαιϲ γυναιξιν", "14": "και τιϲ γυνη ονοματι λυδια πορφυροπωλιϲ πολεωϲ θυατειρων ϲεβομενη τον θεον ηκουεν ηϲ ο κυριοϲ διηνοιξεν την καρδιαν προϲεχειν τοιϲ λαλουμενοιϲ υπο του παυλου", "15": "ωϲ δε εβαπτιϲθη και ο οικοϲ αυτηϲ παρεκαλεϲεν λεγουϲα ει κεκρικατε με πιϲτην τω κυριω ειναι ειϲελθοντεϲ ειϲ τον οικον μου μεινατε και παρεβιαϲατο ημαϲ", "16": "εγενετο δε πορευομενων ημων ειϲ προϲευχην παιδιϲκην τινα εχουϲαν πνευμα πυθωνοϲ απαντηϲαι ημιν ητιϲ εργαϲιαν πολλην παρειχεν τοιϲ κυριοιϲ αυτηϲ μαντευομενη", "17": "αυτη κατακολουθηϲαϲα τω παυλω και ημιν εκραζεν λεγουϲα ουτοι οι ανθρωποι δουλοι του θεου του υψιϲτου ειϲιν οιτινεϲ καταγγελλουϲιν ημιν οδον ϲωτηριαϲ", "18": "τουτο δε εποιει επι πολλαϲ ημεραϲ διαπονηθειϲ δε ο παυλοϲ και επιϲτρεψαϲ τω πνευματι ειπεν παραγγελλω ϲοι εν τω ονοματι ιηϲου χριϲτου εξελθειν απ αυτηϲ και εξηλθεν αυτη τη ωρα", "19": "ιδοντεϲ δε οι κυριοι αυτηϲ οτι εξηλθεν η ελπιϲ τηϲ εργαϲιαϲ αυτων επιλαβομενοι τον παυλον και τον ϲιλαν ειλκυϲαν ειϲ την αγοραν επι τουϲ αρχονταϲ", "20": "και προϲαγαγοντεϲ αυτουϲ τοιϲ ϲτρατηγοιϲ ειπον ουτοι οι ανθρωποι εκταραϲϲουϲιν ημων την πολιν ιουδαιοι υπαρχοντεϲ", "21": "και καταγγελλουϲιν εθη α ουκ εξεϲτιν ημιν παραδεχεϲθαι ουδε ποιειν ρωμαιοιϲ ουϲιν", "22": "και ϲυνεπεϲτη ο οχλοϲ κατ αυτων και οι ϲτρατηγοι περιρρηξαντεϲ αυτων τα ιματια εκελευον ραβδιζειν", "23": "πολλαϲ τε επιθεντεϲ αυτοιϲ πληγαϲ εβαλον ειϲ φυλακην παραγγειλαντεϲ τω δεϲμοφυλακι αϲφαλωϲ τηρειν αυτουϲ", "24": "οϲ παραγγελιαν τοιαυτην ειληφωϲ εβαλεν αυτουϲ ειϲ την εϲωτεραν φυλακην και τουϲ ποδαϲ αυτων ηϲφαλιϲατο ειϲ το ξυλον", "25": "κατα δε το μεϲονυκτιον παυλοϲ και ϲιλαϲ προϲευχομενοι υμνουν τον θεον επηκροωντο δε αυτων οι δεϲμιοι", "26": "αφνω δε ϲειϲμοϲ εγενετο μεγαϲ ωϲτε ϲαλευθηναι τα θεμελια του δεϲμωτηριου ανεωχθηϲαν τε παραχρημα αι θυραι παϲαι και παντων τα δεϲμα ανεθη", "27": "εξυπνοϲ δε γενομενοϲ ο δεϲμοφυλαξ και ιδων ανεωγμεναϲ ταϲ θυραϲ τηϲ φυλακηϲ ϲπαϲαμενοϲ μαχαιραν εμελλεν εαυτον αναιρειν νομιζων εκπεφευγεναι τουϲ δεϲμιουϲ", "28": "εφωνηϲεν δε φωνη μεγαλη ο παυλοϲ λεγων μηδεν πραξηϲ ϲεαυτω κακον απαντεϲ γαρ εϲμεν ενθαδε", "29": "αιτηϲαϲ δε φωτα ειϲεπηδηϲεν και εντρομοϲ γενομενοϲ προϲεπεϲεν τω παυλω και τω ϲιλα", "30": "και προαγαγων αυτουϲ εξω εφη κυριοι τι με δει ποιειν ινα ϲωθω", "31": "οι δε ειπον πιϲτευϲον επι τον κυριον ιηϲουν χριϲτον και ϲωθηϲη ϲυ και ο οικοϲ ϲου", "32": "και ελαληϲαν αυτω τον λογον του κυριου και παϲιν τοιϲ εν τη οικια αυτου", "33": "και παραλαβων αυτουϲ εν εκεινη τη ωρα τηϲ νυκτοϲ ελουϲεν απο των πληγων και εβαπτιϲθη αυτοϲ και οι αυτου παντεϲ παραχρημα", "34": "αναγαγων τε αυτουϲ ειϲ τον οικον αυτου παρεθηκεν τραπεζαν και ηγαλλιατο πανοικι πεπιϲτευκωϲ τω θεω", "35": "ημεραϲ δε γενομενηϲ απεϲτειλαν οι ϲτρατηγοι τουϲ ραβδουχουϲ λεγοντεϲ απολυϲον τουϲ ανθρωπουϲ εκεινουϲ", "36": "απηγγειλεν δε ο δεϲμοφυλαξ τουϲ λογουϲ τουτουϲ προϲ τον παυλον οτι απεϲταλκαϲιν οι ϲτρατηγοι ινα απολυθητε νυν ουν εξελθοντεϲ πορευεϲθε εν ειρηνη", "37": "ο δε παυλοϲ εφη προϲ αυτουϲ δειραντεϲ ημαϲ δημοϲια ακατακριτουϲ ανθρωπουϲ ρωμαιουϲ υπαρχονταϲ εβαλον ειϲ φυλακην και νυν λαθρα ημαϲ εκβαλλουϲιν ου γαρ αλλα ελθοντεϲ αυτοι εξαγαγετωϲαν", "38": "ανηγγειλαν δε τοιϲ ϲτρατηγοιϲ οι ραβδουχοι τα ρηματα ταυτα και εφοβηθηϲαν ακουϲαντεϲ οτι ρωμαιοι ειϲιν", "39": "και ελθοντεϲ παρεκαλεϲαν αυτουϲ και εξαγαγοντεϲ ηρωτων εξελθειν τηϲ πολεωϲ", "40": "εξελθοντεϲ δε εκ τηϲ φυλακηϲ ειϲηλθον προϲ την λυδιαν και ιδοντεϲ τουϲ αδελφουϲ παρεκαλεϲαν αυτουϲ και εξηλθον"}