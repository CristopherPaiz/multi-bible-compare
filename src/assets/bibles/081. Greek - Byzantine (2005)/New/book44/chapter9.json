{"1": "ο δε ϲαυλοϲ ετι εμπνεων απειληϲ και φονου ειϲ τουϲ μαθηταϲ του κυριου προϲελθων τω αρχιερει", "2": "ητηϲατο παρ αυτου επιϲτολαϲ ειϲ δαμαϲκον προϲ ταϲ ϲυναγωγαϲ οπωϲ εαν τιναϲ ευρη τηϲ οδου ονταϲ ανδραϲ τε και γυναικαϲ δεδεμενουϲ αγαγη ειϲ ιερουϲαλημ", "3": "εν δε τω πορευεϲθαι εγενετο αυτον εγγιζειν τη δαμαϲκω και εξαιφνηϲ περιηϲτραψεν αυτον φωϲ απο του ουρανου", "4": "και πεϲων επι την γην ηκουϲεν φωνην λεγουϲαν αυτω ϲαουλ ϲαουλ τι με διωκειϲ", "5": "ειπεν δε τιϲ ει κυριε ο δε κυριοϲ ειπεν εγω ειμι ιηϲουϲ ον ϲυ διωκειϲ", "6": "αλλα αναϲτηθι και ειϲελθε ειϲ την πολιν και λαληθηϲεται ϲοι τι ϲε δει ποιειν", "7": "οι δε ανδρεϲ οι ϲυνοδευοντεϲ αυτω ειϲτηκειϲαν ενεοι ακουοντεϲ μεν τηϲ φωνηϲ μηδενα δε θεωρουντεϲ", "8": "ηγερθη δε ο ϲαυλοϲ απο τηϲ γηϲ ανεωγμενων τε των οφθαλμων αυτου ουδενα εβλεπεν χειραγωγουντεϲ δε αυτον ειϲηγαγον ειϲ δαμαϲκον", "9": "και ην ημεραϲ τρειϲ μη βλεπων και ουκ εφαγεν ουδε επιεν", "10": "ην δε τιϲ μαθητηϲ εν δαμαϲκω ονοματι ανανιαϲ και ειπεν προϲ αυτον ο κυριοϲ εν οραματι ανανια ο δε ειπεν ιδου εγω κυριε", "11": "ο δε κυριοϲ προϲ αυτον αναϲταϲ πορευθητι επι την ρυμην την καλουμενην ευθειαν και ζητηϲον εν οικια ιουδα ϲαυλον ονοματι ταρϲεα ιδου γαρ προϲευχεται", "12": "και ειδεν εν οραματι ανδρα ονοματι ανανιαν ειϲελθοντα και επιθεντα αυτω χειρα οπωϲ αναβλεψη", "13": "απεκριθη δε ανανιαϲ κυριε ακηκοα απο πολλων περι του ανδροϲ τουτου οϲα κακα εποιηϲεν τοιϲ αγιοιϲ ϲου εν ιερουϲαλημ", "14": "και ωδε εχει εξουϲιαν παρα των αρχιερεων δηϲαι πανταϲ τουϲ επικαλουμενουϲ το ονομα ϲου", "15": "ειπεν δε προϲ αυτον ο κυριοϲ πορευου οτι ϲκευοϲ εκλογηϲ μοι εϲτιν ουτοϲ του βαϲταϲαι το ονομα μου ενωπιον εθνων και βαϲιλεων υιων τε ιϲραηλ", "16": "εγω γαρ υποδειξω αυτω οϲα δει αυτον υπερ του ονοματοϲ μου παθειν", "17": "απηλθεν δε ανανιαϲ και ειϲηλθεν ειϲ την οικιαν και επιθειϲ επ αυτον ταϲ χειραϲ ειπεν ϲαουλ αδελφε ο κυριοϲ απεϲταλκεν με ο οφθειϲ ϲοι εν τη οδω η ηρχου οπωϲ αναβλεψηϲ και πληϲθηϲ πνευματοϲ αγιου", "18": "και ευθεωϲ απεπεϲον απο των οφθαλμων αυτου ωϲει λεπιδεϲ ανεβλεψεν τε και αναϲταϲ εβαπτιϲθη", "19": "και λαβων τροφην ενιϲχυϲεν εγενετο δε ο ϲαυλοϲ μετα των εν δαμαϲκω μαθητων ημεραϲ τιναϲ", "20": "και ευθεωϲ εν ταιϲ ϲυναγωγαιϲ εκηρυϲϲεν τον χριϲτον οτι ουτοϲ εϲτιν ο υιοϲ του θεου", "21": "εξιϲταντο δε παντεϲ οι ακουοντεϲ και ελεγον ουχ ουτοϲ εϲτιν ο πορθηϲαϲ εν ιερουϲαλημ τουϲ επικαλουμενουϲ το ονομα τουτο και ωδε ειϲ τουτο εληλυθεν ινα δεδεμενουϲ αυτουϲ αγαγη επι τουϲ αρχιερειϲ", "22": "ϲαυλοϲ δε μαλλον ενεδυναμουτο και ϲυνεχυνεν τουϲ ιουδαιουϲ τουϲ κατοικουνταϲ εν δαμαϲκω ϲυμβιβαζων οτι ουτοϲ εϲτιν ο χριϲτοϲ", "23": "ωϲ δε επληρουντο ημεραι ικαναι ϲυνεβουλευϲαντο οι ιουδαιοι ανελειν αυτον", "24": "εγνωϲθη δε τω ϲαυλω η επιβουλη αυτων παρετηρουν τε ταϲ πυλαϲ ημεραϲ τε και νυκτοϲ οπωϲ αυτον ανελωϲιν", "25": "λαβοντεϲ δε αυτον οι μαθηται νυκτοϲ καθηκαν δια του τειχουϲ χαλαϲαντεϲ εν ϲπυριδι", "26": "παραγενομενοϲ δε ο ϲαυλοϲ εν ιερουϲαλημ επειρατο κολλαϲθαι τοιϲ μαθηταιϲ και παντεϲ εφοβουντο αυτον μη πιϲτευοντεϲ οτι εϲτιν μαθητηϲ", "27": "βαρναβαϲ δε επιλαβομενοϲ αυτον ηγαγεν προϲ τουϲ αποϲτολουϲ και διηγηϲατο αυτοιϲ πωϲ εν τη οδω ειδεν τον κυριον και οτι ελαληϲεν αυτω και πωϲ εν δαμαϲκω επαρρηϲιαϲατο εν τω ονοματι του ιηϲου", "28": "και ην μετ αυτων ειϲπορευομενοϲ ειϲ ιερουϲαλημ και παρρηϲιαζομενοϲ εν τω ονοματι του κυριου ιηϲου", "29": "ελαλει τε και ϲυνεζητει προϲ τουϲ ελληνιϲταϲ οι δε επεχειρουν αυτον ανελειν", "30": "επιγνοντεϲ δε οι αδελφοι κατηγαγον αυτον ειϲ καιϲαρειαν και εξαπεϲτειλαν αυτον ειϲ ταρϲον", "31": "αι μεν ουν εκκληϲιαι καθ οληϲ τηϲ ιουδαιαϲ και γαλιλαιαϲ και ϲαμαρειαϲ ειχον ειρηνην οικοδομουμεναι και πορευομεναι τω φοβω του κυριου και τη παρακληϲει του αγιου πνευματοϲ επληθυνοντο", "32": "εγενετο δε πετρον διερχομενον δια παντων κατελθειν και προϲ τουϲ αγιουϲ τουϲ κατοικουνταϲ λυδδαν", "33": "ευρεν δε εκει ανθρωπον τινα αινεαν ονοματι εξ ετων οκτω κατακειμενον επι κραββατω οϲ ην παραλελυμενοϲ", "34": "και ειπεν αυτω ο πετροϲ αινεα ιαται ϲε ιηϲουϲ ο χριϲτοϲ αναϲτηθι και ϲτρωϲον ϲεαυτω και ευθεωϲ ανεϲτη", "35": "και ειδον αυτον παντεϲ οι κατοικουντεϲ λυδδαν και τον αϲϲαρωνα οιτινεϲ επεϲτρεψαν επι τον κυριον", "36": "εν ιοππη δε τιϲ ην μαθητρια ονοματι ταβηθα η διερμηνευομενη λεγεται δορκαϲ αυτη ην πληρηϲ αγαθων εργων και ελεημοϲυνων ων εποιει", "37": "εγενετο δε εν ταιϲ ημεραιϲ εκειναιϲ αϲθενηϲαϲαν αυτην αποθανειν λουϲαντεϲ δε αυτην εθηκαν εν υπερωω", "38": "εγγυϲ δε ουϲηϲ λυδδηϲ τη ιοππη οι μαθηται ακουϲαντεϲ οτι πετροϲ εϲτιν εν αυτη απεϲτειλαν προϲ αυτον παρακαλουντεϲ μη οκνηϲαι διελθειν εωϲ αυτων", "39": "αναϲταϲ δε πετροϲ ϲυνηλθεν αυτοιϲ ον παραγενομενον ανηγαγον ειϲ το υπερωον και παρεϲτηϲαν αυτω παϲαι αι χηραι κλαιουϲαι και επιδεικνυμεναι χιτωναϲ και ιματια οϲα εποιει μετ αυτων ουϲα η δορκαϲ", "40": "εκβαλων δε εξω πανταϲ ο πετροϲ θειϲ τα γονατα προϲηυξατο και επιϲτρεψαϲ προϲ το ϲωμα ειπεν ταβηθα αναϲτηθι η δε ηνοιξεν τουϲ οφθαλμουϲ αυτηϲ και ιδουϲα τον πετρον ανεκαθιϲεν", "41": "δουϲ δε αυτη χειρα ανεϲτηϲεν αυτην φωνηϲαϲ δε τουϲ αγιουϲ και ταϲ χηραϲ παρεϲτηϲεν αυτην ζωϲαν", "42": "γνωϲτον δε εγενετο καθ οληϲ τηϲ ιοππηϲ και πολλοι επιϲτευϲαν επι τον κυριον", "43": "εγενετο δε ημεραϲ ικαναϲ μειναι αυτον εν ιοππη παρα τινι ϲιμωνι βυρϲει"}