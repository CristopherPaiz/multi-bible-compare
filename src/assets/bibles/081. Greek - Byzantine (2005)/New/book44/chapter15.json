{"1": "και τινεϲ κατελθοντεϲ απο τηϲ ιουδαιαϲ εδιδαϲκον τουϲ αδελφουϲ οτι εαν μη περιτεμνηϲθε τω εθει μωυϲεωϲ ου δυναϲθε ϲωθηναι", "2": "γενομενηϲ ουν ϲταϲεωϲ και ζητηϲεωϲ ουκ ολιγηϲ τω παυλω και τω βαρναβα προϲ αυτουϲ εταξαν αναβαινειν παυλον και βαρναβαν και τιναϲ αλλουϲ εξ αυτων προϲ τουϲ αποϲτολουϲ και πρεϲβυτερουϲ ειϲ ιερουϲαλημ περι του ζητηματοϲ τουτου", "3": "οι μεν ουν προπεμφθεντεϲ υπο τηϲ εκκληϲιαϲ διηρχοντο την φοινικην και ϲαμαρειαν εκδιηγουμενοι την επιϲτροφην των εθνων και εποιουν χαραν μεγαλην παϲιν τοιϲ αδελφοιϲ", "4": "παραγενομενοι δε ειϲ ιερουϲαλημ απεδεχθηϲαν υπο τηϲ εκκληϲιαϲ και των αποϲτολων και των πρεϲβυτερων ανηγγειλαν τε οϲα ο θεοϲ εποιηϲεν μετ αυτων", "5": "εξανεϲτηϲαν δε τινεϲ των απο τηϲ αιρεϲεωϲ των φαριϲαιων πεπιϲτευκοτεϲ λεγοντεϲ οτι δει περιτεμνειν αυτουϲ παραγγελλειν τε τηρειν τον νομον μωυϲεωϲ", "6": "ϲυνηχθηϲαν δε οι αποϲτολοι και οι πρεϲβυτεροι ιδειν περι του λογου τουτου", "7": "πολληϲ δε ϲυζητηϲεωϲ γενομενηϲ αναϲταϲ πετροϲ ειπεν προϲ αυτουϲ ανδρεϲ αδελφοι υμειϲ επιϲταϲθε οτι αφ ημερων αρχαιων ο θεοϲ εν ημιν εξελεξατο δια του ϲτοματοϲ μου ακουϲαι τα εθνη τον λογον του ευαγγελιου και πιϲτευϲαι", "8": "και ο καρδιογνωϲτηϲ θεοϲ εμαρτυρηϲεν αυτοιϲ δουϲ αυτοιϲ το πνευμα το αγιον καθωϲ και ημιν", "9": "και ουδεν διεκρινεν μεταξυ ημων τε και αυτων τη πιϲτει καθαριϲαϲ ταϲ καρδιαϲ αυτων", "10": "νυν ουν τι πειραζετε τον θεον επιθειναι ζυγον επι τον τραχηλον των μαθητων ον ουτε οι πατερεϲ ημων ουτε ημειϲ ιϲχυϲαμεν βαϲταϲαι", "11": "αλλα δια τηϲ χαριτοϲ του κυριου ιηϲου πιϲτευομεν ϲωθηναι καθ ον τροπον κακεινοι", "12": "εϲιγηϲεν δε παν το πληθοϲ και ηκουον βαρναβα και παυλου εξηγουμενων οϲα εποιηϲεν ο θεοϲ ϲημεια και τερατα εν τοιϲ εθνεϲιν δι αυτων", "13": "μετα δε το ϲιγηϲαι αυτουϲ απεκριθη ιακωβοϲ λεγων ανδρεϲ αδελφοι ακουϲατε μου", "14": "ϲυμεων εξηγηϲατο καθωϲ πρωτον ο θεοϲ επεϲκεψατο λαβειν εξ εθνων λαον επι τω ονοματι αυτου", "15": "και τουτω ϲυμφωνουϲιν οι λογοι των προφητων καθωϲ γεγραπται", "16": "μετα ταυτα αναϲτρεψω και ανοικοδομηϲω την ϲκηνην δαυιδ την πεπτωκυιαν και τα κατεϲκαμμενα αυτηϲ ανοικοδομηϲω και ανορθωϲω αυτην", "17": "οπωϲ αν εκζητηϲωϲιν οι καταλοιποι των ανθρωπων τον κυριον και παντα τα εθνη εφ ουϲ επικεκληται το ονομα μου επ αυτουϲ λεγει κυριοϲ ο ποιων ταυτα παντα", "18": "γνωϲτα απ αιωνοϲ εϲτιν τω θεω παντα τα εργα αυτου", "19": "διο εγω κρινω μη παρενοχλειν τοιϲ απο των εθνων επιϲτρεφουϲιν επι τον θεον", "20": "αλλα επιϲτειλαι αυτοιϲ του απεχεϲθαι απο των αλιϲγηματων των ειδωλων και τηϲ πορνειαϲ και του πνικτου και του αιματοϲ", "21": "μωυϲηϲ γαρ εκ γενεων αρχαιων κατα πολιν τουϲ κηρυϲϲονταϲ αυτον εχει εν ταιϲ ϲυναγωγαιϲ κατα παν ϲαββατον αναγινωϲκομενοϲ", "22": "τοτε εδοξεν τοιϲ αποϲτολοιϲ και τοιϲ πρεϲβυτεροιϲ ϲυν ολη τη εκκληϲια εκλεξαμενουϲ ανδραϲ εξ αυτων πεμψαι ειϲ αντιοχειαν ϲυν παυλω και βαρναβα ιουδαν τον επικαλουμενον βαρϲαββαν και ϲιλαν ανδραϲ ηγουμενουϲ εν τοιϲ αδελφοιϲ", "23": "γραψαντεϲ δια χειροϲ αυτων ταδε οι αποϲτολοι και οι πρεϲβυτεροι και οι αδελφοι τοιϲ κατα την αντιοχειαν και ϲυριαν και κιλικιαν αδελφοιϲ τοιϲ εξ εθνων χαιρειν", "24": "επειδη ηκουϲαμεν οτι τινεϲ εξ ημων εξελθοντεϲ εταραξαν υμαϲ λογοιϲ αναϲκευαζοντεϲ ταϲ ψυχαϲ υμων λεγοντεϲ περιτεμνεϲθαι και τηρειν τον νομον οιϲ ου διεϲτειλαμεθα", "25": "εδοξεν ημιν γενομενοιϲ ομοθυμαδον εκλεξαμενουϲ ανδραϲ πεμψαι προϲ υμαϲ ϲυν τοιϲ αγαπητοιϲ ημων βαρναβα και παυλω", "26": "ανθρωποιϲ παραδεδωκοϲιν ταϲ ψυχαϲ αυτων υπερ του ονοματοϲ του κυριου ημων ιηϲου χριϲτου", "27": "απεϲταλκαμεν ουν ιουδαν και ϲιλαν και αυτουϲ δια λογου απαγγελλονταϲ τα αυτα", "28": "εδοξεν γαρ τω αγιω πνευματι και ημιν μηδεν πλεον επιτιθεϲθαι υμιν βαροϲ πλην των επαναγκεϲ τουτων", "29": "απεχεϲθαι ειδωλοθυτων και αιματοϲ και πνικτου και πορνειαϲ εξ ων διατηρουντεϲ εαυτουϲ ευ πραξετε ερρωϲθε", "30": "οι μεν ουν απολυθεντεϲ ηλθον ειϲ αντιοχειαν και ϲυναγαγοντεϲ το πληθοϲ επεδωκαν την επιϲτολην", "31": "αναγνοντεϲ δε εχαρηϲαν επι τη παρακληϲει", "32": "ιουδαϲ τε και ϲιλαϲ και αυτοι προφηται οντεϲ δια λογου πολλου παρεκαλεϲαν τουϲ αδελφουϲ και επεϲτηριξαν", "33": "ποιηϲαντεϲ δε χρονον απελυθηϲαν μετ ειρηνηϲ απο των αδελφων προϲ τουϲ αποϲτολουϲ", "34": "<n>*</n>", "35": "παυλοϲ δε και βαρναβαϲ διετριβον εν αντιοχεια διδαϲκοντεϲ και ευαγγελιζομενοι μετα και ετερων πολλων τον λογον του κυριου", "36": "μετα δε τιναϲ ημεραϲ ειπεν παυλοϲ προϲ βαρναβαν επιϲτρεψαντεϲ δη επιϲκεψωμεθα τουϲ αδελφουϲ ημων κατα παϲαν πολιν εν αιϲ κατηγγειλαμεν τον λογον του κυριου πωϲ εχουϲιν", "37": "βαρναβαϲ δε εβουλευϲατο ϲυμπαραλαβειν τον ιωαννην τον καλουμενον μαρκον", "38": "παυλοϲ δε ηξιου τον αποϲταντα απ αυτων απο παμφυλιαϲ και μη ϲυνελθοντα αυτοιϲ ειϲ το εργον μη ϲυμπαραλαβειν τουτον", "39": "εγενετο ουν παροξυϲμοϲ ωϲτε αποχωριϲθηναι αυτουϲ απ αλληλων τον τε βαρναβαν παραλαβοντα τον μαρκον εκπλευϲαι ειϲ κυπρον", "40": "παυλοϲ δε επιλεξαμενοϲ ϲιλαν εξηλθεν παραδοθειϲ τη χαριτι του θεου υπο των αδελφων", "41": "διηρχετο δε την ϲυριαν και κιλικιαν επιϲτηριζων ταϲ εκκληϲιαϲ"}