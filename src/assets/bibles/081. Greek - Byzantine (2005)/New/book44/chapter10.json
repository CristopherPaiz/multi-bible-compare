{"1": "ανηρ δε τιϲ ην εν καιϲαρεια ονοματι κορνηλιοϲ εκατονταρχηϲ εκ ϲπειρηϲ τηϲ καλουμενηϲ ιταλικηϲ", "2": "ευϲεβηϲ και φοβουμενοϲ τον θεον ϲυν παντι τω οικω αυτου ποιων τε ελεημοϲυναϲ πολλαϲ τω λαω και δεομενοϲ του θεου δια παντοϲ", "3": "ειδεν εν οραματι φανερωϲ ωϲει ωραν ενατην τηϲ ημεραϲ αγγελον του θεου ειϲελθοντα προϲ αυτον και ειποντα αυτω κορνηλιε", "4": "ο δε ατενιϲαϲ αυτω και εμφοβοϲ γενομενοϲ ειπεν τι εϲτιν κυριε ειπεν δε αυτω αι προϲευχαι ϲου και αι ελεημοϲυναι ϲου ανεβηϲαν ειϲ μνημοϲυνον ενωπιον του θεου", "5": "και νυν πεμψον ειϲ ιοππην ανδραϲ και μεταπεμψαι ϲιμωνα τον επικαλουμενον πετρον", "6": "ουτοϲ ξενιζεται παρα τινι ϲιμωνι βυρϲει ω εϲτιν οικια παρα θαλαϲϲαν", "7": "ωϲ δε απηλθεν ο αγγελοϲ ο λαλων τω κορνηλιω φωνηϲαϲ δυο των οικετων αυτου και ϲτρατιωτην ευϲεβη των προϲκαρτερουντων αυτω", "8": "και εξηγηϲαμενοϲ αυτοιϲ απαντα απεϲτειλεν αυτουϲ ειϲ την ιοππην", "9": "τη δε επαυριον οδοιπορουντων εκεινων και τη πολει εγγιζοντων ανεβη πετροϲ επι το δωμα προϲευξαϲθαι περι ωραν εκτην", "10": "εγενετο δε προϲπεινοϲ και ηθελεν γευϲαϲθαι παραϲκευαζοντων δε εκεινων επεπεϲεν επ αυτον εκϲταϲιϲ", "11": "και θεωρει τον ουρανον ανεωγμενον και καταβαινον επ αυτον ϲκευοϲ τι ωϲ οθονην μεγαλην τεϲϲαρϲιν αρχαιϲ δεδεμενον και καθιεμενον επι τηϲ γηϲ", "12": "εν ω υπηρχεν παντα τα τετραποδα τηϲ γηϲ και τα θηρια και τα ερπετα και τα πετεινα του ουρανου", "13": "και εγενετο φωνη προϲ αυτον αναϲταϲ πετρε θυϲον και φαγε", "14": "ο δε πετροϲ ειπεν μηδαμωϲ κυριε οτι ουδεποτε εφαγον παν κοινον η ακαθαρτον", "15": "και φωνη παλιν εκ δευτερου προϲ αυτον α ο θεοϲ εκαθαριϲεν ϲυ μη κοινου", "16": "τουτο δε εγενετο επι τριϲ και παλιν ανεληφθη το ϲκευοϲ ειϲ τον ουρανον", "17": "ωϲ δε εν εαυτω διηπορει ο πετροϲ τι αν ειη το οραμα ο ειδεν και ιδου οι ανδρεϲ οι απεϲταλμενοι απο του κορνηλιου διερωτηϲαντεϲ την οικιαν ϲιμωνοϲ επεϲτηϲαν επι τον πυλωνα", "18": "και φωνηϲαντεϲ επυνθανοντο ει ϲιμων ο επικαλουμενοϲ πετροϲ ενθαδε ξενιζεται", "19": "του δε πετρου διενθυμουμενου περι του οραματοϲ ειπεν αυτω το πνευμα ιδου ανδρεϲ ζητουϲιν ϲε", "20": "αλλα αναϲταϲ καταβηθι και πορευου ϲυν αυτοιϲ μηδεν διακρινομενοϲ διοτι εγω απεϲταλκα αυτουϲ", "21": "καταβαϲ δε πετροϲ προϲ τουϲ ανδραϲ ειπεν ιδου εγω ειμι ον ζητειτε τιϲ η αιτια δι ην παρεϲτε", "22": "οι δε ειπον κορνηλιοϲ εκατονταρχηϲ ανηρ δικαιοϲ και φοβουμενοϲ τον θεον μαρτυρουμενοϲ τε υπο ολου του εθνουϲ των ιουδαιων εχρηματιϲθη υπο αγγελου αγιου μεταπεμψαϲθαι ϲε ειϲ τον οικον αυτου και ακουϲαι ρηματα παρα ϲου", "23": "ειϲκαλεϲαμενοϲ ουν αυτουϲ εξενιϲεν τη δε επαυριον ο πετροϲ εξηλθεν ϲυν αυτοιϲ και τινεϲ των αδελφων των απο ιοππηϲ ϲυνηλθον αυτω", "24": "και τη επαυριον ειϲηλθον ειϲ την καιϲαρειαν ο δε κορνηλιοϲ ην προϲδοκων αυτουϲ ϲυγκαλεϲαμενοϲ τουϲ ϲυγγενειϲ αυτου και τουϲ αναγκαιουϲ φιλουϲ", "25": "ωϲ δε εγενετο του ειϲελθειν τον πετρον ϲυναντηϲαϲ αυτω ο κορνηλιοϲ πεϲων επι τουϲ ποδαϲ προϲεκυνηϲεν", "26": "ο δε πετροϲ αυτον ηγειρεν λεγων αναϲτηθι καγω αυτοϲ ανθρωποϲ ειμι", "27": "και ϲυνομιλων αυτω ειϲηλθεν και ευριϲκει ϲυνεληλυθοταϲ πολλουϲ", "28": "εφη τε προϲ αυτουϲ υμειϲ επιϲταϲθε ωϲ αθεμιτον εϲτιν ανδρι ιουδαιω κολλαϲθαι η προϲερχεϲθαι αλλοφυλω και εμοι ο θεοϲ εδειξεν μηδενα κοινον η ακαθαρτον λεγειν ανθρωπον", "29": "διο και αναντιρρητωϲ ηλθον μεταπεμφθειϲ πυνθανομαι ουν τινι λογω μετεπεμψαϲθε με", "30": "και ο κορνηλιοϲ εφη απο τεταρτηϲ ημεραϲ μεχρι ταυτηϲ τηϲ ωραϲ ημην νηϲτευων και την ενατην ωραν προϲευχομενοϲ εν τω οικω μου και ιδου ανηρ εϲτη ενωπιον μου εν εϲθητι λαμπρα", "31": "και φηϲιν κορνηλιε ειϲηκουϲθη ϲου η προϲευχη και αι ελεημοϲυναι ϲου εμνηϲθηϲαν ενωπιον του θεου", "32": "πεμψον ουν ειϲ ιοππην και μετακαλεϲαι ϲιμωνα οϲ επικαλειται πετροϲ ουτοϲ ξενιζεται εν οικια ϲιμωνοϲ βυρϲεωϲ παρα θαλαϲϲαν οϲ παραγενομενοϲ λαληϲει ϲοι", "33": "εξαυτηϲ ουν επεμψα προϲ ϲε ϲυ τε καλωϲ εποιηϲαϲ παραγενομενοϲ νυν ουν παντεϲ ημειϲ ενωπιον του θεου παρεϲμεν ακουϲαι παντα τα προϲτεταγμενα ϲοι υπο του θεου", "34": "ανοιξαϲ δε πετροϲ το ϲτομα ειπεν επ αληθειαϲ καταλαμβανομαι οτι ουκ εϲτιν προϲωποληπτηϲ ο θεοϲ", "35": "αλλ εν παντι εθνει ο φοβουμενοϲ αυτον και εργαζομενοϲ δικαιοϲυνην δεκτοϲ αυτω εϲτιν", "36": "τον λογον ον απεϲτειλεν τοιϲ υιοιϲ ιϲραηλ ευαγγελιζομενοϲ ειρηνην δια ιηϲου χριϲτου ουτοϲ εϲτιν παντων κυριοϲ", "37": "υμειϲ οιδατε το γενομενον ρημα καθ οληϲ τηϲ ιουδαιαϲ αρξαμενον απο τηϲ γαλιλαιαϲ μετα το βαπτιϲμα ο εκηρυξεν ιωαννηϲ", "38": "ιηϲουν τον απο ναζαρετ ωϲ εχριϲεν αυτον ο θεοϲ πνευματι αγιω και δυναμει οϲ διηλθεν ευεργετων και ιωμενοϲ πανταϲ τουϲ καταδυναϲτευομενουϲ υπο του διαβολου οτι ο θεοϲ ην μετ αυτου", "39": "και ημειϲ εϲμεν μαρτυρεϲ παντων ων εποιηϲεν εν τε τη χωρα των ιουδαιων και εν ιερουϲαλημ ον και ανειλον κρεμαϲαντεϲ επι ξυλου", "40": "τουτον ο θεοϲ ηγειρεν τη τριτη ημερα και εδωκεν αυτον εμφανη γενεϲθαι", "41": "ου παντι τω λαω αλλα μαρτυϲιν τοιϲ προκεχειροτονημενοιϲ υπο του θεου ημιν οιτινεϲ ϲυνεφαγομεν και ϲυνεπιομεν αυτω μετα το αναϲτηναι αυτον εκ νεκρων", "42": "και παρηγγειλεν ημιν κηρυξαι τω λαω και διαμαρτυραϲθαι οτι αυτοϲ εϲτιν ο ωριϲμενοϲ υπο του θεου κριτηϲ ζωντων και νεκρων", "43": "τουτω παντεϲ οι προφηται μαρτυρουϲιν αφεϲιν αμαρτιων λαβειν δια του ονοματοϲ αυτου παντα τον πιϲτευοντα ειϲ αυτον", "44": "ετι λαλουντοϲ του πετρου τα ρηματα ταυτα επεπεϲεν το πνευμα το αγιον επι πανταϲ τουϲ ακουονταϲ τον λογον", "45": "και εξεϲτηϲαν οι εκ περιτομηϲ πιϲτοι οϲοι ϲυνηλθον τω πετρω οτι και επι τα εθνη η δωρεα του αγιου πνευματοϲ εκκεχυται", "46": "ηκουον γαρ αυτων λαλουντων γλωϲϲαιϲ και μεγαλυνοντων τον θεον τοτε απεκριθη ο πετροϲ", "47": "μητι το υδωρ κωλυϲαι δυναται τιϲ του μη βαπτιϲθηναι τουτουϲ οιτινεϲ το πνευμα το αγιον ελαβον καθωϲ και ημειϲ", "48": "προϲεταξεν τε αυτουϲ βαπτιϲθηναι εν τω ονοματι του κυριου τοτε ηρωτηϲαν αυτον επιμειναι ημεραϲ τιναϲ"}