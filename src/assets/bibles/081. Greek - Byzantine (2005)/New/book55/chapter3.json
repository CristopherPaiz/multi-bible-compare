{"1": "τουτο δε γινωϲκε οτι εν εϲχαταιϲ ημεραιϲ ενϲτηϲονται καιροι χαλεποι", "2": "εϲονται γαρ οι ανθρωποι φιλαυτοι φιλαργυροι αλαζονεϲ υπερηφανοι βλαϲφημοι γονευϲιν απειθειϲ αχαριϲτοι ανοϲιοι", "3": "αϲτοργοι αϲπονδοι διαβολοι ακρατειϲ ανημεροι αφιλαγαθοι", "4": "προδοται προπετειϲ τετυφωμενοι φιληδονοι μαλλον η φιλοθεοι", "5": "εχοντεϲ μορφωϲιν ευϲεβειαϲ την δε δυναμιν αυτηϲ ηρνημενοι και τουτουϲ αποτρεπου", "6": "εκ τουτων γαρ ειϲιν οι ενδυνοντεϲ ειϲ ταϲ οικιαϲ και αιχμαλωτευοντεϲ γυναικαρια ϲεϲωρευμενα αμαρτιαιϲ αγομενα επιθυμιαιϲ ποικιλαιϲ", "7": "παντοτε μανθανοντα και μηδεποτε ειϲ επιγνωϲιν αληθειαϲ ελθειν δυναμενα", "8": "ον τροπον δε ιαννηϲ και ιαμβρηϲ αντεϲτηϲαν μωυϲη ουτωϲ και ουτοι ανθιϲτανται τη αληθεια ανθρωποι κατεφθαρμενοι τον νουν αδοκιμοι περι την πιϲτιν", "9": "αλλ ου προκοψουϲιν επι πλειον η γαρ ανοια αυτων εκδηλοϲ εϲται παϲιν ωϲ και η εκεινων εγενετο", "10": "ϲυ δε παρηκολουθηκαϲ μου τη διδαϲκαλια τη αγωγη τη προθεϲει τη πιϲτει τη μακροθυμια τη αγαπη τη υπομονη", "11": "τοιϲ διωγμοιϲ τοιϲ παθημαϲιν οια μοι εγενετο εν αντιοχεια εν ικονιω εν λυϲτροιϲ οιουϲ διωγμουϲ υπηνεγκα και εκ παντων με ερρυϲατο ο κυριοϲ", "12": "και παντεϲ δε οι θελοντεϲ ευϲεβωϲ ζην εν χριϲτω ιηϲου διωχθηϲονται", "13": "πονηροι δε ανθρωποι και γοητεϲ προκοψουϲιν επι το χειρον πλανωντεϲ και πλανωμενοι", "14": "ϲυ δε μενε εν οιϲ εμαθεϲ και επιϲτωθηϲ ειδωϲ παρα τινοϲ εμαθεϲ", "15": "και οτι απο βρεφουϲ τα ιερα γραμματα οιδαϲ τα δυναμενα ϲε ϲοφιϲαι ειϲ ϲωτηριαν δια πιϲτεωϲ τηϲ εν χριϲτω ιηϲου", "16": "παϲα γραφη θεοπνευϲτοϲ και ωφελιμοϲ προϲ διδαϲκαλιαν προϲ ελεγχον προϲ επανορθωϲιν προϲ παιδειαν την εν δικαιοϲυνη", "17": "ινα αρτιοϲ η ο του θεου ανθρωποϲ προϲ παν εργον αγαθον εξηρτιϲμενοϲ"}