{"1": "βιβλοϲ γενεϲεωϲ ιηϲου χριϲτου υιου δαυιδ υιου αβρααμ", "2": "αβρααμ εγεννηϲεν τον ιϲαακ ιϲαακ δε εγεννηϲεν τον ιακωβ ιακωβ δε εγεννηϲεν τον ιουδαν και τουϲ αδελφουϲ αυτου", "3": "ιουδαϲ δε εγεννηϲεν τον φαρεϲ και τον ζαρα εκ τηϲ θαμαρ φαρεϲ δε εγεννηϲεν τον εϲρωμ εϲρωμ δε εγεννηϲεν τον αραμ", "4": "αραμ δε εγεννηϲεν τον αμιναδαβ αμιναδαβ δε εγεννηϲεν τον νααϲϲων νααϲϲων δε εγεννηϲεν τον ϲαλμων", "5": "ϲαλμων δε εγεννηϲεν τον βοοζ εκ τηϲ ραχαβ βοοζ δε εγεννηϲεν τον ωβηδ εκ τηϲ ρουθ ωβηδ δε εγεννηϲεν τον ιεϲϲαι", "6": "ιεϲϲαι δε εγεννηϲεν τον δαυιδ τον βαϲιλεα δαυιδ δε ο βαϲιλευϲ εγεννηϲεν τον ϲολομωνα εκ τηϲ του ουριου", "7": "ϲολομων δε εγεννηϲεν τον ροβοαμ ροβοαμ δε εγεννηϲεν τον αβια αβια δε εγεννηϲεν τον αϲα", "8": "αϲα δε εγεννηϲεν τον ιωϲαφατ ιωϲαφατ δε εγεννηϲεν τον ιωραμ ιωραμ δε εγεννηϲεν τον οζιαν", "9": "οζιαϲ δε εγεννηϲεν τον ιωαθαμ ιωαθαμ δε εγεννηϲεν τον αχαζ αχαζ δε εγεννηϲεν τον εζεκιαν", "10": "εζεκιαϲ δε εγεννηϲεν τον μαναϲϲη μαναϲϲηϲ δε εγεννηϲεν τον αμων αμων δε εγεννηϲεν τον ιωϲιαν", "11": "ιωϲιαϲ δε εγεννηϲεν τον ιεχονιαν και τουϲ αδελφουϲ αυτου επι τηϲ μετοικεϲιαϲ βαβυλωνοϲ", "12": "μετα δε την μετοικεϲιαν βαβυλωνοϲ ιεχονιαϲ εγεννηϲεν τον ϲαλαθιηλ ϲαλαθιηλ δε εγεννηϲεν τον ζοροβαβελ", "13": "ζοροβαβελ δε εγεννηϲεν τον αβιουδ αβιουδ δε εγεννηϲεν τον ελιακειμ ελιακειμ δε εγεννηϲεν τον αζωρ", "14": "αζωρ δε εγεννηϲεν τον ϲαδωκ ϲαδωκ δε εγεννηϲεν τον αχειμ αχειμ δε εγεννηϲεν τον ελιουδ", "15": "ελιουδ δε εγεννηϲεν τον ελεαζαρ ελεαζαρ δε εγεννηϲεν τον ματθαν ματθαν δε εγεννηϲεν τον ιακωβ", "16": "ιακωβ δε εγεννηϲεν τον ιωϲηφ τον ανδρα μαριαϲ εξ ηϲ εγεννηθη ιηϲουϲ ο λεγομενοϲ χριϲτοϲ", "17": "παϲαι ουν αι γενεαι απο αβρααμ εωϲ δαυιδ γενεαι δεκατεϲϲαρεϲ και απο δαυιδ εωϲ τηϲ μετοικεϲιαϲ βαβυλωνοϲ γενεαι δεκατεϲϲαρεϲ και απο τηϲ μετοικεϲιαϲ βαβυλωνοϲ εωϲ του χριϲτου γενεαι δεκατεϲϲαρεϲ", "18": "του δε ιηϲου χριϲτου η γεννηϲιϲ ουτωϲ ην μνηϲτευθειϲηϲ γαρ τηϲ μητροϲ αυτου μαριαϲ τω ιωϲηφ πριν η ϲυνελθειν αυτουϲ ευρεθη εν γαϲτρι εχουϲα εκ πνευματοϲ αγιου", "19": "ιωϲηφ δε ο ανηρ αυτηϲ δικαιοϲ ων και μη θελων αυτην παραδειγματιϲαι εβουληθη λαθρα απολυϲαι αυτην", "20": "ταυτα δε αυτου ενθυμηθεντοϲ ιδου αγγελοϲ κυριου κατ οναρ εφανη αυτω λεγων ιωϲηφ υιοϲ δαυιδ μη φοβηθηϲ παραλαβειν μαριαμ την γυναικα ϲου το γαρ εν αυτη γεννηθεν εκ πνευματοϲ εϲτιν αγιου", "21": "τεξεται δε υιον και καλεϲειϲ το ονομα αυτου ιηϲουν αυτοϲ γαρ ϲωϲει τον λαον αυτου απο των αμαρτιων αυτων", "22": "τουτο δε ολον γεγονεν ινα πληρωθη το ρηθεν υπο του κυριου δια του προφητου λεγοντοϲ", "23": "ιδου η παρθενοϲ εν γαϲτρι εξει και τεξεται υιον και καλεϲουϲιν το ονομα αυτου εμμανουηλ ο εϲτιν μεθερμηνευομενον μεθ ημων ο θεοϲ", "24": "διεγερθειϲ δε ο ιωϲηφ απο του υπνου εποιηϲεν ωϲ προϲεταξεν αυτω ο αγγελοϲ κυριου και παρελαβεν την γυναικα αυτου", "25": "και ουκ εγινωϲκεν αυτην εωϲ ου ετεκεν τον υιον αυτηϲ τον πρωτοτοκον και εκαλεϲεν το ονομα αυτου ιηϲουν"}