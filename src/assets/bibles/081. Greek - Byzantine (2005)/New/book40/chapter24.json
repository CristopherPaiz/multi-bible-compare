{"1": "και εξελθων ο ιηϲουϲ επορευετο απο του ιερου και προϲηλθον οι μαθηται αυτου επιδειξαι αυτω ταϲ οικοδομαϲ του ιερου", "2": "ο δε ιηϲουϲ ειπεν αυτοιϲ ου βλεπετε παντα ταυτα αμην λεγω υμιν ου μη αφεθη ωδε λιθοϲ επι λιθον οϲ ου καταλυθηϲεται", "3": "καθημενου δε αυτου επι του ορουϲ των ελαιων προϲηλθον αυτω οι μαθηται κατ ιδιαν λεγοντεϲ ειπε ημιν ποτε ταυτα εϲται και τι το ϲημειον τηϲ ϲηϲ παρουϲιαϲ και τηϲ ϲυντελειαϲ του αιωνοϲ", "4": "και αποκριθειϲ ο ιηϲουϲ ειπεν αυτοιϲ βλεπετε μη τιϲ υμαϲ πλανηϲη", "5": "πολλοι γαρ ελευϲονται επι τω ονοματι μου λεγοντεϲ εγω ειμι ο χριϲτοϲ και πολλουϲ πλανηϲουϲιν", "6": "μελληϲετε δε ακουειν πολεμουϲ και ακοαϲ πολεμων ορατε μη θροειϲθε δει γαρ παντα γενεϲθαι αλλ ουπω εϲτιν το τελοϲ", "7": "εγερθηϲεται γαρ εθνοϲ επι εθνοϲ και βαϲιλεια επι βαϲιλειαν και εϲονται λιμοι και λοιμοι και ϲειϲμοι κατα τοπουϲ", "8": "παντα δε ταυτα αρχη ωδινων", "9": "τοτε παραδωϲουϲιν υμαϲ ειϲ θλιψιν και αποκτενουϲιν υμαϲ και εϲεϲθε μιϲουμενοι υπο παντων των εθνων δια το ονομα μου", "10": "και τοτε ϲκανδαλιϲθηϲονται πολλοι και αλληλουϲ παραδωϲουϲιν και μιϲηϲουϲιν αλληλουϲ", "11": "και πολλοι ψευδοπροφηται εγερθηϲονται και πλανηϲουϲιν πολλουϲ", "12": "και δια το πληθυνθηναι την ανομιαν ψυγηϲεται η αγαπη των πολλων", "13": "ο δε υπομειναϲ ειϲ τελοϲ ουτοϲ ϲωθηϲεται", "14": "και κηρυχθηϲεται τουτο το ευαγγελιον τηϲ βαϲιλειαϲ εν ολη τη οικουμενη ειϲ μαρτυριον παϲιν τοιϲ εθνεϲιν και τοτε ηξει το τελοϲ", "15": "οταν ουν ιδητε το βδελυγμα τηϲ ερημωϲεωϲ το ρηθεν δια δανιηλ του προφητου εϲτωϲ εν τοπω αγιω ο αναγινωϲκων νοειτω", "16": "τοτε οι εν τη ιουδαια φευγετωϲαν επι τα ορη", "17": "ο επι του δωματοϲ μη καταβαινετω αραι τα εκ τηϲ οικιαϲ αυτου", "18": "και ο εν τω αγρω μη επιϲτρεψατω οπιϲω αραι τα ιματια αυτου", "19": "ουαι δε ταιϲ εν γαϲτρι εχουϲαιϲ και ταιϲ θηλαζουϲαιϲ εν εκειναιϲ ταιϲ ημεραιϲ", "20": "προϲευχεϲθε δε ινα μη γενηται η φυγη υμων χειμωνοϲ μηδε ϲαββατω", "21": "εϲται γαρ τοτε θλιψιϲ μεγαλη οια ου γεγονεν απ αρχηϲ κοϲμου εωϲ του νυν ουδ ου μη γενηται", "22": "και ει μη εκολοβωθηϲαν αι ημεραι εκειναι ουκ αν εϲωθη παϲα ϲαρξ δια δε τουϲ εκλεκτουϲ κολοβωθηϲονται αι ημεραι εκειναι", "23": "τοτε εαν τιϲ υμιν ειπη ιδου ωδε ο χριϲτοϲ η ωδε μη πιϲτευϲητε", "24": "εγερθηϲονται γαρ ψευδοχριϲτοι και ψευδοπροφηται και δωϲουϲιν ϲημεια μεγαλα και τερατα ωϲτε πλανηϲαι ει δυνατον και τουϲ εκλεκτουϲ", "25": "ιδου προειρηκα υμιν", "26": "εαν ουν ειπωϲιν υμιν ιδου εν τη ερημω εϲτιν μη εξελθητε ιδου εν τοιϲ ταμειοιϲ μη πιϲτευϲητε", "27": "ωϲπερ γαρ η αϲτραπη εξερχεται απο ανατολων και φαινεται εωϲ δυϲμων ουτωϲ εϲται και η παρουϲια του υιου του ανθρωπου", "28": "οπου γαρ εαν η το πτωμα εκει ϲυναχθηϲονται οι αετοι", "29": "ευθεωϲ δε μετα την θλιψιν των ημερων εκεινων ο ηλιοϲ ϲκοτιϲθηϲεται και η ϲεληνη ου δωϲει το φεγγοϲ αυτηϲ και οι αϲτερεϲ πεϲουνται απο του ουρανου και αι δυναμειϲ των ουρανων ϲαλευθηϲονται", "30": "και τοτε φανηϲεται το ϲημειον του υιου του ανθρωπου εν τω ουρανω και τοτε κοψονται παϲαι αι φυλαι τηϲ γηϲ και οψονται τον υιον του ανθρωπου ερχομενον επι των νεφελων του ουρανου μετα δυναμεωϲ και δοξηϲ πολληϲ", "31": "και αποϲτελει τουϲ αγγελουϲ αυτου μετα ϲαλπιγγοϲ φωνηϲ μεγαληϲ και επιϲυναξουϲιν τουϲ εκλεκτουϲ αυτου εκ των τεϲϲαρων ανεμων απ ακρων ουρανων εωϲ ακρων αυτων", "32": "απο δε τηϲ ϲυκηϲ μαθετε την παραβολην οταν ηδη ο κλαδοϲ αυτηϲ γενηται απαλοϲ και τα φυλλα εκφυη γινωϲκετε οτι εγγυϲ το θεροϲ", "33": "ουτωϲ και υμειϲ οταν ιδητε ταυτα παντα γινωϲκετε οτι εγγυϲ εϲτιν επι θυραιϲ", "34": "αμην λεγω υμιν ου μη παρελθη η γενεα αυτη εωϲ αν παντα ταυτα γενηται", "35": "ο ουρανοϲ και η γη παρελευϲονται οι δε λογοι μου ου μη παρελθωϲιν", "36": "περι δε τηϲ ημεραϲ εκεινηϲ και ωραϲ ουδειϲ οιδεν ουδε οι αγγελοι των ουρανων ει μη ο πατηρ μου μονοϲ", "37": "ωϲπερ δε αι ημεραι του νωε ουτωϲ εϲται και η παρουϲια του υιου του ανθρωπου", "38": "ωϲπερ γαρ ηϲαν εν ταιϲ ημεραιϲ ταιϲ προ του κατακλυϲμου τρωγοντεϲ και πινοντεϲ γαμουντεϲ και εκγαμιζοντεϲ αχρι ηϲ ημεραϲ ειϲηλθεν νωε ειϲ την κιβωτον", "39": "και ουκ εγνωϲαν εωϲ ηλθεν ο κατακλυϲμοϲ και ηρεν απανταϲ ουτωϲ εϲται και η παρουϲια του υιου του ανθρωπου", "40": "τοτε δυο εϲονται εν τω αγρω ο ειϲ παραλαμβανεται και ο ειϲ αφιεται", "41": "δυο αληθουϲαι εν τω μυλωνι μια παραλαμβανεται και μια αφιεται", "42": "γρηγορειτε ουν οτι ουκ οιδατε ποια ωρα ο κυριοϲ υμων ερχεται", "43": "εκεινο δε γινωϲκετε οτι ει ηδει ο οικοδεϲποτηϲ ποια φυλακη ο κλεπτηϲ ερχεται εγρηγορηϲεν αν και ουκ αν ειαϲεν διορυγηναι την οικιαν αυτου", "44": "δια τουτο και υμειϲ γινεϲθε ετοιμοι οτι η ωρα ου δοκειτε ο υιοϲ του ανθρωπου ερχεται", "45": "τιϲ αρα εϲτιν ο πιϲτοϲ δουλοϲ και φρονιμοϲ ον κατεϲτηϲεν ο κυριοϲ αυτου επι τηϲ θεραπειαϲ αυτου του διδοναι αυτοιϲ την τροφην εν καιρω", "46": "μακαριοϲ ο δουλοϲ εκεινοϲ ον ελθων ο κυριοϲ αυτου ευρηϲει ποιουντα ουτωϲ", "47": "αμην λεγω υμιν οτι επι παϲιν τοιϲ υπαρχουϲιν αυτου καταϲτηϲει αυτον", "48": "εαν δε ειπη ο κακοϲ δουλοϲ εκεινοϲ εν τη καρδια αυτου χρονιζει ο κυριοϲ μου ελθειν", "49": "και αρξηται τυπτειν τουϲ ϲυνδουλουϲ εϲθιειν δε και πινειν μετα των μεθυοντων", "50": "ηξει ο κυριοϲ του δουλου εκεινου εν ημερα η ου προϲδοκα και εν ωρα η ου γινωϲκει", "51": "και διχοτομηϲει αυτον και το μεροϲ αυτου μετα των υποκριτων θηϲει εκει εϲται ο κλαυθμοϲ και ο βρυγμοϲ των οδοντων"}