{"1": "μη κρινετε ινα μη κριθητε", "2": "εν ω γαρ κριματι κρινετε κριθηϲεϲθε και εν ω μετρω μετρειτε μετρηθηϲεται υμιν", "3": "τι δε βλεπειϲ το καρφοϲ το εν τω οφθαλμω του αδελφου ϲου την δε εν τω ϲω οφθαλμω δοκον ου κατανοειϲ", "4": "η πωϲ ερειϲ τω αδελφω ϲου αφεϲ εκβαλω το καρφοϲ απο του οφθαλμου ϲου και ιδου η δοκοϲ εν τω οφθαλμω ϲου", "5": "υποκριτα εκβαλε πρωτον την δοκον εκ του οφθαλμου ϲου και τοτε διαβλεψειϲ εκβαλειν το καρφοϲ εκ του οφθαλμου του αδελφου ϲου", "6": "μη δωτε το αγιον τοιϲ κυϲιν μηδε βαλητε τουϲ μαργαριταϲ υμων εμπροϲθεν των χοιρων μηποτε καταπατηϲωϲιν αυτουϲ εν τοιϲ ποϲιν αυτων και ϲτραφεντεϲ ρηξωϲιν υμαϲ", "7": "αιτειτε και δοθηϲεται υμιν ζητειτε και ευρηϲετε κρουετε και ανοιγηϲεται υμιν", "8": "παϲ γαρ ο αιτων λαμβανει και ο ζητων ευριϲκει και τω κρουοντι ανοιγηϲεται", "9": "η τιϲ εϲτιν εξ υμων ανθρωποϲ ον εαν αιτηϲη ο υιοϲ αυτου αρτον μη λιθον επιδωϲει αυτω", "10": "και εαν ιχθυν αιτηϲη μη οφιν επιδωϲει αυτω", "11": "ει ουν υμειϲ πονηροι οντεϲ οιδατε δοματα αγαθα διδοναι τοιϲ τεκνοιϲ υμων ποϲω μαλλον ο πατηρ υμων ο εν τοιϲ ουρανοιϲ δωϲει αγαθα τοιϲ αιτουϲιν αυτον", "12": "παντα ουν οϲα αν θελητε ινα ποιωϲιν υμιν οι ανθρωποι ουτωϲ και υμειϲ ποιειτε αυτοιϲ ουτοϲ γαρ εϲτιν ο νομοϲ και οι προφηται", "13": "ειϲελθετε δια τηϲ ϲτενηϲ πυληϲ οτι πλατεια η πυλη και ευρυχωροϲ η οδοϲ η απαγουϲα ειϲ την απωλειαν και πολλοι ειϲιν οι ειϲερχομενοι δι αυτηϲ", "14": "τι ϲτενη η πυλη και τεθλιμμενη η οδοϲ η απαγουϲα ειϲ την ζωην και ολιγοι ειϲιν οι ευριϲκοντεϲ αυτην", "15": "προϲεχετε δε απο των ψευδοπροφητων οιτινεϲ ερχονται προϲ υμαϲ εν ενδυμαϲιν προβατων εϲωθεν δε ειϲιν λυκοι αρπαγεϲ", "16": "απο των καρπων αυτων επιγνωϲεϲθε αυτουϲ μητι ϲυλλεγουϲιν απο ακανθων ϲταφυλην η απο τριβολων ϲυκα", "17": "ουτωϲ παν δενδρον αγαθον καρπουϲ καλουϲ ποιει το δε ϲαπρον δενδρον καρπουϲ πονηρουϲ ποιει", "18": "ου δυναται δενδρον αγαθον καρπουϲ πονηρουϲ ποιειν ουδε δενδρον ϲαπρον καρπουϲ καλουϲ ποιειν", "19": "παν δενδρον μη ποιουν καρπον καλον εκκοπτεται και ειϲ πυρ βαλλεται", "20": "αρα γε απο των καρπων αυτων επιγνωϲεϲθε αυτουϲ", "21": "ου παϲ ο λεγων μοι κυριε κυριε ειϲελευϲεται ειϲ την βαϲιλειαν των ουρανων αλλ ο ποιων το θελημα του πατροϲ μου του εν ουρανοιϲ", "22": "πολλοι ερουϲιν μοι εν εκεινη τη ημερα κυριε κυριε ου τω ϲω ονοματι προεφητευϲαμεν και τω ϲω ονοματι δαιμονια εξεβαλομεν και τω ϲω ονοματι δυναμειϲ πολλαϲ εποιηϲαμεν", "23": "και τοτε ομολογηϲω αυτοιϲ οτι ουδεποτε εγνων υμαϲ αποχωρειτε απ εμου οι εργαζομενοι την ανομιαν", "24": "παϲ ουν οϲτιϲ ακουει μου τουϲ λογουϲ τουτουϲ και ποιει αυτουϲ ομοιωϲω αυτον ανδρι φρονιμω οϲτιϲ ωκοδομηϲεν την οικιαν αυτου επι την πετραν", "25": "και κατεβη η βροχη και ηλθον οι ποταμοι και επνευϲαν οι ανεμοι και προϲεπεϲον τη οικια εκεινη και ουκ επεϲεν τεθεμελιωτο γαρ επι την πετραν", "26": "και παϲ ο ακουων μου τουϲ λογουϲ τουτουϲ και μη ποιων αυτουϲ ομοιωθηϲεται ανδρι μωρω οϲτιϲ ωκοδομηϲεν την οικιαν αυτου επι την αμμον", "27": "και κατεβη η βροχη και ηλθον οι ποταμοι και επνευϲαν οι ανεμοι και προϲεκοψαν τη οικια εκεινη και επεϲεν και ην η πτωϲιϲ αυτηϲ μεγαλη", "28": "και εγενετο οτε ϲυνετελεϲεν ο ιηϲουϲ τουϲ λογουϲ τουτουϲ εξεπληϲϲοντο οι οχλοι επι τη διδαχη αυτου", "29": "ην γαρ διδαϲκων αυτουϲ ωϲ εξουϲιαν εχων και ουχ ωϲ οι γραμματειϲ"}