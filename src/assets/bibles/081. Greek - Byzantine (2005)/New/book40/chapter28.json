{"1": "οψε δε ϲαββατων τη επιφωϲκουϲη ειϲ μιαν ϲαββατων ηλθεν μαρια η μαγδαληνη και η αλλη μαρια θεωρηϲαι τον ταφον", "2": "και ιδου ϲειϲμοϲ εγενετο μεγαϲ αγγελοϲ γαρ κυριου καταβαϲ εξ ουρανου προϲελθων απεκυλιϲεν τον λιθον απο τηϲ θυραϲ και εκαθητο επανω αυτου", "3": "ην δε η ιδεα αυτου ωϲ αϲτραπη και το ενδυμα αυτου λευκον ωϲει χιων", "4": "απο δε του φοβου αυτου εϲειϲθηϲαν οι τηρουντεϲ και εγενοντο ωϲει νεκροι", "5": "αποκριθειϲ δε ο αγγελοϲ ειπεν ταιϲ γυναιξιν μη φοβειϲθε υμειϲ οιδα γαρ οτι ιηϲουν τον εϲταυρωμενον ζητειτε", "6": "ουκ εϲτιν ωδε ηγερθη γαρ καθωϲ ειπεν δευτε ιδετε τον τοπον οπου εκειτο ο κυριοϲ", "7": "και ταχυ πορευθειϲαι ειπατε τοιϲ μαθηταιϲ αυτου οτι ηγερθη απο των νεκρων και ιδου προαγει υμαϲ ειϲ την γαλιλαιαν εκει αυτον οψεϲθε ιδου ειπον υμιν", "8": "και εξελθουϲαι ταχυ απο του μνημειου μετα φοβου και χαραϲ μεγαληϲ εδραμον απαγγειλαι τοιϲ μαθηταιϲ αυτου", "9": "ωϲ δε επορευοντο απαγγειλαι τοιϲ μαθηταιϲ αυτου και ιδου ιηϲουϲ απηντηϲεν αυταιϲ λεγων χαιρετε αι δε προϲελθουϲαι εκρατηϲαν αυτου τουϲ ποδαϲ και προϲεκυνηϲαν αυτω", "10": "τοτε λεγει αυταιϲ ο ιηϲουϲ μη φοβειϲθε υπαγετε απαγγειλατε τοιϲ αδελφοιϲ μου ινα απελθωϲιν ειϲ την γαλιλαιαν και εκει με οψονται", "11": "πορευομενων δε αυτων ιδου τινεϲ τηϲ κουϲτωδιαϲ ελθοντεϲ ειϲ την πολιν απηγγειλαν τοιϲ αρχιερευϲιν απαντα τα γενομενα", "12": "και ϲυναχθεντεϲ μετα των πρεϲβυτερων ϲυμβουλιον τε λαβοντεϲ αργυρια ικανα εδωκαν τοιϲ ϲτρατιωταιϲ", "13": "λεγοντεϲ ειπατε οτι οι μαθηται αυτου νυκτοϲ ελθοντεϲ εκλεψαν αυτον ημων κοιμωμενων", "14": "και εαν ακουϲθη τουτο επι του ηγεμονοϲ ημειϲ πειϲομεν αυτον και υμαϲ αμεριμνουϲ ποιηϲομεν", "15": "οι δε λαβοντεϲ τα αργυρια εποιηϲαν ωϲ εδιδαχθηϲαν και διεφημιϲθη ο λογοϲ ουτοϲ παρα ιουδαιοιϲ μεχρι τηϲ ϲημερον", "16": "οι δε ενδεκα μαθηται επορευθηϲαν ειϲ την γαλιλαιαν ειϲ το οροϲ ου εταξατο αυτοιϲ ο ιηϲουϲ", "17": "και ιδοντεϲ αυτον προϲεκυνηϲαν αυτω οι δε εδιϲταϲαν", "18": "και προϲελθων ο ιηϲουϲ ελαληϲεν αυτοιϲ λεγων εδοθη μοι παϲα εξουϲια εν ουρανω και επι γηϲ", "19": "πορευθεντεϲ μαθητευϲατε παντα τα εθνη βαπτιζοντεϲ αυτουϲ ειϲ το ονομα του πατροϲ και του υιου και του αγιου πνευματοϲ", "20": "διδαϲκοντεϲ αυτουϲ τηρειν παντα οϲα ενετειλαμην υμιν και ιδου εγω μεθ υμων ειμι παϲαϲ ταϲ ημεραϲ εωϲ τηϲ ϲυντελειαϲ του αιωνοϲ αμην"}