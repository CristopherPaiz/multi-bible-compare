{"1": "και μεθ ημεραϲ εξ παραλαμβανει ο ιηϲουϲ τον πετρον και ιακωβον και ιωαννην τον αδελφον αυτου και αναφερει αυτουϲ ειϲ οροϲ υψηλον κατ ιδιαν", "2": "και μετεμορφωθη εμπροϲθεν αυτων και ελαμψεν το προϲωπον αυτου ωϲ ο ηλιοϲ τα δε ιματια αυτου εγενοντο λευκα ωϲ το φωϲ", "3": "και ιδου ωφθηϲαν αυτοιϲ μωϲηϲ και ηλιαϲ μετ αυτου ϲυλλαλουντεϲ", "4": "αποκριθειϲ δε ο πετροϲ ειπεν τω ιηϲου κυριε καλον εϲτιν ημαϲ ωδε ειναι ει θελειϲ ποιηϲωμεν ωδε τρειϲ ϲκηναϲ ϲοι μιαν και μωϲη μιαν και μιαν ηλια", "5": "ετι αυτου λαλουντοϲ ιδου νεφελη φωτεινη επεϲκιαϲεν αυτουϲ και ιδου φωνη εκ τηϲ νεφεληϲ λεγουϲα ουτοϲ εϲτιν ο υιοϲ μου ο αγαπητοϲ εν ω ευδοκηϲα αυτου ακουετε", "6": "και ακουϲαντεϲ οι μαθηται επεϲον επι προϲωπον αυτων και εφοβηθηϲαν ϲφοδρα", "7": "και προϲελθων ο ιηϲουϲ ηψατο αυτων και ειπεν εγερθητε και μη φοβειϲθε", "8": "επαραντεϲ δε τουϲ οφθαλμουϲ αυτων ουδενα ειδον ει μη τον ιηϲουν μονον", "9": "και καταβαινοντων αυτων εκ του ορουϲ ενετειλατο αυτοιϲ ο ιηϲουϲ λεγων μηδενι ειπητε το οραμα εωϲ ου ο υιοϲ του ανθρωπου εκ νεκρων αναϲτη", "10": "και επηρωτηϲαν αυτον οι μαθηται αυτου λεγοντεϲ τι ουν οι γραμματειϲ λεγουϲιν οτι ηλιαν δει ελθειν πρωτον", "11": "ο δε ιηϲουϲ αποκριθειϲ ειπεν αυτοιϲ ηλιαϲ μεν ερχεται πρωτον και αποκαταϲτηϲει παντα", "12": "λεγω δε υμιν οτι ηλιαϲ ηδη ηλθεν και ουκ επεγνωϲαν αυτον αλλα εποιηϲαν εν αυτω οϲα ηθεληϲαν ουτωϲ και ο υιοϲ του ανθρωπου μελλει παϲχειν υπ αυτων", "13": "τοτε ϲυνηκαν οι μαθηται οτι περι ιωαννου του βαπτιϲτου ειπεν αυτοιϲ", "14": "και ελθοντων αυτων προϲ τον οχλον προϲηλθεν αυτω ανθρωποϲ γονυπετων αυτον", "15": "και λεγων κυριε ελεηϲον μου τον υιον οτι ϲεληνιαζεται και κακωϲ παϲχει πολλακιϲ γαρ πιπτει ειϲ το πυρ και πολλακιϲ ειϲ το υδωρ", "16": "και προϲηνεγκα αυτον τοιϲ μαθηταιϲ ϲου και ουκ ηδυνηθηϲαν αυτον θεραπευϲαι", "17": "αποκριθειϲ δε ο ιηϲουϲ ειπεν ω γενεα απιϲτοϲ και διεϲτραμμενη εωϲ ποτε εϲομαι μεθ υμων εωϲ ποτε ανεξομαι υμων φερετε μοι αυτον ωδε", "18": "και επετιμηϲεν αυτω ο ιηϲουϲ και εξηλθεν απ αυτου το δαιμονιον και εθεραπευθη ο παιϲ απο τηϲ ωραϲ εκεινηϲ", "19": "τοτε προϲελθοντεϲ οι μαθηται τω ιηϲου κατ ιδιαν ειπον δια τι ημειϲ ουκ ηδυνηθημεν εκβαλειν αυτο", "20": "ο δε ιηϲουϲ ειπεν αυτοιϲ δια την απιϲτιαν υμων αμην γαρ λεγω υμιν εαν εχητε πιϲτιν ωϲ κοκκον ϲιναπεωϲ ερειτε τω ορει τουτω μεταβηθι εντευθεν εκει και μεταβηϲεται και ουδεν αδυνατηϲει υμιν", "21": "τουτο δε το γενοϲ ουκ εκπορευεται ει μη εν προϲευχη και νηϲτεια", "22": "αναϲτρεφομενων δε αυτων εν τη γαλιλαια ειπεν αυτοιϲ ο ιηϲουϲ μελλει ο υιοϲ του ανθρωπου παραδιδοϲθαι ειϲ χειραϲ ανθρωπων", "23": "και αποκτενουϲιν αυτον και τη τριτη ημερα εγερθηϲεται και ελυπηθηϲαν ϲφοδρα", "24": "ελθοντων δε αυτων ειϲ καπερναουμ προϲηλθον οι τα διδραχμα λαμβανοντεϲ τω πετρω και ειπον ο διδαϲκαλοϲ υμων ου τελει τα διδραχμα", "25": "λεγει ναι και οτε ειϲηλθεν ειϲ την οικιαν προεφθαϲεν αυτον ο ιηϲουϲ λεγων τι ϲοι δοκει ϲιμων οι βαϲιλειϲ τηϲ γηϲ απο τινων λαμβανουϲιν τελη η κηνϲον απο των υιων αυτων η απο των αλλοτριων", "26": "λεγει αυτω ο πετροϲ απο των αλλοτριων εφη αυτω ο ιηϲουϲ αρα γε ελευθεροι ειϲιν οι υιοι", "27": "ινα δε μη ϲκανδαλιϲωμεν αυτουϲ πορευθειϲ ειϲ την θαλαϲϲαν βαλε αγκιϲτρον και τον αναβαινοντα πρωτον ιχθυν αρον και ανοιξαϲ το ϲτομα αυτου ευρηϲειϲ ϲτατηρα εκεινον λαβων δοϲ αυτοιϲ αντι εμου και ϲου"}