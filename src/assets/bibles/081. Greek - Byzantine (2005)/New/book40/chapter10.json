{"1": "και προϲκαλεϲαμενοϲ τουϲ δωδεκα μαθηταϲ αυτου εδωκεν αυτοιϲ εξουϲιαν πνευματων ακαθαρτων ωϲτε εκβαλλειν αυτα και θεραπευειν παϲαν νοϲον και παϲαν μαλακιαν", "2": "των δε δωδεκα αποϲτολων τα ονοματα εϲτιν ταυτα πρωτοϲ ϲιμων ο λεγομενοϲ πετροϲ και ανδρεαϲ ο αδελφοϲ αυτου ιακωβοϲ ο του ζεβεδαιου και ιωαννηϲ ο αδελφοϲ αυτου", "3": "φιλιπποϲ και βαρθολομαιοϲ θωμαϲ και ματθαιοϲ ο τελωνηϲ ιακωβοϲ ο του αλφαιου και λεββαιοϲ ο επικληθειϲ θαδδαιοϲ", "4": "ϲιμων ο κανανιτηϲ και ιουδαϲ ιϲκαριωτηϲ ο και παραδουϲ αυτον", "5": "τουτουϲ τουϲ δωδεκα απεϲτειλεν ο ιηϲουϲ παραγγειλαϲ αυτοιϲ λεγων ειϲ οδον εθνων μη απελθητε και ειϲ πολιν ϲαμαρειτων μη ειϲελθητε", "6": "πορευεϲθε δε μαλλον προϲ τα προβατα τα απολωλοτα οικου ιϲραηλ", "7": "πορευομενοι δε κηρυϲϲετε λεγοντεϲ οτι ηγγικεν η βαϲιλεια των ουρανων", "8": "αϲθενουνταϲ θεραπευετε λεπρουϲ καθαριζετε δαιμονια εκβαλλετε δωρεαν ελαβετε δωρεαν δοτε", "9": "μη κτηϲηϲθε χρυϲον μηδε αργυρον μηδε χαλκον ειϲ ταϲ ζωναϲ υμων", "10": "μη πηραν ειϲ οδον μηδε δυο χιτωναϲ μηδε υποδηματα μηδε ραβδουϲ αξιοϲ γαρ ο εργατηϲ τηϲ τροφηϲ αυτου εϲτιν", "11": "ειϲ ην δ αν πολιν η κωμην ειϲελθητε εξεταϲατε τιϲ εν αυτη αξιοϲ εϲτιν κακει μεινατε εωϲ αν εξελθητε", "12": "ειϲερχομενοι δε ειϲ την οικιαν αϲπαϲαϲθε αυτην", "13": "και εαν μεν η η οικια αξια ελθετω η ειρηνη υμων επ αυτην εαν δε μη η αξια η ειρηνη υμων προϲ υμαϲ επιϲτραφητω", "14": "και οϲ εαν μη δεξηται υμαϲ μηδε ακουϲη τουϲ λογουϲ υμων εξερχομενοι τηϲ οικιαϲ η τηϲ πολεωϲ εκεινηϲ εκτιναξατε τον κονιορτον των ποδων υμων", "15": "αμην λεγω υμιν ανεκτοτερον εϲται γη ϲοδομων και γομορρων εν ημερα κριϲεωϲ η τη πολει εκεινη", "16": "ιδου εγω αποϲτελλω υμαϲ ωϲ προβατα εν μεϲω λυκων γινεϲθε ουν φρονιμοι ωϲ οι οφειϲ και ακεραιοι ωϲ αι περιϲτεραι", "17": "προϲεχετε δε απο των ανθρωπων παραδωϲουϲιν γαρ υμαϲ ειϲ ϲυνεδρια και εν ταιϲ ϲυναγωγαιϲ αυτων μαϲτιγωϲουϲιν υμαϲ", "18": "και επι ηγεμοναϲ δε και βαϲιλειϲ αχθηϲεϲθε ενεκεν εμου ειϲ μαρτυριον αυτοιϲ και τοιϲ εθνεϲιν", "19": "οταν δε παραδιδωϲιν υμαϲ μη μεριμνηϲητε πωϲ η τι λαληϲητε δοθηϲεται γαρ υμιν εν εκεινη τη ωρα τι λαληϲετε", "20": "ου γαρ υμειϲ εϲτε οι λαλουντεϲ αλλα το πνευμα του πατροϲ υμων το λαλουν εν υμιν", "21": "παραδωϲει δε αδελφοϲ αδελφον ειϲ θανατον και πατηρ τεκνον και επαναϲτηϲονται τεκνα επι γονειϲ και θανατωϲουϲιν αυτουϲ", "22": "και εϲεϲθε μιϲουμενοι υπο παντων δια το ονομα μου ο δε υπομειναϲ ειϲ τελοϲ ουτοϲ ϲωθηϲεται", "23": "οταν δε διωκωϲιν υμαϲ εν τη πολει ταυτη φευγετε ειϲ την αλλην αμην γαρ λεγω υμιν ου μη τελεϲητε ταϲ πολειϲ του ιϲραηλ εωϲ αν ελθη ο υιοϲ του ανθρωπου", "24": "ουκ εϲτιν μαθητηϲ υπερ τον διδαϲκαλον ουδε δουλοϲ υπερ τον κυριον αυτου", "25": "αρκετον τω μαθητη ινα γενηται ωϲ ο διδαϲκαλοϲ αυτου και ο δουλοϲ ωϲ ο κυριοϲ αυτου ει τον οικοδεϲποτην βεελζεβουλ εκαλεϲαν ποϲω μαλλον τουϲ οικειακουϲ αυτου", "26": "μη ουν φοβηθητε αυτουϲ ουδεν γαρ εϲτιν κεκαλυμμενον ο ουκ αποκαλυφθηϲεται και κρυπτον ο ου γνωϲθηϲεται", "27": "ο λεγω υμιν εν τη ϲκοτια ειπατε εν τω φωτι και ο ειϲ το ουϲ ακουετε κηρυξατε επι των δωματων", "28": "και μη φοβειϲθε απο των αποκτενοντων το ϲωμα την δε ψυχην μη δυναμενων αποκτειναι φοβηθητε δε μαλλον τον δυναμενον και την ψυχην και το ϲωμα απολεϲαι εν γεεννη", "29": "ουχι δυο ϲτρουθια αϲϲαριου πωλειται και εν εξ αυτων ου πεϲειται επι την γην ανευ του πατροϲ υμων", "30": "υμων δε και αι τριχεϲ τηϲ κεφαληϲ παϲαι ηριθμημεναι ειϲιν", "31": "μη ουν φοβηθητε πολλων ϲτρουθιων διαφερετε υμειϲ", "32": "παϲ ουν οϲτιϲ ομολογηϲει εν εμοι εμπροϲθεν των ανθρωπων ομολογηϲω καγω εν αυτω εμπροϲθεν του πατροϲ μου του εν ουρανοιϲ", "33": "οϲτιϲ δ αν αρνηϲηται με εμπροϲθεν των ανθρωπων αρνηϲομαι αυτον καγω εμπροϲθεν του πατροϲ μου του εν ουρανοιϲ", "34": "μη νομιϲητε οτι ηλθον βαλειν ειρηνην επι την γην ουκ ηλθον βαλειν ειρηνην αλλα μαχαιραν", "35": "ηλθον γαρ διχαϲαι ανθρωπον κατα του πατροϲ αυτου και θυγατερα κατα τηϲ μητροϲ αυτηϲ και νυμφην κατα τηϲ πενθεραϲ αυτηϲ", "36": "και εχθροι του ανθρωπου οι οικειακοι αυτου", "37": "ο φιλων πατερα η μητερα υπερ εμε ουκ εϲτιν μου αξιοϲ και ο φιλων υιον η θυγατερα υπερ εμε ουκ εϲτιν μου αξιοϲ", "38": "και οϲ ου λαμβανει τον ϲταυρον αυτου και ακολουθει οπιϲω μου ουκ εϲτιν μου αξιοϲ", "39": "ο ευρων την ψυχην αυτου απολεϲει αυτην και ο απολεϲαϲ την ψυχην αυτου ενεκεν εμου ευρηϲει αυτην", "40": "ο δεχομενοϲ υμαϲ εμε δεχεται και ο εμε δεχομενοϲ δεχεται τον αποϲτειλαντα με", "41": "ο δεχομενοϲ προφητην ειϲ ονομα προφητου μιϲθον προφητου ληψεται και ο δεχομενοϲ δικαιον ειϲ ονομα δικαιου μιϲθον δικαιου ληψεται", "42": "και οϲ εαν ποτιϲη ενα των μικρων τουτων ποτηριον ψυχρου μονον ειϲ ονομα μαθητου αμην λεγω υμιν ου μη απολεϲη τον μιϲθον αυτου"}