{"1": "ομοια γαρ εϲτιν η βαϲιλεια των ουρανων ανθρωπω οικοδεϲποτη οϲτιϲ εξηλθεν αμα πρωι μιϲθωϲαϲθαι εργαταϲ ειϲ τον αμπελωνα αυτου", "2": "και ϲυμφωνηϲαϲ μετα των εργατων εκ δηναριου την ημεραν απεϲτειλεν αυτουϲ ειϲ τον αμπελωνα αυτου", "3": "και εξελθων περι τριτην ωραν ειδεν αλλουϲ εϲτωταϲ εν τη αγορα αργουϲ", "4": "και εκεινοιϲ ειπεν υπαγετε και υμειϲ ειϲ τον αμπελωνα και ο εαν η δικαιον δωϲω υμιν", "5": "οι δε απηλθον παλιν εξελθων περι εκτην και ενατην ωραν εποιηϲεν ωϲαυτωϲ", "6": "περι δε την ενδεκατην ωραν εξελθων ευρεν αλλουϲ εϲτωταϲ αργουϲ και λεγει αυτοιϲ τι ωδε εϲτηκατε ολην την ημεραν αργοι", "7": "λεγουϲιν αυτω οτι ουδειϲ ημαϲ εμιϲθωϲατο λεγει αυτοιϲ υπαγετε και υμειϲ ειϲ τον αμπελωνα και ο εαν η δικαιον ληψεϲθε", "8": "οψιαϲ δε γενομενηϲ λεγει ο κυριοϲ του αμπελωνοϲ τω επιτροπω αυτου καλεϲον τουϲ εργαταϲ και αποδοϲ αυτοιϲ τον μιϲθον αρξαμενοϲ απο των εϲχατων εωϲ των πρωτων", "9": "και ελθοντεϲ οι περι την ενδεκατην ωραν ελαβον ανα δηναριον", "10": "ελθοντεϲ δε οι πρωτοι ενομιϲαν οτι πλειονα ληψονται και ελαβον και αυτοι ανα δηναριον", "11": "λαβοντεϲ δε εγογγυζον κατα του οικοδεϲποτου", "12": "λεγοντεϲ οτι ουτοι οι εϲχατοι μιαν ωραν εποιηϲαν και ιϲουϲ ημιν αυτουϲ εποιηϲαϲ τοιϲ βαϲταϲαϲιν το βαροϲ τηϲ ημεραϲ και τον καυϲωνα", "13": "ο δε αποκριθειϲ ειπεν ενι αυτων εταιρε ουκ αδικω ϲε ουχι δηναριου ϲυνεφωνηϲαϲ μοι", "14": "αρον το ϲον και υπαγε θελω δε τουτω τω εϲχατω δουναι ωϲ και ϲοι", "15": "η ουκ εξεϲτιν μοι ποιηϲαι ο θελω εν τοιϲ εμοιϲ ει ο οφθαλμοϲ ϲου πονηροϲ εϲτιν οτι εγω αγαθοϲ ειμι", "16": "ουτωϲ εϲονται οι εϲχατοι πρωτοι και οι πρωτοι εϲχατοι πολλοι γαρ ειϲιν κλητοι ολιγοι δε εκλεκτοι", "17": "και αναβαινων ο ιηϲουϲ ειϲ ιεροϲολυμα παρελαβεν τουϲ δωδεκα μαθηταϲ κατ ιδιαν εν τη οδω και ειπεν αυτοιϲ", "18": "ιδου αναβαινομεν ειϲ ιεροϲολυμα και ο υιοϲ του ανθρωπου παραδοθηϲεται τοιϲ αρχιερευϲιν και γραμματευϲιν και κατακρινουϲιν αυτον θανατω", "19": "και παραδωϲουϲιν αυτον τοιϲ εθνεϲιν ειϲ το εμπαιξαι και μαϲτιγωϲαι και ϲταυρωϲαι και τη τριτη ημερα αναϲτηϲεται", "20": "τοτε προϲηλθεν αυτω η μητηρ των υιων ζεβεδαιου μετα των υιων αυτηϲ προϲκυνουϲα και αιτουϲα τι παρ αυτου", "21": "ο δε ειπεν αυτη τι θελειϲ λεγει αυτω ειπε ινα καθιϲωϲιν ουτοι οι δυο υιοι μου ειϲ εκ δεξιων ϲου και ειϲ εξ ευωνυμων ϲου εν τη βαϲιλεια ϲου", "22": "αποκριθειϲ δε ο ιηϲουϲ ειπεν ουκ οιδατε τι αιτειϲθε δυναϲθε πιειν το ποτηριον ο εγω μελλω πινειν η το βαπτιϲμα ο εγω βαπτιζομαι βαπτιϲθηναι λεγουϲιν αυτω δυναμεθα", "23": "και λεγει αυτοιϲ το μεν ποτηριον μου πιεϲθε και το βαπτιϲμα ο εγω βαπτιζομαι βαπτιϲθηϲεϲθε το δε καθιϲαι εκ δεξιων μου και εξ ευωνυμων μου ουκ εϲτιν εμον δουναι αλλ οιϲ ητοιμαϲται υπο του πατροϲ μου", "24": "και ακουϲαντεϲ οι δεκα ηγανακτηϲαν περι των δυο αδελφων", "25": "ο δε ιηϲουϲ προϲκαλεϲαμενοϲ αυτουϲ ειπεν οιδατε οτι οι αρχοντεϲ των εθνων κατακυριευουϲιν αυτων και οι μεγαλοι κατεξουϲιαζουϲιν αυτων", "26": "ουχ ουτωϲ δε εϲται εν υμιν αλλ οϲ εαν θελη εν υμιν μεγαϲ γενεϲθαι εϲται υμων διακονοϲ", "27": "και οϲ εαν θελη εν υμιν ειναι πρωτοϲ εϲτω υμων δουλοϲ", "28": "ωϲπερ ο υιοϲ του ανθρωπου ουκ ηλθεν διακονηθηναι αλλα διακονηϲαι και δουναι την ψυχην αυτου λυτρον αντι πολλων", "29": "και εκπορευομενων αυτων απο ιεριχω ηκολουθηϲεν αυτω οχλοϲ πολυϲ", "30": "και ιδου δυο τυφλοι καθημενοι παρα την οδον ακουϲαντεϲ οτι ιηϲουϲ παραγει εκραξαν λεγοντεϲ ελεηϲον ημαϲ κυριε υιοϲ δαυιδ", "31": "ο δε οχλοϲ επετιμηϲεν αυτοιϲ ινα ϲιωπηϲωϲιν οι δε μειζον εκραζον λεγοντεϲ ελεηϲον ημαϲ κυριε υιοϲ δαυιδ", "32": "και ϲταϲ ο ιηϲουϲ εφωνηϲεν αυτουϲ και ειπεν τι θελετε ποιηϲω υμιν", "33": "λεγουϲιν αυτω κυριε ινα ανοιχθωϲιν ημων οι οφθαλμοι", "34": "ϲπλαγχνιϲθειϲ δε ο ιηϲουϲ ηψατο των οφθαλμων αυτων και ευθεωϲ ανεβλεψαν αυτων οι οφθαλμοι και ηκολουθηϲαν αυτω"}