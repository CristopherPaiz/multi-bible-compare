{"1": "και προϲελθοντεϲ οι φαριϲαιοι και ϲαδδουκαιοι πειραζοντεϲ επηρωτηϲαν αυτον ϲημειον εκ του ουρανου επιδειξαι αυτοιϲ", "2": "ο δε αποκριθειϲ ειπεν αυτοιϲ οψιαϲ γενομενηϲ λεγετε ευδια πυρραζει γαρ ο ουρανοϲ", "3": "και πρωι ϲημερον χειμων πυρραζει γαρ ϲτυγναζων ο ουρανοϲ υποκριται το μεν προϲωπον του ουρανου γινωϲκετε διακρινειν τα δε ϲημεια των καιρων ου δυναϲθε", "4": "γενεα πονηρα και μοιχαλιϲ ϲημειον επιζητει και ϲημειον ου δοθηϲεται αυτη ει μη το ϲημειον ιωνα του προφητου και καταλιπων αυτουϲ απηλθεν", "5": "και ελθοντεϲ οι μαθηται αυτου ειϲ το περαν επελαθοντο αρτουϲ λαβειν", "6": "ο δε ιηϲουϲ ειπεν αυτοιϲ ορατε και προϲεχετε απο τηϲ ζυμηϲ των φαριϲαιων και ϲαδδουκαιων", "7": "οι δε διελογιζοντο εν εαυτοιϲ λεγοντεϲ οτι αρτουϲ ουκ ελαβομεν", "8": "γνουϲ δε ο ιηϲουϲ ειπεν αυτοιϲ τι διαλογιζεϲθε εν εαυτοιϲ ολιγοπιϲτοι οτι αρτουϲ ουκ ελαβετε", "9": "ουπω νοειτε ουδε μνημονευετε τουϲ πεντε αρτουϲ των πεντακιϲχιλιων και ποϲουϲ κοφινουϲ ελαβετε", "10": "ουδε τουϲ επτα αρτουϲ των τετρακιϲχιλιων και ποϲαϲ ϲπυριδαϲ ελαβετε", "11": "πωϲ ου νοειτε οτι ου περι αρτου ειπον υμιν προϲεχειν απο τηϲ ζυμηϲ των φαριϲαιων και ϲαδδουκαιων", "12": "τοτε ϲυνηκαν οτι ουκ ειπεν προϲεχειν απο τηϲ ζυμηϲ του αρτου αλλα απο τηϲ διδαχηϲ των φαριϲαιων και ϲαδδουκαιων", "13": "ελθων δε ο ιηϲουϲ ειϲ τα μερη καιϲαρειαϲ τηϲ φιλιππου ηρωτα τουϲ μαθηταϲ αυτου λεγων τινα με λεγουϲιν οι ανθρωποι ειναι τον υιον του ανθρωπου", "14": "οι δε ειπον οι μεν ιωαννην τον βαπτιϲτην αλλοι δε ηλιαν ετεροι δε ιερεμιαν η ενα των προφητων", "15": "λεγει αυτοιϲ υμειϲ δε τινα με λεγετε ειναι", "16": "αποκριθειϲ δε ϲιμων πετροϲ ειπεν ϲυ ει ο χριϲτοϲ ο υιοϲ του θεου του ζωντοϲ", "17": "και αποκριθειϲ ο ιηϲουϲ ειπεν αυτω μακαριοϲ ει ϲιμων βαριωνα οτι ϲαρξ και αιμα ουκ απεκαλυψεν ϲοι αλλ ο πατηρ μου ο εν τοιϲ ουρανοιϲ", "18": "καγω δε ϲοι λεγω οτι ϲυ ει πετροϲ και επι ταυτη τη πετρα οικοδομηϲω μου την εκκληϲιαν και πυλαι αδου ου κατιϲχυϲουϲιν αυτηϲ", "19": "και δωϲω ϲοι ταϲ κλειϲ τηϲ βαϲιλειαϲ των ουρανων και ο εαν δηϲηϲ επι τηϲ γηϲ εϲται δεδεμενον εν τοιϲ ουρανοιϲ και ο εαν λυϲηϲ επι τηϲ γηϲ εϲται λελυμενον εν τοιϲ ουρανοιϲ", "20": "τοτε διεϲτειλατο τοιϲ μαθηταιϲ αυτου ινα μηδενι ειπωϲιν οτι αυτοϲ εϲτιν ιηϲουϲ ο χριϲτοϲ", "21": "απο τοτε ηρξατο ο ιηϲουϲ δεικνυειν τοιϲ μαθηταιϲ αυτου οτι δει αυτον απελθειν ειϲ ιεροϲολυμα και πολλα παθειν απο των πρεϲβυτερων και αρχιερεων και γραμματεων και αποκτανθηναι και τη τριτη ημερα εγερθηναι", "22": "και προϲλαβομενοϲ αυτον ο πετροϲ ηρξατο επιτιμαν αυτω λεγων ιλεωϲ ϲοι κυριε ου μη εϲται ϲοι τουτο", "23": "ο δε ϲτραφειϲ ειπεν τω πετρω υπαγε οπιϲω μου ϲατανα ϲκανδαλον μου ει οτι ου φρονειϲ τα του θεου αλλα τα των ανθρωπων", "24": "τοτε ο ιηϲουϲ ειπεν τοιϲ μαθηταιϲ αυτου ει τιϲ θελει οπιϲω μου ελθειν απαρνηϲαϲθω εαυτον και αρατω τον ϲταυρον αυτου και ακολουθειτω μοι", "25": "οϲ γαρ αν θελη την ψυχην αυτου ϲωϲαι απολεϲει αυτην οϲ δ αν απολεϲη την ψυχην αυτου ενεκεν εμου ευρηϲει αυτην", "26": "τι γαρ ωφελειται ανθρωποϲ εαν τον κοϲμον ολον κερδηϲη την δε ψυχην αυτου ζημιωθη η τι δωϲει ανθρωποϲ ανταλλαγμα τηϲ ψυχηϲ αυτου", "27": "μελλει γαρ ο υιοϲ του ανθρωπου ερχεϲθαι εν τη δοξη του πατροϲ αυτου μετα των αγγελων αυτου και τοτε αποδωϲει εκαϲτω κατα την πραξιν αυτου", "28": "αμην λεγω υμιν ειϲιν τινεϲ ωδε εϲτωτεϲ οιτινεϲ ου μη γευϲωνται θανατου εωϲ αν ιδωϲιν τον υιον του ανθρωπου ερχομενον εν τη βαϲιλεια αυτου"}