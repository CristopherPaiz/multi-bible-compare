{"1": "γνωριζω δε υμιν αδελφοι το ευαγγελιον ο ευηγγελιϲαμην υμιν ο και παρελαβετε εν ω και εϲτηκατε", "2": "δι ου και ϲωζεϲθε τινι λογω ευηγγελιϲαμην υμιν ει κατεχετε εκτοϲ ει μη εικη επιϲτευϲατε", "3": "παρεδωκα γαρ υμιν εν πρωτοιϲ ο και παρελαβον οτι χριϲτοϲ απεθανεν υπερ των αμαρτιων ημων κατα ταϲ γραφαϲ", "4": "και οτι εταφη και οτι εγηγερται τη τριτη ημερα κατα ταϲ γραφαϲ", "5": "και οτι ωφθη κηφα ειτα τοιϲ δωδεκα", "6": "επειτα ωφθη επανω πεντακοϲιοιϲ αδελφοιϲ εφαπαξ εξ ων οι πλειουϲ μενουϲιν εωϲ αρτι τινεϲ δε και εκοιμηθηϲαν", "7": "επειτα ωφθη ιακωβω ειτα τοιϲ αποϲτολοιϲ παϲιν", "8": "εϲχατον δε παντων ωϲπερει τω εκτρωματι ωφθη καμοι", "9": "εγω γαρ ειμι ο ελαχιϲτοϲ των αποϲτολων οϲ ουκ ειμι ικανοϲ καλειϲθαι αποϲτολοϲ διοτι εδιωξα την εκκληϲιαν του θεου", "10": "χαριτι δε θεου ειμι ο ειμι και η χαριϲ αυτου η ειϲ εμε ου κενη εγενηθη αλλα περιϲϲοτερον αυτων παντων εκοπιαϲα ουκ εγω δε αλλ η χαριϲ του θεου η ϲυν εμοι", "11": "ειτε ουν εγω ειτε εκεινοι ουτωϲ κηρυϲϲομεν και ουτωϲ επιϲτευϲατε", "12": "ει δε χριϲτοϲ κηρυϲϲεται οτι εκ νεκρων εγηγερται πωϲ λεγουϲιν τινεϲ εν υμιν οτι αναϲταϲιϲ νεκρων ουκ εϲτιν", "13": "ει δε αναϲταϲιϲ νεκρων ουκ εϲτιν ουδε χριϲτοϲ εγηγερται", "14": "ει δε χριϲτοϲ ουκ εγηγερται κενον αρα το κηρυγμα ημων κενη δε και η πιϲτιϲ υμων", "15": "ευριϲκομεθα δε και ψευδομαρτυρεϲ του θεου οτι εμαρτυρηϲαμεν κατα του θεου οτι ηγειρεν τον χριϲτον ον ουκ ηγειρεν ειπερ αρα νεκροι ουκ εγειρονται", "16": "ει γαρ νεκροι ουκ εγειρονται ουδε χριϲτοϲ εγηγερται", "17": "ει δε χριϲτοϲ ουκ εγηγερται ματαια η πιϲτιϲ υμων ετι εϲτε εν ταιϲ αμαρτιαιϲ υμων", "18": "αρα και οι κοιμηθεντεϲ εν χριϲτω απωλοντο", "19": "ει εν τη ζωη ταυτη ηλπικοτεϲ εϲμεν εν χριϲτω μονον ελεεινοτεροι παντων ανθρωπων εϲμεν", "20": "νυνι δε χριϲτοϲ εγηγερται εκ νεκρων απαρχη των κεκοιμημενων εγενετο", "21": "επειδη γαρ δι ανθρωπου ο θανατοϲ και δι ανθρωπου αναϲταϲιϲ νεκρων", "22": "ωϲπερ γαρ εν τω αδαμ παντεϲ αποθνηϲκουϲιν ουτωϲ και εν τω χριϲτω παντεϲ ζωοποιηθηϲονται", "23": "εκαϲτοϲ δε εν τω ιδιω ταγματι απαρχη χριϲτοϲ επειτα οι του χριϲτου εν τη παρουϲια αυτου", "24": "ειτα το τελοϲ οταν παραδω την βαϲιλειαν τω θεω και πατρι οταν καταργηϲη παϲαν αρχην και παϲαν εξουϲιαν και δυναμιν", "25": "δει γαρ αυτον βαϲιλευειν αχρι ου αν θη πανταϲ τουϲ εχθρουϲ υπο τουϲ ποδαϲ αυτου", "26": "εϲχατοϲ εχθροϲ καταργειται ο θανατοϲ", "27": "παντα γαρ υπεταξεν υπο τουϲ ποδαϲ αυτου οταν δε ειπη οτι παντα υποτετακται δηλον οτι εκτοϲ του υποταξαντοϲ αυτω τα παντα", "28": "οταν δε υποταγη αυτω τα παντα τοτε και αυτοϲ ο υιοϲ υποταγηϲεται τω υποταξαντι αυτω τα παντα ινα η ο θεοϲ τα παντα εν παϲιν", "29": "επει τι ποιηϲουϲιν οι βαπτιζομενοι υπερ των νεκρων ει ολωϲ νεκροι ουκ εγειρονται τι και βαπτιζονται υπερ των νεκρων", "30": "τι και ημειϲ κινδυνευομεν παϲαν ωραν", "31": "καθ ημεραν αποθνηϲκω νη την υμετεραν καυχηϲιν ην εχω εν χριϲτω ιηϲου τω κυριω ημων", "32": "ει κατα ανθρωπον εθηριομαχηϲα εν εφεϲω τι μοι το οφελοϲ ει νεκροι ουκ εγειρονται φαγωμεν και πιωμεν αυριον γαρ αποθνηϲκομεν", "33": "μη πλαναϲθε φθειρουϲιν ηθη χρηϲτα ομιλιαι κακαι", "34": "εκνηψατε δικαιωϲ και μη αμαρτανετε αγνωϲιαν γαρ θεου τινεϲ εχουϲιν προϲ εντροπην υμιν λεγω", "35": "αλλ ερει τιϲ πωϲ εγειρονται οι νεκροι ποιω δε ϲωματι ερχονται", "36": "αφρον ϲυ ο ϲπειρειϲ ου ζωοποιειται εαν μη αποθανη", "37": "και ο ϲπειρειϲ ου το ϲωμα το γενηϲομενον ϲπειρειϲ αλλα γυμνον κοκκον ει τυχοι ϲιτου η τινοϲ των λοιπων", "38": "ο δε θεοϲ αυτω διδωϲιν ϲωμα καθωϲ ηθεληϲεν και εκαϲτω των ϲπερματων το ιδιον ϲωμα", "39": "ου παϲα ϲαρξ η αυτη ϲαρξ αλλα αλλη μεν ανθρωπων αλλη δε ϲαρξ κτηνων αλλη δε ιχθυων αλλη δε πτηνων", "40": "και ϲωματα επουρανια και ϲωματα επιγεια αλλ ετερα μεν η των επουρανιων δοξα ετερα δε η των επιγειων", "41": "αλλη δοξα ηλιου και αλλη δοξα ϲεληνηϲ και αλλη δοξα αϲτερων αϲτηρ γαρ αϲτεροϲ διαφερει εν δοξη", "42": "ουτωϲ και η αναϲταϲιϲ των νεκρων ϲπειρεται εν φθορα εγειρεται εν αφθαρϲια", "43": "ϲπειρεται εν ατιμια εγειρεται εν δοξη ϲπειρεται εν αϲθενεια εγειρεται εν δυναμει", "44": "ϲπειρεται ϲωμα ψυχικον εγειρεται ϲωμα πνευματικον εϲτιν ϲωμα ψυχικον και εϲτιν ϲωμα πνευματικον", "45": "ουτωϲ και γεγραπται εγενετο ο πρωτοϲ ανθρωποϲ αδαμ ειϲ ψυχην ζωϲαν ο εϲχατοϲ αδαμ ειϲ πνευμα ζωοποιουν", "46": "αλλ ου πρωτον το πνευματικον αλλα το ψυχικον επειτα το πνευματικον", "47": "ο πρωτοϲ ανθρωποϲ εκ γηϲ χοικοϲ ο δευτεροϲ ανθρωποϲ ο κυριοϲ εξ ουρανου", "48": "οιοϲ ο χοικοϲ τοιουτοι και οι χοικοι και οιοϲ ο επουρανιοϲ τοιουτοι και οι επουρανιοι", "49": "και καθωϲ εφορεϲαμεν την εικονα του χοικου φορεϲωμεν και την εικονα του επουρανιου", "50": "τουτο δε φημι αδελφοι οτι ϲαρξ και αιμα βαϲιλειαν θεου κληρονομηϲαι ου δυνανται ουδε η φθορα την αφθαρϲιαν κληρονομει", "51": "ιδου μυϲτηριον υμιν λεγω παντεϲ μεν ου κοιμηθηϲομεθα παντεϲ δε αλλαγηϲομεθα", "52": "εν ατομω εν ριπη οφθαλμου εν τη εϲχατη ϲαλπιγγι ϲαλπιϲει γαρ και οι νεκροι εγερθηϲονται αφθαρτοι και ημειϲ αλλαγηϲομεθα", "53": "δει γαρ το φθαρτον τουτο ενδυϲαϲθαι αφθαρϲιαν και το θνητον τουτο ενδυϲαϲθαι αθαναϲιαν", "54": "οταν δε το φθαρτον τουτο ενδυϲηται αφθαρϲιαν και το θνητον τουτο ενδυϲηται αθαναϲιαν τοτε γενηϲεται ο λογοϲ ο γεγραμμενοϲ κατεποθη ο θανατοϲ ειϲ νικοϲ", "55": "που ϲου θανατε το κεντρον που ϲου αδη το νικοϲ", "56": "το δε κεντρον του θανατου η αμαρτια η δε δυναμιϲ τηϲ αμαρτιαϲ ο νομοϲ", "57": "τω δε θεω χαριϲ τω διδοντι ημιν το νικοϲ δια του κυριου ημων ιηϲου χριϲτου", "58": "ωϲτε αδελφοι μου αγαπητοι εδραιοι γινεϲθε αμετακινητοι περιϲϲευοντεϲ εν τω εργω του κυριου παντοτε ειδοτεϲ οτι ο κοποϲ υμων ουκ εϲτιν κενοϲ εν κυριω"}