{"1": "μιμηται μου γινεϲθε καθωϲ καγω χριϲτου", "2": "επαινω δε υμαϲ αδελφοι οτι παντα μου μεμνηϲθε και καθωϲ παρεδωκα υμιν ταϲ παραδοϲειϲ κατεχετε", "3": "θελω δε υμαϲ ειδεναι οτι παντοϲ ανδροϲ η κεφαλη ο χριϲτοϲ εϲτιν κεφαλη δε γυναικοϲ ο ανηρ κεφαλη δε χριϲτου ο θεοϲ", "4": "παϲ ανηρ προϲευχομενοϲ η προφητευων κατα κεφαληϲ εχων καταιϲχυνει την κεφαλην αυτου", "5": "παϲα δε γυνη προϲευχομενη η προφητευουϲα ακατακαλυπτω τη κεφαλη καταιϲχυνει την κεφαλην εαυτηϲ εν γαρ εϲτιν και το αυτο τη εξυρημενη", "6": "ει γαρ ου κατακαλυπτεται γυνη και κειραϲθω ει δε αιϲχρον γυναικι το κειραϲθαι η ξυραϲθαι κατακαλυπτεϲθω", "7": "ανηρ μεν γαρ ουκ οφειλει κατακαλυπτεϲθαι την κεφαλην εικων και δοξα θεου υπαρχων γυνη δε δοξα ανδροϲ εϲτιν", "8": "ου γαρ εϲτιν ανηρ εκ γυναικοϲ αλλα γυνη εξ ανδροϲ", "9": "και γαρ ουκ εκτιϲθη ανηρ δια την γυναικα αλλα γυνη δια τον ανδρα", "10": "δια τουτο οφειλει η γυνη εξουϲιαν εχειν επι τηϲ κεφαληϲ δια τουϲ αγγελουϲ", "11": "πλην ουτε ανηρ χωριϲ γυναικοϲ ουτε γυνη χωριϲ ανδροϲ εν κυριω", "12": "ωϲπερ γαρ η γυνη εκ του ανδροϲ ουτωϲ και ο ανηρ δια τηϲ γυναικοϲ τα δε παντα εκ του θεου", "13": "εν υμιν αυτοιϲ κρινατε πρεπον εϲτιν γυναικα ακατακαλυπτον τω θεω προϲευχεϲθαι", "14": "η ουδε αυτη η φυϲιϲ διδαϲκει υμαϲ οτι ανηρ μεν εαν κομα ατιμια αυτω εϲτιν", "15": "γυνη δε εαν κομα δοξα αυτη εϲτιν οτι η κομη αντι περιβολαιου δεδοται", "16": "ει δε τιϲ δοκει φιλονεικοϲ ειναι ημειϲ τοιαυτην ϲυνηθειαν ουκ εχομεν ουδε αι εκκληϲιαι του θεου", "17": "τουτο δε παραγγελλων ουκ επαινω οτι ουκ ειϲ το κρειττον αλλ ειϲ το ηττον ϲυνερχεϲθε", "18": "πρωτον μεν γαρ ϲυνερχομενων υμων εν εκκληϲια ακουω ϲχιϲματα εν υμιν υπαρχειν και μεροϲ τι πιϲτευω", "19": "δει γαρ και αιρεϲειϲ εν υμιν ειναι ινα οι δοκιμοι φανεροι γενωνται εν υμιν", "20": "ϲυνερχομενων ουν υμων επι το αυτο ουκ εϲτιν κυριακον δειπνον φαγειν", "21": "εκαϲτοϲ γαρ το ιδιον δειπνον προλαμβανει εν τω φαγειν και οϲ μεν πεινα οϲ δε μεθυει", "22": "μη γαρ οικιαϲ ουκ εχετε ειϲ το εϲθιειν και πινειν η τηϲ εκκληϲιαϲ του θεου καταφρονειτε και καταιϲχυνετε τουϲ μη εχονταϲ τι υμιν ειπω επαινεϲω υμαϲ εν τουτω ουκ επαινω", "23": "εγω γαρ παρελαβον απο του κυριου ο και παρεδωκα υμιν οτι ο κυριοϲ ιηϲουϲ εν τη νυκτι η παρεδιδοτο ελαβεν αρτον", "24": "και ευχαριϲτηϲαϲ εκλαϲεν και ειπεν λαβετε φαγετε τουτο μου εϲτιν το ϲωμα το υπερ υμων κλωμενον τουτο ποιειτε ειϲ την εμην αναμνηϲιν", "25": "ωϲαυτωϲ και το ποτηριον μετα το δειπνηϲαι λεγων τουτο το ποτηριον η καινη διαθηκη εϲτιν εν τω εμω αιματι τουτο ποιειτε οϲακιϲ αν πινητε ειϲ την εμην αναμνηϲιν", "26": "οϲακιϲ γαρ αν εϲθιητε τον αρτον τουτον και το ποτηριον τουτο πινητε τον θανατον του κυριου καταγγελλετε αχρι ου αν ελθη", "27": "ωϲτε οϲ αν εϲθιη τον αρτον τουτον η πινη το ποτηριον του κυριου αναξιωϲ του κυριου ενοχοϲ εϲται του ϲωματοϲ και του αιματοϲ του κυριου", "28": "δοκιμαζετω δε ανθρωποϲ εαυτον και ουτωϲ εκ του αρτου εϲθιετω και εκ του ποτηριου πινετω", "29": "ο γαρ εϲθιων και πινων αναξιωϲ κριμα εαυτω εϲθιει και πινει μη διακρινων το ϲωμα του κυριου", "30": "δια τουτο εν υμιν πολλοι αϲθενειϲ και αρρωϲτοι και κοιμωνται ικανοι", "31": "ει γαρ εαυτουϲ διεκρινομεν ουκ αν εκρινομεθα", "32": "κρινομενοι δε υπο κυριου παιδευομεθα ινα μη ϲυν τω κοϲμω κατακριθωμεν", "33": "ωϲτε αδελφοι μου ϲυνερχομενοι ειϲ το φαγειν αλληλουϲ εκδεχεϲθε", "34": "ει δε τιϲ πεινα εν οικω εϲθιετω ινα μη ειϲ κριμα ϲυνερχηϲθε τα δε λοιπα ωϲ αν ελθω διαταξομαι"}