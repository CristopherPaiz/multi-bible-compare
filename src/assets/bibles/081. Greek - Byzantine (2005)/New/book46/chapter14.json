{"1": "διωκετε την αγαπην ζηλουτε δε τα πνευματικα μαλλον δε ινα προφητευητε", "2": "ο γαρ λαλων γλωϲϲη ουκ ανθρωποιϲ λαλει αλλα τω θεω ουδειϲ γαρ ακουει πνευματι δε λαλει μυϲτηρια", "3": "ο δε προφητευων ανθρωποιϲ λαλει οικοδομην και παρακληϲιν και παραμυθιαν", "4": "ο λαλων γλωϲϲη εαυτον οικοδομει ο δε προφητευων εκκληϲιαν οικοδομει", "5": "θελω δε πανταϲ υμαϲ λαλειν γλωϲϲαιϲ μαλλον δε ινα προφητευητε μειζων γαρ ο προφητευων η ο λαλων γλωϲϲαιϲ εκτοϲ ει μη διερμηνευει ινα η εκκληϲια οικοδομην λαβη", "6": "νυνι δε αδελφοι εαν ελθω προϲ υμαϲ γλωϲϲαιϲ λαλων τι υμαϲ ωφεληϲω εαν μη υμιν λαληϲω η εν αποκαλυψει η εν γνωϲει η εν προφητεια η εν διδαχη", "7": "ομωϲ τα αψυχα φωνην διδοντα ειτε αυλοϲ ειτε κιθαρα εαν διαϲτολην τοιϲ φθογγοιϲ μη διδω πωϲ γνωϲθηϲεται το αυλουμενον η το κιθαριζομενον", "8": "και γαρ εαν αδηλον φωνην ϲαλπιγξ δω τιϲ παραϲκευαϲεται ειϲ πολεμον", "9": "ουτωϲ και υμειϲ δια τηϲ γλωϲϲηϲ εαν μη ευϲημον λογον δωτε πωϲ γνωϲθηϲεται το λαλουμενον εϲεϲθε γαρ ειϲ αερα λαλουντεϲ", "10": "τοϲαυτα ει τυχοι γενη φωνων εϲτιν εν κοϲμω και ουδεν αυτων αφωνον", "11": "εαν ουν μη ειδω την δυναμιν τηϲ φωνηϲ εϲομαι τω λαλουντι βαρβαροϲ και ο λαλων εν εμοι βαρβαροϲ", "12": "ουτωϲ και υμειϲ επει ζηλωται εϲτε πνευματων προϲ την οικοδομην τηϲ εκκληϲιαϲ ζητειτε ινα περιϲϲευητε", "13": "διοπερ ο λαλων γλωϲϲη προϲευχεϲθω ινα διερμηνευη", "14": "εαν γαρ προϲευχωμαι γλωϲϲη το πνευμα μου προϲευχεται ο δε νουϲ μου ακαρποϲ εϲτιν", "15": "τι ουν εϲτιν προϲευξομαι τω πνευματι προϲευξομαι δε και τω νοι ψαλω τω πνευματι ψαλω δε και τω νοι", "16": "επει εαν ευλογηϲηϲ τω πνευματι ο αναπληρων τον τοπον του ιδιωτου πωϲ ερει το αμην επι τη ϲη ευχαριϲτια επειδη τι λεγειϲ ουκ οιδεν", "17": "ϲυ μεν γαρ καλωϲ ευχαριϲτειϲ αλλ ο ετεροϲ ουκ οικοδομειται", "18": "ευχαριϲτω τω θεω μου παντων υμων μαλλον γλωϲϲαιϲ λαλων", "19": "αλλ εν εκκληϲια θελω πεντε λογουϲ δια του νοοϲ μου λαληϲαι ινα και αλλουϲ κατηχηϲω η μυριουϲ λογουϲ εν γλωϲϲη", "20": "αδελφοι μη παιδια γινεϲθε ταιϲ φρεϲιν αλλα τη κακια νηπιαζετε ταιϲ δε φρεϲιν τελειοι γινεϲθε", "21": "εν τω νομω γεγραπται οτι εν ετερογλωϲϲοιϲ και εν χειλεϲιν ετεροιϲ λαληϲω τω λαω τουτω και ουδ ουτωϲ ειϲακουϲονται μου λεγει κυριοϲ", "22": "ωϲτε αι γλωϲϲαι ειϲ ϲημειον ειϲιν ου τοιϲ πιϲτευουϲιν αλλα τοιϲ απιϲτοιϲ η δε προφητεια ου τοιϲ απιϲτοιϲ αλλα τοιϲ πιϲτευουϲιν", "23": "εαν ουν ϲυνελθη η εκκληϲια ολη επι το αυτο και παντεϲ γλωϲϲαιϲ λαλωϲιν ειϲελθωϲιν δε ιδιωται η απιϲτοι ουκ ερουϲιν οτι μαινεϲθε", "24": "εαν δε παντεϲ προφητευωϲιν ειϲελθη δε τιϲ απιϲτοϲ η ιδιωτηϲ ελεγχεται υπο παντων ανακρινεται υπο παντων", "25": "και ουτωϲ τα κρυπτα τηϲ καρδιαϲ αυτου φανερα γινεται και ουτωϲ πεϲων επι προϲωπον προϲκυνηϲει τω θεω απαγγελλων οτι ο θεοϲ οντωϲ εν υμιν εϲτιν", "26": "τι ουν εϲτιν αδελφοι οταν ϲυνερχηϲθε εκαϲτοϲ υμων ψαλμον εχει διδαχην εχει γλωϲϲαν εχει αποκαλυψιν εχει ερμηνειαν εχει παντα προϲ οικοδομην γινεϲθω", "27": "ειτε γλωϲϲη τιϲ λαλει κατα δυο η το πλειϲτον τρειϲ και ανα μεροϲ και ειϲ διερμηνευετω", "28": "εαν δε μη η διερμηνευτηϲ ϲιγατω εν εκκληϲια εαυτω δε λαλειτω και τω θεω", "29": "προφηται δε δυο η τρειϲ λαλειτωϲαν και οι αλλοι διακρινετωϲαν", "30": "εαν δε αλλω αποκαλυφθη καθημενω ο πρωτοϲ ϲιγατω", "31": "δυναϲθε γαρ καθ ενα παντεϲ προφητευειν ινα παντεϲ μανθανωϲιν και παντεϲ παρακαλωνται", "32": "και πνευματα προφητων προφηταιϲ υποταϲϲεται", "33": "ου γαρ εϲτιν ακαταϲταϲιαϲ ο θεοϲ αλλα ειρηνηϲ ωϲ εν παϲαιϲ ταιϲ εκκληϲιαιϲ των αγιων", "34": "αι γυναικεϲ υμων εν ταιϲ εκκληϲιαιϲ ϲιγατωϲαν ου γαρ επιτετραπται αυταιϲ λαλειν αλλ υποταϲϲεϲθαι καθωϲ και ο νομοϲ λεγει", "35": "ει δε τι μαθειν θελουϲιν εν οικω τουϲ ιδιουϲ ανδραϲ επερωτατωϲαν αιϲχρον γαρ εϲτιν γυναιξιν εν εκκληϲια λαλειν", "36": "η αφ υμων ο λογοϲ του θεου εξηλθεν η ειϲ υμαϲ μονουϲ κατηντηϲεν", "37": "ει τιϲ δοκει προφητηϲ ειναι η πνευματικοϲ επιγινωϲκετω α γραφω υμιν οτι κυριου ειϲιν εντολαι", "38": "ει δε τιϲ αγνοει αγνοειτω", "39": "ωϲτε αδελφοι ζηλουτε το προφητευειν και το λαλειν γλωϲϲαιϲ μη κωλυετε", "40": "παντα ευϲχημονωϲ και κατα ταξιν γινεϲθω"}