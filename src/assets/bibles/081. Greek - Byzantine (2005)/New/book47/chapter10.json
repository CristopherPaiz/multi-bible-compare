{"1": "αυτοϲ δε εγω παυλοϲ παρακαλω υμαϲ δια τηϲ πραοτητοϲ και επιεικειαϲ του χριϲτου οϲ κατα προϲωπον μεν ταπεινοϲ εν υμιν απων δε θαρρω ειϲ υμαϲ", "2": "δεομαι δε το μη παρων θαρρηϲαι τη πεποιθηϲει η λογιζομαι τολμηϲαι επι τιναϲ τουϲ λογιζομενουϲ ημαϲ ωϲ κατα ϲαρκα περιπατουνταϲ", "3": "εν ϲαρκι γαρ περιπατουντεϲ ου κατα ϲαρκα ϲτρατευομεθα", "4": "τα γαρ οπλα τηϲ ϲτρατειαϲ ημων ου ϲαρκικα αλλα δυνατα τω θεω προϲ καθαιρεϲιν οχυρωματων λογιϲμουϲ καθαιρουντεϲ", "5": "και παν υψωμα επαιρομενον κατα τηϲ γνωϲεωϲ του θεου και αιχμαλωτιζοντεϲ παν νοημα ειϲ την υπακοην του χριϲτου", "6": "και εν ετοιμω εχοντεϲ εκδικηϲαι παϲαν παρακοην οταν πληρωθη υμων η υπακοη", "7": "τα κατα προϲωπον βλεπετε ει τιϲ πεποιθεν εαυτω χριϲτου ειναι τουτο λογιζεϲθω παλιν αφ εαυτου οτι καθωϲ αυτοϲ χριϲτου ουτωϲ και ημειϲ χριϲτου", "8": "εαν τε γαρ και περιϲϲοτερον τι καυχηϲωμαι περι τηϲ εξουϲιαϲ ημων ηϲ εδωκεν ο κυριοϲ ημιν ειϲ οικοδομην και ουκ ειϲ καθαιρεϲιν υμων ουκ αιϲχυνθηϲομαι", "9": "ινα μη δοξω ωϲ αν εκφοβειν υμαϲ δια των επιϲτολων", "10": "οτι αι μεν επιϲτολαι φηϲιν βαρειαι και ιϲχυραι η δε παρουϲια του ϲωματοϲ αϲθενηϲ και ο λογοϲ εξουθενημενοϲ", "11": "τουτο λογιζεϲθω ο τοιουτοϲ οτι οιοι εϲμεν τω λογω δι επιϲτολων αποντεϲ τοιουτοι και παροντεϲ τω εργω", "12": "ου γαρ τολμωμεν εγκριναι η ϲυγκριναι εαυτουϲ τιϲιν των εαυτουϲ ϲυνιϲτανοντων αλλα αυτοι εν εαυτοιϲ εαυτουϲ μετρουντεϲ και ϲυγκρινοντεϲ εαυτουϲ εαυτοιϲ ου ϲυνιουϲιν", "13": "ημειϲ δε ουχι ειϲ τα αμετρα καυχηϲομεθα αλλα κατα το μετρον του κανονοϲ ου εμεριϲεν ημιν ο θεοϲ μετρου εφικεϲθαι αχρι και υμων", "14": "ου γαρ ωϲ μη εφικνουμενοι ειϲ υμαϲ υπερεκτεινομεν εαυτουϲ αχρι γαρ και υμων εφθαϲαμεν εν τω ευαγγελιω του χριϲτου", "15": "ουκ ειϲ τα αμετρα καυχωμενοι εν αλλοτριοιϲ κοποιϲ ελπιδα δε εχοντεϲ αυξανομενηϲ τηϲ πιϲτεωϲ υμων εν υμιν μεγαλυνθηναι κατα τον κανονα ημων ειϲ περιϲϲειαν", "16": "ειϲ τα υπερεκεινα υμων ευαγγελιϲαϲθαι ουκ εν αλλοτριω κανονι ειϲ τα ετοιμα καυχηϲαϲθαι", "17": "ο δε καυχωμενοϲ εν κυριω καυχαϲθω", "18": "ου γαρ ο εαυτον ϲυνιϲτων εκεινοϲ εϲτιν δοκιμοϲ αλλ ον ο κυριοϲ ϲυνιϲτηϲιν"}