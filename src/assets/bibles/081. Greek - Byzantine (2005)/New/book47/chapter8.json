{"1": "γνωριζομεν δε υμιν αδελφοι την χαριν του θεου την δεδομενην εν ταιϲ εκκληϲιαιϲ τηϲ μακεδονιαϲ", "2": "οτι εν πολλη δοκιμη θλιψεωϲ η περιϲϲεια τηϲ χαραϲ αυτων και η κατα βαθουϲ πτωχεια αυτων επεριϲϲευϲεν ειϲ τον πλουτον τηϲ απλοτητοϲ αυτων", "3": "οτι κατα δυναμιν μαρτυρω και υπερ δυναμιν αυθαιρετοι", "4": "μετα πολληϲ παρακληϲεωϲ δεομενοι ημων την χαριν και την κοινωνιαν τηϲ διακονιαϲ τηϲ ειϲ τουϲ αγιουϲ", "5": "και ου καθωϲ ηλπιϲαμεν αλλ εαυτουϲ εδωκαν πρωτον τω κυριω και ημιν δια θεληματοϲ θεου", "6": "ειϲ το παρακαλεϲαι ημαϲ τιτον ινα καθωϲ προενηρξατο ουτωϲ και επιτελεϲη ειϲ υμαϲ και την χαριν ταυτην", "7": "αλλ ωϲπερ εν παντι περιϲϲευετε πιϲτει και λογω και γνωϲει και παϲη ϲπουδη και τη εξ υμων εν ημιν αγαπη ινα και εν ταυτη τη χαριτι περιϲϲευητε", "8": "ου κατ επιταγην λεγω αλλα δια τηϲ ετερων ϲπουδηϲ και το τηϲ υμετεραϲ αγαπηϲ γνηϲιον δοκιμαζων", "9": "γινωϲκετε γαρ την χαριν του κυριου ημων ιηϲου χριϲτου οτι δι υμαϲ επτωχευϲεν πλουϲιοϲ ων ινα υμειϲ τη εκεινου πτωχεια πλουτηϲητε", "10": "και γνωμην εν τουτω διδωμι τουτο γαρ υμιν ϲυμφερει οιτινεϲ ου μονον το ποιηϲαι αλλα και το θελειν προενηρξαϲθε απο περυϲι", "11": "νυνι δε και το ποιηϲαι επιτελεϲατε οπωϲ καθαπερ η προθυμια του θελειν ουτωϲ και το επιτελεϲαι εκ του εχειν", "12": "ει γαρ η προθυμια προκειται καθο εαν εχη τιϲ ευπροϲδεκτοϲ ου καθο ουκ εχει", "13": "ου γαρ ινα αλλοιϲ ανεϲιϲ υμιν δε θλιψιϲ αλλ εξ ιϲοτητοϲ", "14": "εν τω νυν καιρω το υμων περιϲϲευμα ειϲ το εκεινων υϲτερημα ινα και το εκεινων περιϲϲευμα γενηται ειϲ το υμων υϲτερημα οπωϲ γενηται ιϲοτηϲ", "15": "καθωϲ γεγραπται ο το πολυ ουκ επλεοναϲεν και ο το ολιγον ουκ ηλαττονηϲεν", "16": "χαριϲ δε τω θεω τω διδοντι την αυτην ϲπουδην υπερ υμων εν τη καρδια τιτου", "17": "οτι την μεν παρακληϲιν εδεξατο ϲπουδαιοτεροϲ δε υπαρχων αυθαιρετοϲ εξηλθεν προϲ υμαϲ", "18": "ϲυνεπεμψαμεν δε μετ αυτου τον αδελφον ου ο επαινοϲ εν τω ευαγγελιω δια παϲων των εκκληϲιων", "19": "ου μονον δε αλλα και χειροτονηθειϲ υπο των εκκληϲιων ϲυνεκδημοϲ ημων ϲυν τη χαριτι ταυτη τη διακονουμενη υφ ημων προϲ την αυτου του κυριου δοξαν και προθυμιαν ημων", "20": "ϲτελλομενοι τουτο μη τιϲ ημαϲ μωμηϲηται εν τη αδροτητι ταυτη τη διακονουμενη υφ ημων", "21": "προνοουμενοι καλα ου μονον ενωπιον κυριου αλλα και ενωπιον ανθρωπων", "22": "ϲυνεπεμψαμεν δε αυτοιϲ τον αδελφον ημων ον εδοκιμαϲαμεν εν πολλοιϲ πολλακιϲ ϲπουδαιον οντα νυνι δε πολυ ϲπουδαιοτερον πεποιθηϲει πολλη τη ειϲ υμαϲ", "23": "ειτε υπερ τιτου κοινωνοϲ εμοϲ και ειϲ υμαϲ ϲυνεργοϲ ειτε αδελφοι ημων αποϲτολοι εκκληϲιων δοξα χριϲτου", "24": "την ουν ενδειξιν τηϲ αγαπηϲ υμων και ημων καυχηϲεωϲ υπερ υμων ειϲ αυτουϲ ενδειξαϲθε ειϲ προϲωπον των εκκληϲιων"}