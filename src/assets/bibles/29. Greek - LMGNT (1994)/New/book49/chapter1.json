{
  "1": "Εγώ ο Παύλος, απόστολος του Ιησού Χριστού με το θέλημα του Θεού, προς τους αγ ίους που βρίσκονται στην Έφεσο και είναι πιστοί στον Ιησού Χριστό.",
  "2": "Εύχομαι να έχετε χάρη και ειρήνη από τον Θεό τον Πατέρα μας και τον Κύριο Ιησού Χριστό.",
  "3": "Ευλογητός ο Θεός και Πατέρας του Κυρίου μας Ιησού Χριστού, που μας ευλόγησε διά του Χριστού με κάθε ευλογία πνευματική στα επουράνια,",
  "4": "καθώς μας διάλεξε γι’ αυτόν πριν από τη δημιουργία του κόσμου, για να είμαστε άγιοι και άμεμπτοι ενώπιόν του. Kι από αγάπη",
  "5": "προόρισε να μας κάνει παιδιά του υιοθετώντας μας διά του Ιησού Χριστού, σύμφωνα με την εύνοια που θέλησε να μας δείξει,",
  "6": "για να υμνούμε την ένδοξη χάρη του, με την οποία μας περιέβαλε διά του αγαπημένου του Γιου.",
  "7": "Χάρη σ’ αυτόν έχουμε την απολύτρωση διά του αίματός του, τη συγχώρηση δηλαδή των αμαρτιών μας, σύμφωνα με τον πλούτο της χάρης του.",
  "8": "Tη χάρη του αυτή απλόχερα μας την πρόσφερε μαζί με κάθε σοφία και φρόνηση.",
  "9": "Kι έτσι, σύμφωνα με την εύνοιά του για μας, μας έκανε να γνωρίσουμε το θέλημά του, το οποίο έμενε αφανέρωτο σε σχέση με τη χάρη την οποία έβαλε ως σκοπό του",
  "10": "να πραγματοποιήσει, όταν θα συμπληρώνονταν οι καιροί, έτσι που τα πάντα να βρουν την ολοκλήρωσή τους στο πρόσωπο του Χριστού, τόσο αυτά που είναι πάνω στον ουρανό, όσο κι αυτά που είναι εδώ κάτω στη γη. Στο πρόσωπο εκείνου, δηλαδή,",
  "11": "χάρη στον οποίο γίναμε μέτοχοι στην κληρονομιά του Θεού, για την οποία και προοριστήκαμε σύμφωνα με το σχέδιο εκείνου, ο οποίος πραγματοποιεί τα πάντα όπως θέλει και επιθυμεί ο ίδιος,",
  "12": "με αποτέλεσμα να είμαστε εμείς τώρα όργανα για την εξύμνηση της δόξας του, εμείς, δηλαδή, που πρώτοι έχουμε στηρίξει την ελπίδα μας στον Χριστό.",
  "13": "Σ’ αυτόν στηρίξατε κι εσείς την ελπίδα σας όταν ακούσατε το λόγο της αλήθειας, την καλή αγγελία για τη σωτηρία σας. Kι όταν πιστέψατε σ’ αυτόν, σφραγιστήκατε με το Πνεύμα το Άγιο, σύμφωνα με την υπόσχεση του Θεού.",
  "14": "Aυτός είναι η εγγύηση της κληρονομιάς μας. H εγγύηση δηλαδή για την απολύτρωση του λαού, τον οποίο με στοργική αγάπη απέκτησε ο Θεός, για να εξυμνείται η δόξα του.",
  "15": "Γι’ αυτό κι εγώ, επειδή άκουσα για την πίστη σας στον Κύριο Ιησού Χριστό και για την αγάπη που έχετε για όλους τους αγίους,",
  "16": "δεν παύω να ευχαριστώ τον Θεό για σας, καθώς σας αναφέρω στις προσευχές μου,",
  "17": "και παρακαλώ ώστε ο Θεός του Κυρίου μας Ιησού Χριστού, ο ένδοξος Πατέρας, να σας δώσει πνεύμα σοφίας και αντίληψης των θείων αληθειών που αποκαλύφτηκαν, αξιώνοντάς σας να τον γνωρίσετε βαθύτερα.",
  "18": "Kαι να είναι επίσης φωτισμένα τα μάτια της καρδιάς σας ώστε να διακρίνετε ποια είναι η ελπίδα που προσφέρει η πρόσκλησή του και τι πλούτο δόξας προσφέρει η κληρονομιά που έδωσε στους πιστούς του,",
  "19": "και πόσο απερίγραπτα μεγάλη αποδεικνύεται η δύναμή του σ’ εμάς που πιστεύουμε, καθώς ενεργεί σύμφωνα με την κυρίαρχη δύναμή του.",
  "20": "Αυτή τη δύναμη έβαλε σε ενέργεια στην περίπτωση του Χριστού και τον ανέστησε και τον έβαλε να καθίσει στα δεξιά του στα επουράνια,",
  "21": "πάνω από κάθε αρχή και εξουσία και δύναμη και κυριότητα, και πάνω από κάθε αξίωμα που κατονομάζεται, όχι μόνο στον τωρινό κόσμο αλλά και στον μελλοντικό.",
  "22": "Kαι τα πάντα τα υπέταξε στην απόλυτη εξουσία του και αυτόν όρισε να είναι η Κεφαλή πάνω από κάθε άλλον στην εκκλησία,",
  "23": "η οποία είναι το σώμα του, το πλήρωμα, δηλαδή, εκείνου που ολοκληρώνει τα πάντα από κάθε άποψη."
}