{
  "1": "Όσο για τους χρόνους και τους καθορισμένους καιρούς δε χρειάζεται να σας γράψουμε, αδελφοί,",
  "2": "αφού κι εσείς οι ίδιοι το ξέρετε πολύ καλά πως η Hμέρα του Κυρίου έρχεται απρόσμενα σαν τον κλέφτη τη νύχτα.",
  "3": "Γιατί, όταν λένε: «έχουμε ειρήνη και ασφάλεια», τότε ξεσπάει ξαφνικά πάνω τους ο όλεθρος ― όπως ακριβώς οι πόνοι της γέννας στην έγκυο γυναίκα ― από τον οποίο όλεθρο με κανένα τρόπο δε θα γλιτώσουν.",
  "4": "Αλλ’ εσείς, αδελφοί, δε ζείτε στο σκοτάδι για να σας βρει ανέτοιμους η ημέρα εκείνη σαν τον κλέφτη.",
  "5": "Όλοι εσείς είστε άνθρωποι του φωτός και άνθρωποι της ημέρας. Δεν είμαστε άνθρωποι της νύχτας ούτε του σκότους.",
  "6": "Επομένως, ας μην κοιμόμαστε όπως οι υπόλοιποι, αλλά να είμαστε άγρυπνοι και νηφάλιοι.",
  "7": "Άλλωστε, όσοι κοιμούνται, τη νύχτα κοιμούνται, κι όσοι μεθάνε, τη νύχτα μεθάνε.",
  "8": "Eμείς όμως, μια και είμαστε άνθρωποι της ημέρας, ας είμαστε νηφάλιοι έχοντας φορέσει την πίστη και την αγάπη σαν θώρακα, και την ελπίδα της σωτηρίας σαν περικεφαλαία.",
  "9": "Γιατί δε μας προόρισε ο Θεός για το ξέσπασμα της οργής του, αλλά για ν’ αποκτήσουμε τη σωτηρία μέσω του Κυρίου μας Ιησού Χριστού,",
  "10": "ο οποίος πέθανε για λογαριασμό μας, έτσι ώστε, είτε στη ζωή βρισκόμαστε όταν έρθει, είτε θα έχουμε πεθάνει, να ζήσουμε στην άμεση παρουσία του.",
  "11": "Γι’ αυτό να εμψυχώνετε ο ένας τον άλλο και να συμβάλλετε στην ανάπτυξη ο ένας του άλλου, όπως άλλωστε κάνετε.",
  "12": "Σας παρακαλούμε ακόμα, αδελφοί, να παραστέκεστε με σεβασμό εκείνους από ανάμεσά σας που κοπιάζουν και είναι προϊστάμενοί σας στο έργο του Κυρίου και σας νουθετούν.",
  "13": "Mε αγάπη να τους εκδηλώνετε επίσης χωρίς μέτρο την εκτίμησή σας για το έργο τους. Nα ζείτε ειρηνικά μεταξύ σας.",
  "14": "Επίσης, αδελφοί, σας παρακαλούμε να νουθετείτε τους απείθαρχους, να εμψυχώνετε τους ολιγόψυχους, να βοηθάτε τους αδύναμους, να είστε υπομονετικοί με όλους.",
  "15": "Προσέχετε μην τυχόν και ανταποδώσει κανείς κακό για το κακό που κάποιος του έχει κάνει, αλλά πάντοτε να επιδιώκετε το καλό και μεταξύ σας και για όλους τους άλλους.",
  "16": "Πάντοτε να χαίρεστε.",
  "17": "Ποτέ μη σταματήσετε να προσεύχεστε.",
  "18": "Για όλα να ευχαριστείτε τον Θεό, γιατί αυτό είναι πραγματικά το θέλημα του Θεού για σας που ανήκετε στον Ιησού Χριστό.",
  "19": "Tη φλόγα του Πνεύματος μην τη σβήνετε.",
  "20": "Mην περιφρονείτε τη μετάδοση θείων αληθειών.",
  "21": "Nα τα εξετάζετε όμως όλα και να κρατάτε ό,τι είναι καλό.",
  "22": "Nα αποφεύγετε κάθε είδους κακό.",
  "23": "Tέλος, ευχόμαστε ο Θεός ο ίδιος, που είναι η πηγή της ειρήνης, να σας αγιάσει ολότελα, και ολόκληρο το πνεύμα και η ψυχή και το σώμα σας να βρεθούν χωρίς ψόγο στην παρουσία του Κυρίου μας Ιησού Χριστού.",
  "24": "Αυτός που σας καλεί είναι συνεπής κι είναι αυτός που θα τα πραγματοποιήσει.",
  "25": "Αδελφοί, να προσεύχεστε για μας.",
  "26": "Δώστε τους χαιρετισμούς μας σε όλους τους αδελφούς με φίλημα άγιο.",
  "27": "Σας εξορκίζω στ’ όνομα του Κυρίου να φροντίσετε να διαβαστεί η επιστολή σε όλους τους αγίους αδελφούς.",
  "28": "H χάρη του Κυρίου μας Ιησού Χριστού να είναι μαζί σας. Αμήν."
}