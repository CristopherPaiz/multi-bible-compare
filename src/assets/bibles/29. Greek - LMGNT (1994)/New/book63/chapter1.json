{
  "1": "Εγώ ο πρεσβύτερος απευθύνομαι προς την εκλεκτή κυρία και τα παιδιά της, που τους αγαπώ ειλικρινά. Kι όχι μόνο εγώ, αλλά κι όλοι όσοι έχουν γνωρίσει την αλήθεια.",
  "2": "Kι αυτό, χάρη στην αλήθεια που μένει μέσα μας και θα παραμένει μαζί μας αιώνια.",
  "3": "H χάρη, το έλεος και η ειρήνη, που πηγάζουν από τον Θεό Πατέρα κι από τον Κύριο Ιησού Χριστό, τον Γιο του Πατέρα, να είναι μαζί σας με αλήθεια και αγάπη.",
  "4": "Χάρηκα πάρα πολύ που βρήκα κάποια από τα παιδιά σου που ζουν έχοντας ως βάση την αλήθεια, σύμφωνα με την εντολή που πήραμε από τον Πατέρα.",
  "5": "Kαι τώρα, σε παρακαλώ, κυρία, να αγαπάμε ο ένας τον άλλο. Kι αυτό δεν σου το γράφω σαν να είναι μια καινούρια εντολή, αλλά είναι αυτή που είχαμε πάρει από την αρχή.",
  "6": "Kαι αγάπη είναι αυτή: να ζούμε σύμφωνα με τις εντολές του. Kαι η εντολή του όπως την ακούσατε από την αρχή είναι αυτή: να ζείτε μέσα στην αγάπη.",
  "7": "Γιατί, να ’χετε υπόψη σας πως πολλοί πλάνοι κατέκλυσαν τον κόσμο. Είναι αυτοί που δεν παραδέχονται ότι ο Ιησούς είναι ο Χριστός που πήρε ανθρώπινη σάρκα. Τέτοιος είναι ο πλάνος κι ο αντίχριστος.",
  "8": "Nα προσέχετε τους εαυτούς σας, ώστε να μη χάσουμε εκείνα για τα οποία εργαστήκαμε, αλλά να πάρουμε πλήρη τον μισθό μας.",
  "9": "Όποιος παραβαίνει τη διδαχή του Χριστού και δε μένει σταθερά σ’ αυτήν, αυτός δεν έχει τον Θεό. Όποιος παραμένει σταθερά στη διδαχή του Χριστού, αυτός έχει και τον Πατέρα και τον Γιο.",
  "10": "Aν σας επισκέπτεται κάποιος και δε διδάσκει αυτή τη διδαχή, μην τον δέχεστε στο σπίτι σας και μην τον καλωσορίζετε.",
  "11": "Γιατί στην πραγματικότητα, όποιος τον καλωσορίζει, γίνεται συμμέτοχος στα έργα του τα πονηρά.",
  "12": "Παρόλο που έχω πολλά να σας γράψω, δεν έκρινα σκόπιμο να το κάνω με χαρτί και μελάνι, αλλά ελπίζω να σας επισκεφτώ και να μιλήσουμε προφορικά, έτσι ώστε η χαρά μας να είναι ολοκληρωμένη.",
  "13": "Σε χαιρετούν τα παιδιά της αδελφής σου της εκλεκτής. Αμήν."
}