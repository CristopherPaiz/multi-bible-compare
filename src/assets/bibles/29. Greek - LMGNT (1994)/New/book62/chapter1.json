{
  "1": "Αυτό που υπήρχε από την αρχή, αυτό που έχουμε ακούσει, αυτό που έχουμε δει με τα μάτια μας, αυτό που με θαυμασμό παρατηρήσαμε και τα χέρια μας ψηλάφησαν σχετικά με τον Λόγο της ζωής ―",
  "2": "και φανερώθηκε πράγματι η ζωή, και την έχουμε δει και την επιβεβαιώνουμε με τη μαρτυρία μας και σας την αναγγέλλουμε τη ζωή τούτη την αιώνια που ήταν με τον Πατέρα και φανερώθηκε σ’ εμάς ―",
  "3": "αυτό λοιπόν που έχουμε δει κι ακούσει σας το αναγγέλλουμε, για να συμμετάσχετε κι εσείς στην κοινωνία που έχουμε, μια και η κοινωνία η δική μας είναι με τον Πατέρα και τον Γιο του τον Ιησού Χριστό.",
  "4": "Kι αυτά σας τα γράφουμε για να είναι πλήρης η χαρά σας.",
  "5": "Αυτό λοιπόν είναι το μήνυμα που έχουμε ακούσει απ’ αυτόν και σας το αναγγέλλουμε. Ότι δηλαδή ο Θεός είναι φως και δεν υπάρχει σ’ αυτόν ούτε ίχνος σκοταδιού.",
  "6": "Aν ισχυριστούμε ότι έχουμε κοινωνία μαζί του, ενώ βαδίζουμε στο σκοτάδι, ψευδόμαστε και δεν κάνουμε πράξη στη ζωή μας την αλήθεια.",
  "7": "Aν όμως βαδίζουμε στο φως, όπως είναι αυτός στο φως, τότε έχουμε κοινωνία μεταξύ μας, και το αίμα του Ιησού Χριστού, του Γιου του, μας καθαρίζει από κάθε αμαρτία.",
  "8": "Aν πούμε πως δεν έχουμε αμαρτία, τους εαυτούς μας εξαπατούμε κι από μέσα μας λείπει η αλήθεια.",
  "9": "Aν εμείς ομολογούμε τις αμαρτίες μας, αυτός είναι πιστός στο λόγο του και είναι δίκαιος, ώστε να μας συγχωρήσει τις αμαρτίες μας και να μας καθαρίσει από κάθε αδικία.",
  "10": "Aν ισχυριστούμε πως δεν έχουμε αμαρτήσει, τότε τον παρουσιάζουμε σαν ψεύτη κι ο λόγος του δεν υπάρχει μέσα μας."
}