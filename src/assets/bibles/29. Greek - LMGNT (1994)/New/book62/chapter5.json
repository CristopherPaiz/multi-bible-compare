{
  "1": "Όποιος πιστεύει ότι ο Ιησούς είναι ο Χριστός, έχει γεννηθεί από τον Θεό, και όποιος αγαπάει τον γεννήτορα, αγαπάει κι εκείνον που έχει γεννηθεί απ’ αυτόν.",
  "2": "Tο σημάδι με το οποίο γνωρίζουμε ότι αγαπάμε τα παιδιά του Θεού είναι τούτο: να αγαπάμε τον Θεό και να εφαρμόζουμε τις εντολές του.",
  "3": "Γιατί πραγματικά αυτό σημαίνει αγάπη για τον Θεό: να εφαρμόζουμε τις εντολές του. Kαι οι εντολές του δεν είναι βαριές.",
  "4": "Γιατί καθετί που έχει γεννηθεί από τον Θεό νικάει τον κόσμο. Kαι τούτο είναι το όπλο της νίκης που νίκησε τον κόσμο: η πίστη μας.",
  "5": "Ποιος είναι εκείνος που νικάει τον κόσμο, παρά μόνο αυτός που πιστεύει ότι ο Ιησούς είναι ο Γιος του Θεού;",
  "6": "Αυτός είναι που ήρθε μέσω του νερού και του αίματος, ο Ιησούς Χριστός. Όχι μόνο μέσω του νερού, αλλά μέσω του νερού και του αίματος. Kαι είναι το Πνεύμα που το επιβεβαιώνει αυτό με τη μαρτυρία του, γιατί το Πνεύμα είναι η αλήθεια.",
  "7": "Καθότι είναι τρεις αυτοί που δίνουν τη μαρτυρία τους στον ουρανό: ο Πατέρας, ο Λόγος και το Άγιο Πνεύμα. Kαι αυτοί οι τρεις είναι ένα.",
  "8": "Τρεις επίσης είναι αυτοί που δίνουν τη μαρτυρία τους στη γη: το Πνεύμα, το νερό και το αίμα. Kαι αυτοί οι τρεις είναι σύμφωνοι στη μαρτυρία τους.",
  "9": "Aν δεχόμαστε τη μαρτυρία των ανθρώπων, η μαρτυρία του Θεού είναι υπέρτερη. Kαι η μαρτυρία αυτή είναι η μαρτυρία που έχει δώσει ο Θεός για τον Γιο του.",
  "10": "Όποιος πιστεύει στον Γιο του Θεού, τη μαρτυρία αυτή την έχει μέσα του. Όποιος δεν πιστεύει τον Θεό, σημαίνει πως τον έχει εκλάβει για ψεύτη, αφού δεν έχει πιστέψει στη μαρτυρία που έχει δώσει ο Θεός για τον Γιο του.",
  "11": "Kαι η μαρτυρία αυτή είναι τούτη: ότι ο Θεός μάς έδωσε ζωή αιώνια και η πηγή της ζωής αυτής είναι ο Γιος του.",
  "12": "Όποιος έχει τον Γιο, έχει τη ζωή. Όποιος δεν έχει τον Γιο του Θεού, τη ζωή δεν την έχει.",
  "13": "Αυτά τα έγραψα σ’ εσάς που πιστεύετε στο όνομα του Γιου του Θεού, για να είστε βέβαιοι ότι έχετε ζωή αιώνια και για να πιστεύετε στο όνομα του Γιου του Θεού.",
  "14": "Kαι το σημάδι πως έχουμε την ελευθερία να στεκόμαστε μπροστά του είναι τούτο: ότι, αν ζητούμε κάτι σύμφωνα με το θέλημά του, μας εισακούει.",
  "15": "Kι αν ξέρουμε ότι εισακούει εκείνο που του ζητούμε, τότε ξέρουμε πως είναι πια σίγουρη η απόκτηση αυτών που έχουμε ζητήσει απ’ αυτόν.",
  "16": "Aν, παραδείγματος χάρη, δει κανείς τον αδελφό του να κάνει αμαρτία, που δεν είναι θανάσιμη, θα προσευχηθεί γι’ αυτόν, κι ο Θεός θα του δώσει ζωή. Αυτό, βέβαια, για όσους δεν πέφτουν σε θανάσιμη αμαρτία, γιατί υπάρχει και αμαρτία θανάσιμη. Δε λέω να προσευχηθεί για εκείνη την αμαρτία.",
  "17": "Κάθε είδους αδικία είναι αμαρτία. Είναι όμως αμαρτία που δεν είναι θανάσιμη.",
  "18": "Ξέρουμε πως όποιος έχει γεννηθεί από τον Θεό δεν αμαρτάνει. Απεναντίας, αυτός που γεννήθηκε από τον Θεό φυλάγεται και ο πονηρός δεν τον αγγίζει.",
  "19": "Ξέρουμε ότι εμείς καταγόμαστε από τον Θεό και ότι ο κόσμος ολόκληρος βρίσκεται κάτω από την εξουσία του Πονηρού.",
  "20": "Mα ξέρουμε επίσης πως έχει έρθει ο Γιος του Θεού και μας έχει δώσει διανοητική ικανότητα, έτσι που να αναγνωρίζουμε τον αληθινό, κι εμείς ανήκουμε στον αληθινό, δηλαδή στον Γιο του τον Ιησού Χριστό. Αυτός είναι ο αληθινός Θεός και η ζωή η αιώνια.",
  "21": "Παιδιά μου αγαπημένα, φυλάξτε τους εαυτούς σας από τα είδωλα. Αμήν."
}