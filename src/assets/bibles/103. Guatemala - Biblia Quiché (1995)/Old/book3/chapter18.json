{"1": "<pb/>Ri Ajawaxel xutzijobej ri Moises, xubij c'u che:", "2": "<pb/>“Chabij chque ri aj israelib ri quinbij chawe: <pb/>In ri' ri Ajawaxel ri i Dios.", "3": "<pb/>Miban iwe jacha' ri qui nak'atisabal ri aj ejiptib, ri xixc'oji' wi na; mawi mebitakej ri nak'atisabal aj Canaan, ulew ri quixinc'am wi bic, mawi mebitakej, ri qui pixab.", "4": "<pb/>Chinimaj qui banic ri nu takomal, chixoc il che qui banic ri nu pixab, chitakej qui banic. In ri' ri Ajawaxel ri i Dios.", "5": "<pb/>Rumal ri' chi nimaj ri caquibij tak ri e nu takomal, xukuje' ri e nu pixab ri e tz'ibatalic. Ri winak ri quebutz'akatisaj, cäc'asi na. In ri' ri Ajawaxel.", "6": "<pb/>C'o jun achi makeb ruc' jun ixok ri kas rachalaxic che ruc'axic rib ruc'. In ri' ri Ajawaxel.", "7": "<pb/>Mawesaj u q'uixbal ri a tat, mawuc'aj awib ruc' ri a nan, are' c'u ne a nan, man caban taj.", "8": "<pb/>Mawesaj u q'uixbal ri a tat, mawuc'aj ri rixokil.", "9": "<pb/>Mawuc'aj ri awana'b. We re a tat o re a nan; we alam cho ja o naj alam wi, mawuc'aj awib ruc'.", "10": "<pb/>Mawesaj a q'uixbal chbil awib mawuc'aj ri u wi' a mam, we u mia'l ri a c'ojol, ral ri a mia'l. Mawuc'aj awib ruc'.", "11": "<pb/>Mawuc'aj awib ruc' ri ali ri ral ri rixokil ri a tat. Alc'ualam c'u rumal ri a tat, awana'b c'ut. Mawuc'aj awib ruc'.", "12": "<pb/>Mawuc'aj awib ruc' ri rana'b ri a tat; xak c'u junam u quiq'uel ruc' ri a tat.", "13": "<pb/>Mawuc'aj awib ruc' ri rachalal ri a nan; xak c'u junam u quiq'uel ruc' ri a nan.", "14": "<pb/>Mawesaj u q'uixbal ri rachalal ri a tat; mawuc'aj ri rixokil; rixokil c'ut ri rachalal ri a tat.", "15": "<pb/>Mawuc'aj awib ruc' ri awalib; rixokil c'ut ri a c'ojol; mawuc'aj awib ruc'.", "16": "<pb/>Mawesaj u q'uixbal ri awachalal; mawuc'aj awib ruc' ri rixokil.", "17": "<pb/>Mawuc'aj awib ruc' jun ixok xukuje' ri ral ali, mawi mawuc'aj awib ruc' ri u wi' a mam, we u mia'l ri a c'ojol o ral ri a mia'l. Jun c'aslemal wa' ri man utz taj, xak c'u junam qui quiq'uel.", "18": "<pb/>Matc'uli' cuc' quieb ixokib ri cachalal quib, mawuc'aj aretak c'ä c'asal ri awixokil, rech man cäwinikar ta ch'o'j chquixo'l.", "19": "<pb/>Mawuc'aj awib ruc' jun ixok aretak cätajin cäyabin chi ic'.", "20": "<pb/>Matk'oyi ruc' ri rixokil ri awajil a tz'akat, mawuc'aj awib ruc' rech matz'iloj c'u awib rumal.", "21": "<pb/>Majach jun chque ri a c'ojol che sipanic che ri dios Moloc; matz'iloj ri u bi' ri a Dios. In ri' ri Ajawaxel.", "22": "<pb/>Matk'oyi ruc' jun a wäch achi, jacha' ta ne chi catk'oyi ruc' jun ixok. Jun tzijol wa' ri sibalaj itzel.", "23": "<pb/>Mawuc'aj awib ruc' apachique awaj, rech matux tz'il rumal wa'. Mawi ri ixok maruc'aj rib ruc' jun awaj, jun itzel yok'bal wa'.", "24": "<pb/>Mitz'iloj ba iwib cuc' jun chque we jastak ri'. Cuc' c'u we jastak ri' quitz'ilom wi quib ri tinimit ri quebenwesaj bic chiwäch ix.", "25": "<pb/>Ri winak xquitz'iloj c'u ri culew; xinc'am c'u ulok ri c'äjisabal wächaj paquiwi'; u mac ri quetzelal, ri ulew xebuq'uiak bic ri e u winak tak pa re wi.", "26": "<pb/>Are c'u ri ix ri ix aj israelib, xukuje' ri man e i winakil taj ri e c'o chixo'l, chebinimaj ri nu pixab xukuje' ri nu takomal, miban jun chque we jastak ri' ri quequic'am ulok yok'obal.", "27": "<pb/>Conojel c'ut we etzelal ri' xequiban ri xec'oji' can chupam we ulew ri' c'ä majok chixopanok ix, rumal ri' ri ulew nojinak che tz'ilol.", "28": "<pb/>¡Mixuq'uiak c'u bic ri ulew pa re wi, u mac rech chi qui tz'iloj, jacha' xebuq'uiak c'u bic ri winak ri xejeki' can nabe chupam chiwäch ix!", "29": "<pb/>Apachin ta c'u ne ri cuban jun chque we jastak ri' ri e ya'l yok'obal, quesax na chquixo'l ri u winakil.", "30": "<pb/>Chebinimaj ba' tak ri nu takanic, mixkaj chupam ri qui banic tak ri jastak ri e ya'l tak yok'obal ri xeban nabe chiwäch ix, mawi mebitz'iloj tak iwib ix cuc'. In ri' ri Ajawaxel ri i Dios.”"}