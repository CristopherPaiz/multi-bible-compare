{"1": "<pb/>Ri Ajawaxel xutzijobej ri Moises, xubij che:", "2": "<pb/>“Chabij chque ri aj israelib ri quinbij chawe: Aretak jun ixok cäcanaj yawab winak, caralaj c'u jun ral ala, cäcanaj tz'il wukub k'ij; jacha' ri cubano aretak cäyabin chi ic'.", "3": "<pb/>Ri ac'al ala cakopix na ri u tz'umal ri u wi' ri achi wi aretak cätz'akat wajxakib (8) u k'ij.", "4": "<pb/>Ri u nan ri ac'al cäbeytaj na juwinak oxlajuj (33) k'ij ri u josk'itajic che ri u quiq'uel; man c'o ta jun jasach ri tastalic cuya' cuchapo mawi coc ta chupam ri k'ijilabal, c'ä cätz'akat na ri u josk'itajic.", "5": "<pb/>We ali ri cäralaj, cajlajuj (14) k'ij cäcanaj tz'il, jacha' ri cubano aretak cäyabin chi ic', oxc'al wakib (66) k'ij cäbeytaj na ri u josk'itajic che ri u quiq'uel.", "6": "<pb/>Aretak quebetz'akat ri k'ij re ri u josk'itajic che ri ralanic jun ala o jun ali, ri u nan ri ac'al cuc'am ulok chuchi' ri Lic'om Rachoch Dios re rikoj ib jun alaj ama' chij re jun u junab che tabal tok'ob ri cächajirisaxic, xukuje' jun tucumux o jun palomax cujach pa u k'ab ri cojol tabal tok'ob, u mac rech ri macaj.", "7": "<pb/>Are' c'u ri cojol tabal tok'ob quebuchi'j chuwäch ri Ajawaxel che u tz'onoxic ri sachbal u mac ri ixok, ruc' wa' cäjosk'itaj ri ixok che ri u quiq'uel.” <pb/>E are tak pixab wa' che ri ixok aretak cäralaj jun ala o jun ali.", "8": "<pb/>We c'u ri u nan ri ac'al man cuban ta ri u rajil che u lok'ic ulok jun alaj ama' chij, cuya' quebuc'am na ulok quieb palomax o quieb tucumux jun che tabal tok'ob ri cächajirisaxic, ri jun chic jacha' che tabal tok'ob che u josk'ixic ri mac; ri cojol tabal tok'ob cutz'onoj ri sachbal u mac ri ixok, cäjosk'itaj c'ut."}