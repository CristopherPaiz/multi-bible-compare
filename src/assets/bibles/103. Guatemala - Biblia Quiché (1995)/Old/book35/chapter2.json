{"1": "<pb/><t>Xak quineyenic xukuje' quinchajinic,</t> <t>jacha' ri cuban ri yuxlenel</t> <t>chupam ri u c'olbal,</t> <t>che rilic ri cubij na ri Ajawaxel chwe</t> <t>jas c'ut ri tzelebal qui wäch</t> <t>tak ri e nu ch'ach'atem.</t>", "2": "<pb/><t><f>[4]</f>Ri Ajawaxel xutzelej u bixic chwe:</t> <t>“Chebatz'ibaj chquiwäch</t> <t>perepak tak t'ac</t> <t>ri quenc'utu' na chawäch,</t> <t>rech ri cäsiq'uinic caxiq'uin</t> <t>che u nimaxic.</t>", "3": "<t>C'ä maja' c'u ne copan ri k'ijol</t> <t>ri chetz'akat we c'utwächinic ri';</t> <t>ma ta c'u ne ma ta chetz'akatok.</t> <t>At chateyenok, pune' cabeytajic,</t> <t>copan c'u na ri k'ijol ri rajawaxic.</t>", "4": "<t><f>[5]</f> <f>[6]</f>Chatz'ibaj chi ri e banal tak etzelal</t> <t>e banal tak nimal,</t> <t>e are' c'u ri suc' quec'asi' na</t> <t>rumal ri qui cojonic.”</t>", "5": "<t><f>[7]</f>Ri winak ri e banal tak</t> <t>nimal caquirayij ri cuinem;</t> <t>man quebuxlan ta che u tzucuxic,</t> <t>amak'el c'ut are ta c'u ne</t> <t>cäcaj caquitik u wi',</t> <t>pune' c'u ne ri cuinem</t> <t>quieb u wäch jachanel.</t> <t>Caquijak ri qui chi',</t> <t>jacha ri u jul ri cäminak;</t> <t>mawi jubik' quenojic,</t> <t>jacha' ri cämical,</t> <t>rumal ri' cäquiq'uiakala' quib</t> <t>che qui ch'äquic nimak tak tinimit</t> <t>chrij nimak tak tinimit.</t>", "6": "<t>Conojel c'ut ri nimak tak tinimit</t> <t>ri e ch'äctajinak caquitze'j na</t> <t>u wäch ri xech'äcowic</t> <t>quequibixoj c'u che:</t> <t>“¡Tok'ob a wäch,</t> <t>chi cak'inomarisaj awib</t> <t>ruc' ri man awech taj!</t> <t>¿C'ä jampa' lo ri catakej na</t> <t>ri qui mulixic</t> <t>tak ri k'inomal ri xebakajo?”</t>", "7": "<pb/><t>Aretak man aweyem taj,</t> <t>quebopan na ri tok'il tak a c'as,</t> <t>cac'astaj c'u na qui wäch</t> <t>ri are cacaj catquic'axc'obisaj</t> <t>catquich'anaba' c'u canok.</t>", "8": "<t>Ri nimak tak tinimit</t> <t>caquimulij na quib chawij</t> <t>che u banic c'ax chawe</t> <t>catquitoloba' c'u na canok</t> <t>jacha' ri xaban at</t> <t>che qui tolobaxic ri e are'.</t> <t>Caquiban na chawe</t> <t>chi quebatoj tak ri il patan</t> <t>ri e a banom,</t> <t>ri tokinic tak ri xebaban pa ri ulew</t> <t>che u banic c'ax chque ri tinimit tak</t> <t>xukuje' ri winak ri e c'o chquipam.</t>", "9": "<pb/><t>¡Tok'ob a wäch,</t> <t>ri a nojisam ri awachoch</t> <t>cuc' tak ri jastak ri xa' e aweläk'am,</t> <t>che u to'ic awib rech man catkaj ta</t> <t>pa u k'ab apachique c'axc'olil!</t>", "10": "<t>Ruc' wa' ri cabano</t> <t>e a ch'ukum ri awachoch che q'uixbalil,</t> <t>at c'ut at banowinak</t> <t>ri u sachisaxic a wäch</t> <t>aretak xasachisaj qui wäch</t> <t>ri q'uialaj nimak tak tinimit.</t>", "11": "<t>Xukuje' ne tak ri abaj</t> <t>quech ri nimak tak tapia</t> <t>xukuje' ri che' que tak ri tem</t> <t>quequirakala' na</t> <t>tak qui chi' che a c'ulelaxic.</t>", "12": "<pb/><t>¡Tok'ob a wäch,</t> <t>chi quebayac ri a tinimit tak</t> <t>puwi' ri qui tac'alibal ri il patan</t> <t>xukuje' puwi' ri man suq'uilal taj!</t>", "13": "<t>Ri Ajawaxel ri c'o ronojel u cuinem</t> <t>cubana' che ri a chac</t> <t>chi man c'o ta cubij</t> <t>xukuje' ri awelebal ch'u'j,</t> <t>conojel c'ut ri e a chac</t> <t>cäsachisax na qui wäch</t> <t>rumal ri k'ak'.</t>", "14": "<t><f>[8]</f>Are c'u ri retamaxic</t> <t>u wäch ri u juluwem ri Ajawaxel</t> <t>cunojisaj c'u na ronojel ri uwächulew,</t> <t>jacha' ri cuban</t> <t>ri ja' cunojisaj ri plo.</t>", "15": "<pb/><t>¡Tok'ob a wäch</t> <t>chi quebak'abarisaj tak ri e a c'ulja</t> <t>caya' c'u u wa'l uva</t> <t>chque ri yujum itzel tak jastak ruc',</t> <t>che qui mach'irisaxic quebaca'yej c'ut</t> <t>ri qui ch'analiquil!</t>", "16": "<t>Che u q'uexwäch</t> <t>ri u nimarisaxic a k'ij,</t> <t>catch'ukutaj na che q'uixbal,</t> <t>rumal rech chi ri Ajawaxel</t> <t>cuya' na chawe chi cawuq'uiaj</t> <t>jun kumubal ri cac'utuw na</t> <t>chi man cojom ta awetal</t> <t>re ri kopinic ruc' ch'ich'</t> <t>xukuje' catuq'uex na pa juluwem.</t>", "17": "<t>Ri tokinic tak ri xebaban</t> <t>che ri juyub Libano quebakajbej na,</t> <t>caxibij c'u na awib</t> <t>rumal ri qui cämisanic ri cawaj.</t> <t>Cäpe na wa' pawi'</t> <t>rumal quech tak ri etzelal</t> <t>ri e a banom</t> <t>xukuje' cumal tak ri tokinic ri xebaban</t> <t>chupam ri ulew xaban c'ax</t> <t>chque ri tinimit tak</t> <t>xukuje' chque tak ri winak</t> <t>ri e c'o tak chquipam.</t>", "18": "<pb/><t>¿Jas ta lo ri u patan</t> <t>ri josom che' aretak q'uisom u josic?</t> <t>¿Jas ta ri u patan jun wächbal</t> <t>ri xuwi cac'aman bic pa banoj tzij?</t> <t>Ri e diosib man quecuin taj quech'awic;</t> <t>¿Jas ta c'u lo</t> <t>cuban ri winak cäcuinic</t> <t>cujiquiba' ta u c'u'x</t> <t>chquij ri e are' c'u xbanowic?</t>", "19": "<pb/><t>¡Tok'ob a wäch,</t> <t>chi che jun dios re che'</t> <t>cabij wi chac'astajok,</t> <t>xukuje' c'u che jun memalaj abaj,</t> <t>chi chatac'alok!</t> <t>¿La quecuin ta c'u lo wa'</t> <t>quequiya' ta jun tzijol?</t> <t>¡Jayi', rumal rech chi</t> <t>man c'o ta qui c'aslemal</t> <t>pa quech wi,</t> <t>pune' ta ne ch'ukum tak quij</t> <t>ruc' k'an puak xukuje' sak puak!</t>", "20": "<t><f>[9]</f>Are c'u ri Ajawaxel</t> <t>c'o chupam ri tastalicalaj rachoch:</t> <t>¡Chixyinil chuwäch are'</t> <t>ronojel ri uwächulew!</t>"}