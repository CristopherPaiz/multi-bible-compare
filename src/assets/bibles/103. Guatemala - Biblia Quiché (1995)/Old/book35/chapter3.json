{"1": "<pb/>Are wa' ri u ch'awem ri Habacuc (ri k'axal u tzij) ruc' ri Dios:", "2": "<pb/><t>Ri tzijol la ri quinto, Ajawaxel,</t> <t>xukuje' ronojel ri banom la,</t> <t>qui nu nojisaj</t> <t>che u ya'ic nimalaj k'ij la.</t> <t>Chebana' ba' la camic,</t> <t>pa ri ka c'aslemal,</t> <t>ri e nimak tak banoj la ri xeban can la</t> <t>pa jujun tak k'ijol,</t> <t>rech xukuje'</t> <t>ri uj cheketamaj tak qui wäch.</t> <t>Je wa' chbana' la</t> <t>che u c'utic chkawäch</t> <t>ri u tok'obisaxic ka wäch umal la</t> <t>pune' ta ba'</t> <t>pa u niq'uiajil ri oyowal la.</t>", "3": "<pb/><t>Ri Dios quel na ulok</t> <t>chupam ri rulew ri Teman;</t> <t>are c'u ri tastalic Dios</t> <t>petinak wi ulok pa ri juyub Paran.</t> <t>Ri u juluwem culic' rib chuwäch</t> <t>ronojel ri caj,</t> <t>ronojel c'ut ri uwächulew cänoj</t> <t>che u ya'ic u k'ij.</t>", "4": "<t>Quel ulok pistal</t> <t>chupam juluwemalaj chuplinic,</t> <t>chque tak c'ut ri u k'ab</t> <t>quechuplin tak sakilal</t> <t>ri cac'utuw ri cuinem</t> <t>ri e c'utal ruc'.</t>", "5": "<t>Chuwäch ri are' quebopan wi</t> <t>ri cämisanelalaj tak yabil,</t> <t>chrij c'ut</t> <t>ri nimalaj k'ak' lak'apunel.</t>", "6": "<t>Ri ulew cäyicopic</t> <t>aretak ri are' cätaqui'c;</t> <t>quebirbob ri nimak tak tinimit</t> <t>aretak quebuca'yej;</t> <t>ri e ojer tak juyub</t> <t>quewulijic queja'r c'ut</t> <t>ri ojer tak juyub;</t> <t>e are' tak c'ut ri e u be ri Dios</t> <t>e re chbe k'ij sak.</t>", "7": "<pb/><t>In e wilom</t> <t>ri winak re Cusan e bik'itajinak</t> <t>chupam ri quiäkasakilal,</t> <t>xukuje' tak ri winak re Madian</t> <t>qui mojcolim tak quib rumal xe'n ib.</t>", "8": "<t>¿La e yactajinak oyowal la,</t> <t>Ajawaxel, chquij tak ri nima'?</t> <t>¿La nicowinak</t> <t>ri c'anal la chquij tak ri plo?</t> <t>¿Rumal c'u ri' caquiejen la</t> <t>chquij tak ri e quiej la</t> <t>coc c'u la chupam ri carwaj la</t> <t>ri ch'äcanel?</t>", "9": "<pb/><t>Suc'umam la ri q'uiakbal ch'ab xukuje'</t> <t>xak e c'o tak conojel tak ri ch'ab.</t> <t>Cumal tak ri nima' e banom la k'et</t> <t>pa ri ulew.</t>", "10": "<t>Ri tacatak tak juyub queyicopic</t> <t>aretak quil la cumal;</t> <t>quetzokopitaj ulok ri nimak tak jäb</t> <t>cho ri caj,</t> <t>ri choalaj plo cäjininic ri u jininem</t> <t>quebuyac c'ut</t> <t>ri nimak tak u rekbala'.</t>", "11": "<t>Ri k'ij xukuje' ri ic'</t> <t>man quebel ta ulok</t> <t>chupam ri c'olbal quib</t> <t>chuwäch ri c'aslicalaj quijulk'inic</t> <t>ri e ch'ab la</t> <t>xukuje' tak ri e ruc'upinic</t> <t>che ri tz'imaj ch'ich' la.</t>", "12": "<t>Chupam ri oyowal la</t> <t>cabinibej la ronojel ri uwächulew;</t> <t>chupam ri c'anal la</t> <t>quexak'alej la ri nimak tak tinimit.</t>", "13": "<t>Ri lal, lal elinak la ulok</t> <t>che u to'ic ri tinimit la</t> <t>xukuje' che u to'ic ri ajawinel</t> <t>ri cha'om la.</t> <t>Yojim la ri u wi' ri rachoch</t> <t>ri itzel winak,</t> <t>e jolim la ri e u tac'alibal</t> <t>c'ä cho ri nim abaj.</t>", "14": "<t>Xcämisaj la ri c'amal u be</t> <t>cumal tak ri kas e u ch'ab,</t> <t>aretak ri e rajquiejab,</t> <t>e jacha' ta ne jun quiakik' jäb,</t> <t>xquiq'uiak quib</t> <t>ruc' ronojel qui ch'ujilal</t> <t>che qui jabuxic ri man quecuin taj</t> <t>caquito' ta quib,</t> <t>che u sachisaxic qui wäch chi c'uyal.</t>", "15": "<pb/><t>Cumal tak ri e quiej la</t> <t>cabinibej la ri plo,</t> <t>ri nimalaj qui wäch ri ja'</t> <t>ri quepuluwic.</t>", "16": "<t>Aretak xinta'</t> <t>ronojel wa' xinxe'j wib.</t> <t>Ri e nu chi' xequichaplej birbitem,</t> <t>ri e nu ch'ec</t> <t>man caquich'ij ta chic quetaq'ui'c'</t> <t>ronojel c'ut ri nu cuerp</t> <t>xchukchubic.</t> <t>In c'u ne jewa',</t> <t>man quinel ta na ch'u'j</t> <t>che reyexic ri k'ij</t> <t>aretak ri Dios quebucoj pa c'axc'olil</t> <t>ri cajch'ojab</t> <t>ri e banal tak c'ax chke.</t>", "17": "<pb/><t><f>[10]</f>C'äte c'u ri' quinnoj na</t> <t>che quicotemal rumal ri Ajawaxel</t> <t>ri nu Colonel.</t> <t>Quink'ijilan na che</t> <t>pune' man quecotz'ijan tak</t> <t>ri e qui che'al tak higo</t> <t>mawi chiquiya' ta qui wächinic tak</t> <t>ri juwi' tak uva</t> <t>xukuje' tak ri e qui che'al tak</t> <t>ri aseitun;</t> <t>pune' man e c'o ta chi wächinic</t> <t>pa tak ri juyub;</t> <t>pune' casach qui wäch</t> <t>ri jumulaj tak chij</t> <t>ma ta c'u ne e c'o chic wacax</t> <t>pa tak ri e qui cäbal.</t>", "18": "", "19": "<t><f>[11]</f>Quebuya' c'ut nu chuk'ab</t> <t>ri Ajawaxel,</t> <t>quebuya' chque ri nu ch'ec</t> <t>ri raninakil ri mazat</t> <t>quinuc'am c'u na bic</t> <t>pa tak chicajil</t> <t>jawije' ri quinto'taj wi na.</t>"}