{"1": "<pb/>Ri David xubixoj we bix ri' che ri Ajawaxel aretak xto'tajisax rumal ri Ajawaxel man xkaj ta pa u k'ab ri Saul xukuje' pa qui k'ab ri xquiban qui c'ulel che.", "2": "<pb/>Je xubij wa': <pb/><t>“Lal, Ajawaxel ri to'l wech,</t> <t>ri c'o wi ri nu panibal,</t> <t>ri nu toronel,</t>", "3": "<t>nu Dios,</t> <t>ri nimalaj abaj ri quinuto',</t> <t>nu quetequic ch'ich',</t> <t>ri cuinem ri quinto'tajisanic,</t> <t>ri c'ubal wib ri sibalaj chicaj c'o wi,</t> <t>ri nu panibal ri sibalaj chicaj,</t> <t>c'o wi ri nu Colonel.</t> <t>¡Xinto'tajisaj la man xintokix ta bic!</t>", "4": "<t>Lal, Ajawaxel</t> <t>ya'tal ri u ya'ic k'ij la:</t> <t>aretak quinsiq'uin che la,</t> <t>quinto'tajisaj la</t> <t>pa qui k'ab ri nu c'ulel.</t>", "5": "<t>Ri cämical xinuputzcuyij</t> <t>pa tak ri u rekbala';</t> <t>xina' xe'n ib chuwäch</t> <t>ri u tza'm ja' ri cämisanel.</t>", "6": "<t>Ri cämical xinuralij</t> <t>pa tak ri u colobal;</t> <t>¡xinkaj chquipam tak c'amibal</t> <t>cämisanelalab!</t>", "7": "<t>Pa tak ri welebal ch'u'j</t> <t>xinsiq'uij ri Ajawaxel,</t> <t>xintz'onoj ri to'banic che ri nu Dios,</t> <t>xinutatabej c'ut kas pa ri rachoch;</t> <t>¡ri e nu rakoj tak chi'aj</t> <t>xebopan pa tak u xiquin!</t>", "8": "<t>Xpe c'u jun nimalaj cabrakan</t> <t>xyicopitaj ri ulew:</t> <t>xeyicopitaj</t> <t>tak ri e u tac'alibal ri caj;</t> <t>xetotax rumal ri royowal ri Ajawaxel.</t>", "9": "<t>Xel ulok sib pa u tza'm,</t> <t>xel ulok jun cämisanelalaj k'ak'</t> <t>pa u chi';</t> <t>¡ak'al quenicowic</t> <t>quebel ulok pa u chi'!</t>", "10": "<t>Xupac ri ch'ukuwinak ri caj,</t> <t>xkaj c'u ulok.</t> <t>¡Chquixe' ri rakan</t> <t>e c'o nimak tak sutz'!</t>", "11": "<t>Xquiejen chrij jun aj cajalaj to'banel</t> <t>ri e c'o u xic', xrapin c'ut:</t> <t>quilitaj paquiwi'</t> <t>ri e u xic' ri quiakik'.</t>", "12": "<t>Xuban u cäbal ri lic'om re be</t> <t>che ri tzatzalaj k'ekumalil</t> <t>ri sutininak rij</t> <t>xukuje' tak ri sutz'</t> <t>ri e nojinak che ja'.</t>", "13": "<t>Jun jolk'inic cäcaypanic</t> <t>xel bic chuwäch;</t> <t>xejabin rachak k'ak' quenicowic.</t>", "14": "<t>Ri Ajawaxel, ri Sibalaj Aj Chicajil,</t> <t>xubano chi xtataj</t> <t>ri u ch'abal re cakulja</t> <t>ri xel ulok pa ri caj:</t>", "15": "<t>Xebuq'uiak ri u ch'ab, ri e u caypa',</t> <t>xubano chi xebanimaj ri nu c'ulel</t> <t>qui tuquelam tak quib.</t>", "16": "<t>Xc'utun ri u xe' ri plo;</t> <t>xk'alajin ri u tz'akatil ri uwächulew,</t> <t>rumal ri xibibalalaj</t> <t>u ch'abal ri Ajawaxel,</t> <t>rumal ri u chuk'ab</t> <t>ri ruxlab ri xuq'uiako.</t>", "17": "<t>Ri Dios kas chicaj</t> <t>xulic' wi ulok ri u k'ab chwe,</t> <t>ruc' c'ut ri u k'ab</t> <t>xinresaj chupam ri nimalaj plo.</t>", "18": "<t>Xinresaj pa qui k'ab ri nu c'ulel</t> <t>ri c'o na qui cuinem</t> <t>ri caquetzelaj nu wäch</t> <t>ri c'o na qui chuk'ab chnuwäch.</t>", "19": "<t>Xquitij u banic' c'ax chwe</t> <t>aretak in kajinak pa c'ax,</t> <t>xuya' c'ut ri u to'banic</t> <t>ri Ajawaxel chwe:</t>", "20": "<t>Xinresaj pa qui k'ab;</t> <t>¡xinuto'tajisaj</t> <t>rumal rech chi in lok' chuwäch!</t>", "21": "<t>Ri Ajawaxel u yo'm chwe</t> <t>ri rajilal u q'uexelal ri takal</t> <t>che ri ch'ajch'ojalaj nu c'aslemal,</t>", "22": "<t>Ri in are nu takem</t> <t>ri u be ri Ajawaxel;</t> <t>¡mawi jumul nu xutum ta can ri nu Dios!</t>", "23": "<t>Man e sachinak ta c'ut</t> <t>conojel tak ri u takanic pa nu jolom;</t> <t>¡mawi c'u jumul nu jech'obisam ta wib</t> <t>chquij tak ri u pixab!</t>", "24": "<t>In bininak colom chuwäch;</t> <t>nu najtajisam wib che ri etzelal.</t>", "25": "<t>Ri Ajawaxel u yo'm rajilq'uexelal chwe</t> <t>rumal ri ch'ajch'ojalaj</t> <t>nu c'aslemal chuwäch.</t>", "26": "<t>Ri lal Ajawaxel,</t> <t>lal jic ruc' ri jic,</t> <t>lal tz'akat ruc' ri tz'akat,</t>", "27": "<t>lal ch'ajch'oj ruc' ri ch'ajch'oj,</t> <t>c'o no'j la che u k'atixic</t> <t>ri banal etzelal.</t>", "28": "<t>Lal quebeto'tajisaj la</t> <t>ri e mach'amoj,</t> <t>caya' c'u wäch la</t> <t>chque ri cäquiban nimal</t> <t>quemach'irisaj c'u la.</t>", "29": "<t>Lal, Ajawaxel, lal nu chäj;</t> <t>lal, nu Dios,</t> <t>catunuj la ri nu k'ekumalil.</t>", "30": "<t>Ruc' ri to'banic la</t> <t>quinq'uis na tzij puwi' ri c'ulel</t> <t>quebenxalk'atij c'u tak na</t> <t>ri nimak tak qui tapia</t> <t>ri qui tinimit tak.</t>", "31": "<t>Ri u be ri Dios tz'akat;</t> <t>ri u chi'nic ri Ajawaxel</t> <t>takal u jiquibaxic c'uxaj chrij.</t> <t>¡Ri Dios cuto' qui wi' conojel</t> <t>ri caquicu'ba' qui c'u'x chrij!</t>", "32": "<t>¿Jachin ta chic ri Dios,</t> <t>we ta ma ta are' ri Ajawaxel?</t> <t>¿Jachin ta chic jun dios c'olic</t> <t>ri cacuin ta che u to'ic ka wi'?</t>", "33": "<t>Ri Dios are' nu panibal c'o u cuinem,</t> <t>ri cubano chi man cäyok' ta</t> <t>ri nu c'aslemal,</t>", "34": "<t>ri quebuya' wakan ri quexiq'uinic,</t> <t>jacha' jun masat,</t> <t>ri cabanowic chi co quinc'oji'</t> <t>paquiwi' tak ri chicajil,</t>", "35": "<t>ri qui nu tijoj che u banic ch'o'j</t> <t>ri quebuya' nu chuk'ab che qui tanixic</t> <t>tak ri q'uiakbal ch'ab re k'an ch'ich'.</t>", "36": "<t>Lal cäto'w la nu wi'</t> <t>xukuje' quito'tajisaj la;</t> <t>ri utzil la u banom chwe</t> <t>chi utz in elinak.</t>", "37": "<t>Banom la chi man c'ax taj ri nu be,</t> <t>man c'u e jiljobinak taj ri wakan.</t>", "38": "<t>Ri qui banom qui c'ulel chwe</t> <t>xebenterenej pa cakan,</t> <t>xinsachisaj c'u qui wäch</t> <t>xuwi c'u xintzelej ulok</t> <t>aretak sachtajinak chic qui wäch.</t>", "39": "<t>¡Xinsachisaj qui wäch!</t> <t>¡Xinban ch'akatak chque!</t> <t>Man xewalij ta chic:</t> <t>¡xetzakic xebentac'alej!</t>", "40": "<t>Lal xyo'w la nu chuk'ab</t> <t>pa ri ch'o'j;</t> <t>xban la chi ri co xquitac'aba' quib</t> <t>xquimej quib chnuwäch,</t>", "41": "<t>chi ri quinquic'ulelaj</t> <t>xebanimaj chnuwäch.</t> <t>Aretak c'u je xbantaj wa' xincuinic</t> <t>xinsachisaj qui wäch</t> <t>ri caquetzelaj nu wäch.</t>", "42": "<t>Xquitz'onoj chi que to'ic,</t> <t>man c'o ta c'u to'banel.</t> <t>Xquisiq'uij ri Ajawaxel,</t> <t>man xutzelej ta c'u u wäch qui tzij.</t>", "43": "<t>¡Xebenque'j xebux c'u puc'uc' ulew!</t> <t>¡Xeben xak'alej</t> <t>jacha' ri t'ac xo'l tak ri ja!</t>", "44": "<t>Xinto'tajisaj la pa ri tijoj chuk'ab</t> <t>cuc' ri nu tinimit</t> <t>ri xech'ach'at chwij,</t> <t>xban la chwe chi xincanaj c'amal qui be</t> <t>ri nimak tak tinimit,</t> <t>xinquipatanij c'u winak</t> <t>ri man weta'm ta qui wäch.</t>", "45": "<t>Aretak quebentako queniman chwe;</t> <t>winak ri man e nu winak taj</t> <t>quinkaj chquiwäch,</t>", "46": "<t>winak ri man e nu winak ta</t> <t>cäquixe'j quib, quebirbitic,</t> <t>quebel ulok chquipam ri e qui panibal.</t>", "47": "<t>¡Yokok u k'ij ri Ajawaxel!</t> <t>¡Tewichitalic ri to'l wech!</t> <t>¡Nimarisax u k'ij ri Ajawaxel,</t> <t>ri quinuto'tajisaj</t> <t>xukuje' cuto' nu wi'!</t>", "48": "<t>Are' Dios wa' ri yowinak</t> <t>rajil c'axelal chwe</t> <t>e u jachom c'u tak ri tinimit</t> <t>pa nu k'ab.</t>", "49": "<t>Ri are' quinuto'tajisaj</t> <t>quinresaj pa qui k'ab ri e nu c'ulel,</t> <t>xukuje' pa qui k'ab</t> <t>ri co xquitac'aba' quib</t> <t>chnuwäch xquiwalijisaj</t> <t>c'u ne quib chwij.</t> <t>¡Lal, Ajawaxel,</t> <t>quinto'tajisaj la pa qui k'ab</t> <t>ri c'analaj tak achijab!</t>", "50": "<t>Rumal ri' quink'ijilan che la</t> <t>chquixo'l ri nimak tak tinimit</t> <t>quebenbixoj c'u na bix che ri bi' la.</t>", "51": "<t>Queya' la nimak tak ch'äcanic</t> <t>che ri ajawinel ri cha'om la;</t> <t>amak'el quel c'u'x la che ri David</t> <t>xukuje' chque ri e rija'lil.”</t>"}