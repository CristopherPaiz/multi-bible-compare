{"1": "<pb/>Aretak cäminak chic ri Saul, Ri David xtzelej pa Siclag aretak e ch'äctajinak chic ri aj amalesib, xcanaj c'u can quieb k'ij chila'.", "2": "<pb/>Churox c'u k'ij xopan jun achi ri elinak ulok pa ri kajebal chquixo'l ri rajch'ojab ri Saul. E jisjobinak ri ratz'iak chrij ri u q'uiakom ulew pa u jolom che u c'utic chi c'axc'obinak ri ranima'. Aretak xopan chuwäch ri David, xumej rib c'ä cho ri ulew che u c'utic chi nim caril wi ri David.", "3": "<pb/>Ri David xuc'ot u chi' xubij che: “¿Jawije' a petic?” <pb/>“In cuininak xinwesaj ulok wib pa ri kajebal chquixo'l ri ajch'ojab aj israelib” xcha' we achi ri'.", "4": "<pb/>“¿Jas c'ut ri c'ulmatajinak? ¡Chabana' tok'ob, chabij chwe!” xcha' ri David che. <pb/>“Xebanimaj bic ri ajch'ojab chuwäch ri ch'o'j, e q'ui c'ut xecäm chque” xcha' we achi ri'. “¡Xukuje' xcäm ri Saul xukuje' ri Jonatan ri u c'ojol!”", "5": "<pb/>“¿Jas c'u xaban che retamaxic chi xcäm ri Saul xukuje' ri Jonatan ri u c'ojol?” Xcha' ri David che ri ala ri xc'amow ulok ri tzijol.", "6": "<pb/>We achi ri' xutzelej u bixic: “Xak c'u xurika' in c'o apan pa ri juyub Jilbo, xtaki' c'u nu wäch che ri Saul u q'uiakom rib puwi' ri u tz'imaj ch'ich' e petinak chi c'u ri carwaj re ch'o'j xukuje' ri ajch'ojab ri e petinak chunakaj.", "7": "<pb/>Xca'y c'u chrij, aretak c'u xinrilo xinusiq'uij. Xinkeb ruc' xinjach c'u wib pa u k'ab.", "8": "<pb/>Xuta' c'u chwe jachin ri in xinbij che chi in aj amalec.", "9": "<pb/>Xutz'onoj c'u chwe chi chinkeb ruc', chinq'uisa' c'u u cämisaxic, camic chi c'u cubano c'ä c'asal c'ut.", "10": "<pb/>Xinkeb c'u chuxcut xincämisaj, xinch'ob c'ut chi man cäcuintaj cäc'asi'c nim c'ut ri c'ax ri xuriko. Xinwesaj c'ut ri u corona che ri u jolom xukuje' ri wikbal u k'ab, rech quinc'am ulok che la, wajaw.”", "11": "<pb/>Ri David xukuje' ri e achilaninak xequijisila' ri catz'iak che u c'utic chi c'axc'obinak ri canima',", "12": "<pb/>xebok' c'ut xquibisoj ri u cämical ri Saul, xukuje' ri Jonatan ri u c'ojol, xukuje' rumal ri tzakmajic ri xquic'ulmaj ri aj israelib ri e rajch'ojab ri Ajawaxel Dios, man xquitij ta c'u wa c'a xkaj na ri k'ij.", "13": "<pb/>Ri David xuc'ot c'u na u chi' ri ala ri xeyo'w ri tzijol che: “¿Ri at, jawije' catpe wi?” <pb/>“Ri in man in aj waral taj, in aj amalec.” Xcha' ri ala.", "14": "<pb/>“¿Jas c'u che xachajij anima' xawalijisaj ri a k'ab che u cämisaxic ri ajawinel ri cha'om rumal ri Ajawaxel?” Xcha' ri David,", "15": "<pb/>xusiq'uij c'ut jun chque ri rachijab, xuya' takanic che: “¡Chacämisaj!” <pb/>Ri are' utz u soquic ri aj amalec xubano, xcäm c'ut,", "16": "<pb/>xubij c'u ri David che: “Chawij cäkaj wi ri kas a cämic, at xatk'alajisan ri a mac aretak xabij chi xacämisaj ri ajawinel ri cha'om rumal ri Ajawaxel.”", "17": "<pb/>Ri David xubixoj we bisobal ri' rumal ri u cämical ri Saul xukuje' ri Jonatan.", "18": "<pb/>Xuya' c'u takanic chi che tijox ri winak aj Juda che u bixoxic. We bisobal ri' cäriktaj chupam Ri u Wuj ri Suc':", "19": "<pb/><t>“¡Oh, Israel,</t> <t>xsocotaj ri a juluwem</t> <t>paquiwi' tak ri e a juyub!</t> <t>¡E ch'äctajinak</t> <t>ri cowilaj tak ajch'ojab!</t>", "20": "<t>Miya' u bixic pa Gat</t> <t>mawi mitzijoj</t> <t>pa tak ri be pa Ascalon,</t> <t>rech man quequicot taj</t> <t>ri ixokib aj pilisteyib,</t> <t>rech man quech'opintaj we ixokib ri'</t> <t>ri e k'ijilal diosib.</t>", "21": "<t><f>[1]</f>¡Makaj chi ri jäb piwi' ix</t> <t>mawi ri räxk'ab,</t> <t>juyub tak aj Jilbo,</t> <t>e juyub tak wa' re cämical!</t> <t>Chila' xetac'alex wi</t> <t>ri qui quetecak tak ch'ich'</t> <t>ri nimak qui k'ij.</t> <t>Chila' xusach wi ri u chuplinic</t> <t>ri u quetequic ch'ich' ri Saul.</t>", "22": "<t>Mawi jumul ri Saul</t> <t>xukuje' ri Jonatan xetzelej ta ulok</t> <t>ri ma ta xequimu' ulok</t> <t>ri qui ch'ich' re ch'o'j</t> <t>xukuje' tak ri qui ch'ab</t> <t>chupam ri qui quiq'uel</t> <t>xukuje' ri qui xepoyil</t> <t>ri cowilaj tak ajch'ojab.</t>", "23": "<t>Ri Saul xukuje' ri Jonatan,</t> <t>ri sibalaj quebajwaxic,</t> <t>mawi aretak e c'aslic</t> <t>mawi aretak e cäminak chic</t> <t>xquitas ta quib.</t> <t>¡Ri e c'o na ri qui rapinic</t> <t>chquiwäch ri cot!</t> <t>¡Ri c'o na ri qui chuk'ab</t> <t>chquiwäch ri coj!</t>", "24": "<t>¡Mia'laxelab tak aj Israel,</t> <t>chiwok'ej ri Saul,</t> <t>ri xebucoj quiäk tak atz'iak chiwij</t> <t>xukuje' coc'alaj lino,</t> <t>ri quixuwik cuc' tak ch'epebal</t> <t>re k'an puak!</t>", "25": "<t>¡Jas ri xquiban</t> <t>ri cowilaj tak ajch'ojab</t> <t>xech'äcataj pa ri ch'o'j!</t> <t>¡Ri Jonatan xcämisax</t> <t>paquiwi' tak ri juyub!</t>", "26": "<t>¡In c'axc'obinak rumal awech,</t> <t>Jonatan, wachalal!</t> <t>¡Sibalaj qui' xux ri a c'aslemal chwe,</t> <t>nimalaj qui'al chwe!</t> <t>Ri nu lok'ok'exic awumal xoc'ow na</t> <t>chuwäch ri qui lok'ok'exic ri ixokib.</t>", "27": "<t>¡Jas ri xquiban</t> <t>ri cowilaj tak ajch'ojab</t> <t>xech'äcataj pa ri ch'o'j!</t> <t>¡Ri e ch'ojibal xeyojyobisaxic!”</t>"}