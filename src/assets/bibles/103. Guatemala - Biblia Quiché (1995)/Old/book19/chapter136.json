{"1": "<pb/><t>Chebiya' maltioxinic</t> <t>che ri Ajawaxel,</t> <t>utz c'ut ri are',</t> <t>junalic c'ut ri u lok'ok'ebal c'u'x.</t>", "2": "<t>Chebiya' maltioxinic che ri Dios</t> <t>ri c'o paquiwi' conojel ri diosib,</t> <t>junalic c'ut ri u lok'ok'ebal c'u'x.</t>", "3": "<t>Chebiya' maltioxinic</t> <t>che ri Cajaw ajawib;</t> <t>junalic c'ut ri u lok'ok'ebal c'u'x.</t>", "4": "<t>Che ri xuwi ri are'</t> <t>ri quebuban nimak tak mayibal</t> <t>junalic c'ut ri u lok'ok'ebal c'u'x.</t>", "5": "<t>Che ri xebanow ri caj ruc' no'jinic,</t> <t>junalic c'ut ri u lok'ok'ebal c'u'x.</t>", "6": "<t>Che ri xlic'ow ri ulew</t> <t>paquiwi' tak ri ja',</t> <t>junalic c'ut ri u lok'ok'ebal c'u'x.</t>", "7": "<t>Che ri xbanow ri k'ij xukuje' ri ic',</t> <t>junalic c'ut ri u lok'ok'ebal c'u'x:</t>", "8": "<t>Ri k'ij rech cätunun pa k'ij,</t> <t>junalic c'ut ri u lok'ok'ebal c'u'x.</t>", "9": "<t>Ri ic', xukuje' ri ch'imil</t> <t>rech quetunun chak'ab,</t> <t>junalic c'ut ri u lok'ok'ebal c'u'x.</t>", "10": "<t>Che ri xecämisan</t> <t>conojel ri e qui nabeal</t> <t>ri aj ejiptib,</t> <t>junalic c'ut ri u lok'ok'ebal c'u'x.</t>", "11": "<t>Che ri xebesan ulok</t> <t>ri aj israelib pa Ejipt,</t> <t>junalic c'ut ri u lok'ok'ebal c'u'x;</t>", "12": "<t>xulic' ri u k'ab ruc' nimalaj cuinem,</t> <t>junalic c'ut ri u lok'ok'ebal c'u'x.</t>", "13": "<t>Che ri xuban quieb che ri Quiäk Plo,</t> <t>junalic c'ut ri u lok'ok'ebal c'u'x.</t>", "14": "<t>Che ri xroc'owisaj ri Israel</t> <t>pa u niq'uiajil ri plo,</t> <t>junalic c'ut ri u lok'ok'ebal c'u'x.</t>", "15": "<t>Che ri xbik'tajisan ri paraon</t> <t>chupam ri Quiäk Plo</t> <t>xukuje' ri e rajch'ojab.</t> <t>Junalic c'ut ri u lok'ok'ebal c'u'x.</t>", "16": "<t>Che ri xuc'am u be ri u tinimit</t> <t>pa ri chaki'j uwo sak,</t> <t>junalic c'ut ri u lok'ok'ebal c'u'x.</t>", "17": "<t>Che ri xebusoc che cämical</t> <t>ri nimak tak ajawinelab,</t> <t>junalic c'ut ri u lok'ok'ebal c'u'x.</t>", "18": "<t>Che ri xresaj qui c'aslemal</t> <t>ri ajawinelab ri c'o qui cuinem,</t> <t>junalic c'ut ri u lok'ok'ebal c'u'x,</t>", "19": "<t>ri Sehon, ajawinel amorey;</t> <t>junalic c'ut ri u lok'ok'ebal c'u'x.</t>", "20": "<t>Xukuje' ri Og, ajawinel re Basan,</t> <t>junalic c'ut ri u lok'ok'ebal c'u'x.</t>", "21": "<t>Che ri xujach ri culew</t> <t>we ajawinelab ri' chquiwäch,</t> <t>junalic c'ut ri u lok'ok'ebal c'u'x,</t>", "22": "<t>xuya' c'u che rechbal ri Israel</t> <t>ri pataninel rech,</t> <t>junalic c'ut ri u lok'ok'ebal c'u'x.</t>", "23": "<t>Che ri cujnataj che</t> <t>aretak uj tzakinak,</t> <t>junalic c'ut ri u lok'ok'ebal c'u'x.</t>", "24": "<t>Che ri cujesan</t> <t>pa qui k'ab ri e ka c'ulel,</t> <t>junalic c'ut ri u lok'ok'ebal c'u'x.</t>", "25": "<t>Che ri quetzukuw ri winak</t> <t>xukuje' ri awaj,</t> <t>junalic c'ut ri u lok'ok'ebal c'u'x.</t>", "26": "<t>¡Chiya' maltioxinic</t> <t>che ri Dios aj caj,</t> <t>junalic c'ut ri u lok'ok'ebal c'u'x!</t>"}