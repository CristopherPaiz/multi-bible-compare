{"1": "<pb/><t>Je'licalaj tak tzij quewulul</t> <t>chupam ri nu chomanic;</t> <t>ri wak' xak junam ruc' ri u tz'ibabal</t> <t>jun utzalaj tz'ibanel.</t> <t>¡Quinbixoj na ri nu bix</t> <t>chuwäch ri Ajawinel!</t>", "2": "<pb/><t>¡Lal ri sibalaj lal je'l na</t> <t>chquixo'l ri achijab!</t> <t>¡Chi chi' la quetixtob wi ulok</t> <t>tak ri cochinic!</t> <t>Rumal ri' kas xa jumul lal tewichital</t> <t>rumal ri Dios.</t>", "3": "<t>Xima' la ri ch'ich' re ch'o'j</t> <t>xe' pam la,</t> <t>ri c'o chuk'ab uc' la.</t> <t>¡Are wa' ri je'lalaj wikbal ib la!</t>", "4": "<pb/><t>Quiejeninak ruc' nimalil che ch'äcanem</t> <t>che u to'ic u wi' ri kastzij,</t> <t>ri mach'ibalil, ri colomal.</t> <t>¡Ri iquiak'ab la</t> <t>cuban nimak tak mayibal!</t>", "5": "<t>Ri tinimit tak cäquimej quib</t> <t>chwäch la ajawinel;</t> <t>ri t'ist'ak tak ch'ab la,</t> <t>quech'iqui' na</t> <t>puwi' tak canima' ri e c'ulel la.</t>", "6": "<pb/><t>Ri ajawibal la,</t> <t>nu Dios, re chbe k'ij sak,</t> <t>ri k'atoj tzij la</t> <t>are jun suc'alaj k'atoj tzij.</t>", "7": "<t>Cälok'ok'ej la ri utzil,</t> <t>quetzelaj la u wäch ri etzelal.</t> <t>Rumal ri' lal cha'om rumal ri Dios;</t> <t>ri Dios la,</t> <t>lal u nojisam ruc' quicotemal</t> <t>chquiwäch conojel ri achil la.</t>", "8": "<t>Ronojel ri atz'iak la u c'oc'al mir,</t> <t>ruxlab k'ol aloe xukuje' cane'l;</t> <t>cuc' rok'ibal tak arp cäquicotisax la</t> <t>cumal chquipam nimak tak ja</t> <t>re marpil quech elepant.</t>", "9": "<t>Chquixo'l ri ixokib ri quexojowic</t> <t>e c'o qui mia'l tak ajawinelab;</t> <t>pa ri riquiak'ab ri tem la re ajawibal</t> <t>t'uyul wi ri ajawinel ixok,</t> <t>wiktal ruc' ri k'an puak</t> <t>ri sibalaj coc'.</t>", "10": "<pb/><t>Chattatabenok, alaj nu mia'l;</t> <t>chacojo retal ri quinya' u bixic chawe:</t> <t>Menataj chi chawe ri awachalaxic</t> <t>xukuje' ri a winakil,</t>", "11": "<t>cäbe c'u ranima' ri ajawinel</t> <t>ruc' ri a je'lal;</t> <t>are' awajaw rajawaxic catniman che.</t>", "12": "<t>U mia'l ajawinel re Tir,</t> <t>ri sibalaj e k'inomab na</t> <t>chquixo'l ri winak,</t> <t>cuc' tak sipanic,</t> <t>cäcaj chi quekaj chawäch.</t>", "13": "<pb/><t>Waral coc wi ri u mia'l ajawinel</t> <t>ruc' ronojel ri u je'lical.</t> <t>¡Ri ratz'iak tz'otom ruc' k'an puak!</t>", "14": "<t>Wiktal pa ri ratz'iak cäc'am bic</t> <t>chuwäch ri ajawinel,</t> <t>terenetal cumal ri alitomab</t> <t>ri nimak qui k'ij,</t> <t>ri e rachil ri querachilaj</t> <t>pa ri nimak'ij.</t>", "15": "<t>Ruc' quicotemal quebinic,</t> <t>ruc' quicotemal queboc</t> <t>chupam ri rachoch ri ajawinel.</t>", "16": "<pb/><t>Ri e c'ojol la, ajawinel,</t> <t>quet'uyi' na puwi'</t> <t>ri qui tem re ajawibal ri e mam la,</t> <t>caban c'u na la chi que ajawin</t> <t>pa ronojel ri ulew.</t>", "17": "<t>Quinban na chi cänatax ri bi' la</t> <t>cumal ri c'äte queq'uiy chic,</t> <t>chyo'k ta k'ij la</t> <t>cumal tak ri tinimit amak'el,</t> <t>chbe k'ij sak.</t>"}