{"1": "<pb/><t>Chel c'u'x la chwe,</t> <t>nu Dios,</t> <t>chel c'u'x la chwe,</t> <t>uc' la quintzucuj wi u to'ic wib.</t> <t>Quinwaj quinto' wib chquixe' ri xic' la</t> <t>c'ä coc'ow na</t> <t>ri xak quieb cubij panuwi'.</t>", "2": "<t>Quinsiq'uij apan ri Dios ri c'o chicaj,</t> <t>ri Dios ri quinuto' pa ronojel.</t>", "3": "<t>Cutak na ulok</t> <t>kas pa ri caj ri u lok'ok'ebal u c'u'x</t> <t>xukuje' ri u kastzij,</t> <t>quinresaj c'u na</t> <t>pa qui k'ab ri cäquiban c'ax chwe</t> <t>ruc' ch'ujilal.</t>", "4": "<pb/><t>In liq'uin, cho ri ulew,</t> <t>chquixo'l tak coj ri e tijol tak winak;</t> <t>ri qui ware</t> <t>junam cuc' ri tz'imaj ch'ich'</t> <t>xukuje' tak ri ch'ab,</t> <t>ri cak' junam</t> <t>ruc' jun ch'ich' re ch'o'j</t> <t>ri banom u pa u chi'.</t>", "5": "<pb/><t>Nu Dios, lal c'o puwi' ri caj.</t> <t>¡Ri juluwem la u nojisam</t> <t>ronojel ri uwächulew!</t>", "6": "<pb/><t>Ri e nu c'ulel</t> <t>xquicoj jun c'amibal chnuwäch</t> <t>rech cuban quieb nu c'u'x;</t> <t>xquic'ot jun jul pa ri nu be,</t> <t>e are' c'ut xetzak chupam.</t>", "7": "<pb/><t>Ri wanima' c'o u rayinic, nu Dios,</t> <t>ri wanima' c'o u rayinic</t> <t>che qui bixoxic tak bix che la.</t>", "8": "<t>Chatc'astajok, nu c'aslibal;</t> <t>chatc'astajok, arp xukuje' nimalaj arp;</t> <t>¡quinc'astaj na che ri c'ac' k'ij!</t>", "9": "<t>Quinya' na k'ij la cuc' tak bix,</t> <t>Ajawaxel,</t> <t>pa nimak tak tinimit</t> <t>xukuje' chquixo'l tak ri winak.</t>", "10": "<t>Ri lok'ok'ebal c'u'x la</t> <t>sibalaj nim copan c'ä chicaj;</t> <t>ri jicomal la curika' ri räxalaj caj.</t>", "11": "<t>Nu Dios, lal c'o puwi' ri caj.</t> <t>¡Ri juluwem la cunojisaj</t> <t>ronojel ri uwächulew!</t>"}