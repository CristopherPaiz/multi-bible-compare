{"1": "<pb/><t>¡Nu Dios,</t> <t>ri quequik'ijilaj tak diosib</t> <t>qui majim ri jastak ech la!</t> <t>¡Cawasim ri tastalicalaj achoch la</t> <t>quiyojyobisam c'ut ri Jerusalen!</t>", "2": "<t>¡Xequiya' can ri cäminak</t> <t>tak qui cuerp ri pataninel tak ech la,</t> <t>ri jic xebin chwäch la,</t> <t>rech quet'ubix cumal tak ri c'uch</t> <t>xukuje' cumal ri juyubal tak awaj!</t>", "3": "<t>Jacha' ja' xquijamij ri qui quiq'uel</t> <t>pa ronojel ri Jerusalen,</t> <t>man c'o ta c'u jun xemukuwic.</t>", "4": "<t>Cätze'x ka wäch</t> <t>cumal ri e ka c'ulja;</t> <t>uj yacal qui tze' joropa' ri cujilowic.</t>", "5": "<pb/><t>Oh Ajawaxel,</t> <t>¿c'ä jampa' coc'ow ri oyowal la?</t> <t>¿La xak cätajin wi cänicow</t> <t>ri oyowal la jacha' ri k'ak'?</t>", "6": "<t>¡Jamij ri oyowal la</t> <t>paquiwi' ri ajawibal</t> <t>ri quequik'ijilaj diosib</t> <t>ri man queta'm ta wäch la,</t> <t>mawi cäya' k'ij la cumal!</t>", "7": "<t>E are' c'ut xebik'ow ri Jacob,</t> <t>xequiyojij c'ut ri c'o pa ri rulew.</t>", "8": "<t>Mäban la chi uj ta</t> <t>cujtojow ri quetzelal</t> <t>ri e ka mam;</t> <t>¡pet ba ri ch'uch'ujil la</t> <t>chanim che ka to'ic,</t> <t>xa c'u co'l man quel kanima'!</t>", "9": "<pb/><t>Nu Dios, ka colonel, chujto' la,</t> <t>¡chujesaj la pa ri c'ax,</t> <t>chäsacha' la ri ka mac,</t> <t>rumal ri u juluwem ri bi' la!</t>", "10": "<t>Man c'o ta chi jasche</t> <t>caquibij ta chi na</t> <t>ri e k'ijilal tak diosib:</t> <t>“¿Jawije' c'o wi ri qui Dios?”</t> <t>Chya' la chke chi cäkil</t> <t>ri u tojic rajil u q'uexel</t> <t>ri qui cämical</t> <t>ri pataninel tak ech la.</t> <t>¡Chquetamaj xukuje'</t> <t>ri e k'ijilal tak diosib!</t>", "11": "<t>Choc la il che ri qui ch'ach'atem</t> <t>ri e c'o pa tak che',</t> <t>cheto'tajisaj la</t> <t>ruc' ri nimalaj cuinem la</t> <t>ri cämisaxic quij.</t>", "12": "<pb/><t>Oh Ajawaxel,</t> <t>chya' la wukub mul rajil u q'uexel</t> <t>chque ri e ka c'ulja qui mac</t> <t>quech ri c'axc'obisanic</t> <t>ri qui banom che la.</t>", "13": "<t>Ri uj c'ut ri uj tinimit la,</t> <t>ri uj chij rech ri yuk'bal la,</t> <t>cäkaya' na maltioxinic che la amak'el;</t> <t>¡cujbixon na che la chbe k'ij sak!</t>"}