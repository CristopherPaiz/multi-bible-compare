{"1": "<pb/><t>Ri Dios are' ka panibal</t> <t>xukuje' ka chuk'ab;</t> <t>to'l kech</t> <t>pa tak ri jok'otaj re c'axc'olil.</t>", "2": "<t>Rumal ri' man cäkaxe'j ta kib,</t> <t>pune' capuc'pub ri uwächulew,</t> <t>pune' quebik'taj bic ri juyub</t> <t>pa ri u choil ri plo,</t>", "3": "<t>pune' cäjinin ri plo,</t> <t>naj cäpaki' ri u wäch chicaj,</t> <t>pune' quebirbob ri juyub</t> <t>rumal ri u c'anal.</t>", "4": "<t>Jun nima' cuc' tak ri u k'ab</t> <t>cuya' quicotemal</t> <t>che ri u tinimit ri Dios,</t> <t>ri sibalaj tastal na chquixo'l</t> <t>ri e u tinimit ri aj chicaj.</t>", "5": "<t>Ri Dios c'o pa u niq'uiajil wa',</t> <t>carilij c'u na;</t> <t>ri Dios cäto'w na</t> <t>che u chaplexic ri k'ij.</t>", "6": "<t>Ri nimak tak tinimit quebel ch'u'j,</t> <t>ri ajawibal quebirbobic,</t> <t>ri uwächulew capuc'pubic</t> <t>aretak cuya' chi cätataj ri u ch'abal.</t>", "7": "<pb/><t>¡Ri Ajawaxel ri c'o ronojel u cuinem</t> <t>are' c'o kuc'!</t> <t>¡Ri u Dios ri Jacob are' ka panibal!</t>", "8": "<t>Tisaj che rilic ri nimak tak mayibal</t> <t>ri e u banom ri Ajawaxel</t> <t>cho ri uwächulew:</t>", "9": "<t>U q'uisom qui tza'm ri ch'o'j</t> <t>c'ä pa ri q'uisbal u jutz'</t> <t>ri uwächulew;</t> <t>e u k'ajisam tak ri q'uiakbal ch'ab,</t> <t>e u muchum tak ri tz'imaj ch'ich',</t> <t>¡e u porom tak ri carwaj re ch'o'j!</t>", "10": "<t>“¡Mich'ujarisaj iwib!</t> <t>¡Chich'obo' chi ri in in Dios!</t> <t>¡In c'o paquiwi' ri nimak tak tinimit!</t> <t>¡In c'o puwi' ronojel ri uwächulew!”</t>", "11": "<t>¡Ri Ajawaxel</t> <t>ri c'o ronojel u cuinem,</t> <t>are' c'o kuc'!</t> <t>¡Ri u Dios ri Jacob are to'l kech!</t>"}