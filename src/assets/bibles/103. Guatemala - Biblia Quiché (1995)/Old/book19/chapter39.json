{"1": "<pb/><t>In nu chi'm u chajixic</t> <t>ri nu c'aslemal,</t> <t>man quinmacun ta c'u ruc' ri wak',</t> <t>xukuje' quincoj jun jic'abal</t> <t>u pa chi'aj pa nu chi'</t> <t>aretak quinuc'ulelaj ri banal etzelal.</t>", "2": "<t>Xinban wib chi in mem.</t> <t>Man c'o ta jas xinbij.</t> <t>¡Mawi ne xintzijoj ta ri utz!</t> <t>Cätajin c'u cänimataj ri nu k'oxom;</t>", "3": "<t>¡cätajin c'u canicow ri wanima'</t> <t>cho nu c'u'x!</t> <t>Cätajin quinchomaj wa',</t> <t>xnicow ri k'ak' chnupam,</t> <t>co c'u xinch'awic je xinbij wa':</t>", "4": "<t>“Ajawaxel, bij la chwe</t> <t>jas ri quinc'ulmaj na chuq'uisbal,</t> <t>xukuje' joropa' junab quinec'asal na;</t> <t>¡quinwaj quinwetamaj</t> <t>chi sibalaj man cabeytaj ta</t> <t>ri nu c'aslemal!</t>", "5": "<t>Yo'm la jun c'aslemal chwe</t> <t>ri xa re quieb oxib k'ij;</t> <t>man nim ta ri nu c'aslemal chwäch la.</t> <t>¡Ronojel winak</t> <t>xa jun uxlabic cabeytajic!”</t>", "6": "<t>“¡Ronojel winak xak coc'owic</t> <t>xa jacha' jun nanoch'!</t> <t>Man c'o ta cupatanij</t> <t>che cumulij sibalaj k'inomal,</t> <t>man reta'm ta c'ut</t> <t>jachin quechben canok.</t>", "7": "<t>Jeri', Ajawaxel,</t> <t>¿Jas ta ri quincuinic quinweyej chi na?</t> <t>¡Ri eyebal nu c'u'x chij la c'o wi!</t>", "8": "<t>Chinesaj la chupam ri nu mac;</t> <t>mäya' la be chque ri man etal ta tzij</t> <t>chi cäquitze'j nu wäch.</t>", "9": "<pb/><t>Xinban wib chi in mem,</t> <t>man xinjak ta ri nu chi',</t> <t>lal c'ut ri cätajin cäch'aw la.</t>", "10": "<t>Tanaba' la nu ch'ayic;</t> <t>in k'itajinak chi c'u pa ri ch'ayic</t> <t>rumal ri k'ab la.</t>", "11": "<t>Cuc' c'äjisabal wächaj qui mac ri macaj</t> <t>cajic' la ri winak,</t> <t>rumal ri u c'äjisaxic u wäch</t> <t>u mac ri u mac,</t> <t>cäban la chi cux puc'uc' ulew</t> <t>ri sibalaj culok'ok'ej.</t> <t>Ronojel winak xa jun uxlabic.</t>", "12": "<pb/><t>Ajawaxel,</t> <t>tatabej la ri nu ch'awem</t> <t>ri quiban chwäch la,</t> <t>¡chetatabej la ri e nu juyuwem!,</t> <t>¡xak mail la ri u wa'l nu wäch!</t> <t>Ri in in uxinak che la</t> <t>xa in oc'owel</t> <t>jun chicop ri c'o u xic',</t> <t>e jacha' ri e nu mam.</t>", "13": "<t>Tanaba' la nu ca'yexic,</t> <t>ya' la jok'otaj chwe re uxlabic,</t> <t>c'ä majok chinbec</t> <t>quintanaba' c'u c'aslemal.”</t>"}