{"1": "<pb/><t>Chutatabej ri a ch'awem</t> <t>ri Ajawaxel</t> <t>aretak at c'o pa bis,</t> <t>are' ri u Dios ri Jacob</t> <t>chuya' to'banic chawe.</t>", "2": "<t>Chutaka' ulok to'bal awib</t> <t>xukuje' to'l awech</t> <t>pa ri k'ijilabal ri c'o pa Sion.</t>", "3": "<t>Chenataj conojel ri a sipanic che,</t> <t>chebuc'amowaj ruc' quicotemal</t> <t>ri e a tz'onobal tak tok'ob</t> <t>ri quebaporoj puwi' ri porobal.</t>", "4": "<t>Chebutz'akatisaj</t> <t>conojel ri e a rayibal,</t> <t>chuq'uisa' qui banic</t> <t>conojel ri jastak ri a chomam qui banic.</t>", "5": "<t>Cäkaban c'u na nimak'ij</t> <t>rumal ri a ch'äcanic,</t> <t>quekawalijisaj tak na etal</t> <t>pa u bi' ri ka Dios.</t> <t>Chuya' ri Ajawaxel chawe</t> <t>ronojel ri catz'onoj che.</t>", "6": "<pb/><t>Kas weta'm chi ri Ajawaxel</t> <t>cuya' ri ch'äcanic</t> <t>che ri ajawinel ri u cha'om;</t> <t>chi cutzelej na</t> <t>u wäch ri xutz'onoj che</t> <t>kas pa ri tastalicalaj u caj,</t> <t>quebuya' c'u na nimak tak ch'äcanic</t> <t>che rumal ri u cuinem.</t>", "7": "<t>Jujun qui cuban qui c'u'x</t> <t>chrij ri qui carwaj re ch'o'j,</t> <t>jujun chic qui cuban qui c'u'x</t> <t>chquij ri qui quiej;</t> <t>are c'u ri uj ka cuban ka c'u'x</t> <t>chrij ri Ajawaxel ri ka Dios.</t>", "8": "<t>Ri e are' quemejmob ri qui ch'ec,</t> <t>quetzakic,</t> <t>are c'u ri uj cäkatakej binem</t> <t>man cujtzak taj.</t>", "9": "<t>Ajawaxel,</t> <t>¡Ya' la ri ch'äcanic che ri Ajawinel!</t> <t>¡Tzelej la u wäch ri ka tzij</t> <t>aretak chujsiq'uin che la!</t>"}