{"1": "<pb/><t>¡Nu Dios,</t> <t>lal ri lal nu Dios!</t> <t>Ruc' nimalaj rayinic</t> <t>quintzucun che la,</t> <t>cächaki'j nu chi' che la;</t> <t>ruc' ronojel wanima' quinrayin che la,</t> <t>in junam ruc' ri chaki'j ulew</t> <t>ri man c'o ta wi ja',</t> <t>mawi c'aslemal.</t>", "2": "<t>¡Quinwaj quinwil wäch la</t> <t>chupam ri cak'ilax wi la</t> <t>quinwil c'ut ri cuinem la</t> <t>xukuje' ri juluwem la!,</t>", "3": "<t>¡are c'u utz na</t> <t>ri lok'ok'ebal c'u'x la</t> <t>chuwäch ri c'aslemal!</t> <t>Ruc' ri nu chi' quinya' na k'ij la;</t>", "4": "<t>pa ronojel nu c'aslemal</t> <t>quinya' na k'ij la,</t> <t>quinyac ri nu k'ab chwäch la</t> <t>aretak quinch'aw uc' la.</t>", "5": "<t>Kas c'u quinnoj canok,</t> <t>jacha' ri cutij ronojel ri ulabal</t> <t>ri sibalaj je'lic,</t> <t>e are tak c'ut ri nu chi'</t> <t>quek'ijilan na che la</t> <t>ruc' quicotemal.</t>", "6": "<pb/><t>Chak'ab tak, aretak in k'oyol chic,</t> <t>cänataj la chwe quinchoman c'u che la;</t>", "7": "<t>lal c'ut ri quinto'w la.</t> <t>Quinquicot chquixe' ri xic' la.</t>", "8": "<t>Ronojel ri nu c'aslemal</t> <t>u nuc'um rib che la;</t> <t>ri iquiak'ab la man quinutzokopij taj.</t>", "9": "<t>Ri cäquitzucuj nu cämisaxic</t> <t>quetzak na chupam ri mukubal;</t>", "10": "<t>¡quecäm na pa u chi'</t> <t>ch'ich' re ch'o'j</t> <t>quet'ubix c'u na cumal tak utiw!</t>", "11": "<t>Are' c'ut ri ajawinel</t> <t>cäquicot na ruc' ri Dios;</t> <t>quebequibixoj na bix</t> <t>conojel ri cäquiban ri chi'nic</t> <t>ri kas cäban na pa ri u bi',</t> <t>e are' tak c'ut ri quebanow tak tzij</t> <t>catz'apilox na ri u pa qui chi'.</t>"}