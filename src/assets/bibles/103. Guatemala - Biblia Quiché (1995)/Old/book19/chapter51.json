{"1": "<pb/><t>Rumal ri</t> <t>lok'ok'ebal c'u'x la chwe,</t> <t>nu Dios, chel c'u'x la chwe;</t> <t>rumal ri nimalaj u ch'uch'ujil</t> <t>ri anima' la,</t> <t>che saj la ri nu mac.</t>", "2": "<t>¡Chinch'ajch'obisaj la</t> <t>chesaj la ri wetzelal!</t> <t>¡Chinjosk'ij la chesaj la ri nu mac!</t>", "3": "<t>Quinch'ob wib chi</t> <t>man in nimaninak taj;</t> <t>ri nu mac mawi jubik' quel pa nu jolom.</t>", "4": "<t>Chwäch la in macuninak wi,</t> <t>chwäch la xuwi in macuninak wi,</t> <t>xinban c'ut ri lawaloyil</t> <t>ri cäc'okoj la.</t> <t>Rumal ri' suc' ri chomanic la;</t> <t>man cäc'ulelax ta ri k'atan tzij la.</t>", "5": "<pb/><t>Kastzij,</t> <t>in lawalo kas aretak xinalaxic;</t> <t>in ajmac wi ulok</t> <t>kas pa ri u c'u'x ri nu nan.</t>", "6": "<t>Kastzij,</t> <t>ri lal calok'ok'ej la ri anima'</t> <t>ri jicom,</t> <t>cäc'ut la ri no'j chnuwäch</t> <t>chupam ri wanima'.</t>", "7": "<t>Chinjosk'ij la ruc' k'ayes re hisop,</t> <t>quinjosk'itaj c'u na;</t> <t>chinch'aja' la,</t> <t>sak c'u quincanaj na</t> <t>chuwäch ri sakalaj tew.</t>", "8": "<t>Chinnojisaj la che utzil</t> <t>xukuje' quicotemal;</t> <t>chinquicotisaj chi c'u na la jumul,</t> <t>pune' in c'axc'obisam la.</t>", "9": "<t>Chänajtajisaj la ri nu mac chwäch la</t> <t>xukuje' chesaj la ronojel ri wetzelal.</t>", "10": "<pb/><t>Nu Dios,</t> <t>¡cojo' la jun ch'ajch'ojalaj wanima'!,</t> <t>¡ya' la jun c'ac' uxlabal chwe ri jic!</t>", "11": "<t>Mintas la chwäch la,</t> <t>mawi maesaj la</t> <t>ri tastalicalaj uxlabal la chwe.</t>", "12": "<t>Bana' la chwe chi quinna' chi jumul</t> <t>ri quicotemal ri cuya' ri colonic la;</t> <t>chinuc'aj la</t> <t>ruc' ri uxlabal la ri telechinel,</t>", "13": "<t>rech quebenc'ut ri be la</t> <t>chquiwäch ri man ch'abexic ta cäcaj,</t> <t>quetzelej c'u ri ajmaquib uc' la.</t>", "14": "<t>Mintzokopij la</t> <t>che qui banic cämisanic,</t> <t>nu Dios,</t> <t>Dios re ri nu colotajic,</t> <t>quinwesaj c'u na tzijol la</t> <t>cuc' tak bix chi lal suc'.</t>", "15": "<pb/><t>Ajawaxel,</t> <t>jaka' la ri nu chi',</t> <t>ruc' c'u ri nu chi' quinya' na k'ij la.</t>", "16": "<t>Ri lal man quebaj ta la tak sipanic</t> <t>mawi tabal tak tok'ob</t> <t>ri quechajirisaxic;</t> <t>in quebenya' ta ri' che la,</t> <t>man e are ta c'u wa' ri quekaj ta</t> <t>chwäch la.</t>", "17": "<t>Ri e sipanic che ri Dios</t> <t>e are jun uxlabal ri c'axc'obinak;</t> <t>¡ri lal man caxutuj ta la</t> <t>jun anima'aj ri c'äjim!</t>", "18": "<pb/><t>Chbana' la utz che ri Sion,</t> <t>ruc' ri rayibal la;</t> <t>cheyaca' chi la jumul</t> <t>ri e nimak tak u tapia ri Jerusalen.</t>", "19": "<t>C'äte' ri' quec'amowaj la</t> <t>ri tabal tak tok'ob ri quetok'ixic,</t> <t>awaj xukuje' sipanic ri quechajirisaxic;</t> <t>quechi'x c'u na</t> <t>alaj tak ama'ib tak wacax</t> <t>puwi' ri porobal ri ech la.</t>"}