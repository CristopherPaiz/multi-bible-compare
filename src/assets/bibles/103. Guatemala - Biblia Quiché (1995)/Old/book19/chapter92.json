{"1": "<pb/><t>Ajawaxel,</t> <t>ri c'o la pa ri caj,</t> <t>¡sibalaj utz</t> <t>u ya'ic maltioxinic che la</t> <t>xukuje' quibixoxic tak bix</t> <t>che u ya'ic k'ij la!</t>", "2": "<t>U ya'ic u tzijoxic ak'abil</t> <t>xukuje' chak'ab</t> <t>ri nimalaj lok'ok'ebal c'u'x la</t> <t>xukuje' ri jicomal la,</t>", "3": "<t>cuc' cok'ibal k'ojom ri c'o qui c'amal,</t> <t>ruc' chuch'ujil rok'ibal arp</t> <t>xukuje' nimalaj arp.</t>", "4": "<pb/><t>Oh Ajawaxel,</t> <t>yo'm la nu quicotemal</t> <t>cumal tak ri jastak ri e banom la.</t> <t>Ri e chac la quinquinojisaj</t> <t>che quicotemal.</t>", "5": "<t>Oh Ajawaxel,</t> <t>sibalaj e nimak jastak ri e banom la,</t> <t>sibalaj man cäch'obtaj ta</t> <t>ri chomanic la.</t>", "6": "<t>¡Xuwi ri man etal ta tzij</t> <t>man quecuin ta che u ch'obic!</t>", "7": "<t>We ri e banal tak etzelal</t> <t>xukuje' ri e itzel tak winak queq'uiyic</t> <t>e jacha' ri k'ayes,</t> <t>utz c'u quebelic,</t> <t>xa che u sachisaxic qui wäch</t> <t>chbe k'ij sak.</t>", "8": "<t>Ri lal c'ut Ajawaxel,</t> <t>lal c'o chicaj amak'el.</t>", "9": "<t>Jun jasach ri kastzij, Ajawaxel:</t> <t>ri e c'ulel la cäsach na qui wäch;</t> <t>conojel ri itzel tak winak quejabux na.</t>", "10": "<pb/><t>Lal cäya' la u wi' ri nu chuk'ab,</t> <t>jacha' ri e u chuk'ab jun ama' wacax,</t> <t>cak'ij c'u la c'oc'alaj cunabal</t> <t>pa nu jolom.</t>", "11": "<t>Quinwil c'u na</t> <t>ri quitzakic ri e nu c'ulel;</t> <t>¡quinta' na ri qui ch'ikowem</t> <t>we banal tak etzelal ri'!</t>", "12": "<pb/><t>Ri e utzalaj tak winak</t> <t>quecotz'ijan na e jacha' ri tut,</t> <t>queq'uiy na</t> <t>jacha' ri chacalte' pa ri Libano.</t>", "13": "<t>E tiquitoj</t> <t>chupam ri rachoch ri Ajawaxel;</t> <t>quecotz'ijan cho ri uwo ja</t> <t>rech ri rachoch ri ka Dios.</t>", "14": "<t>Pune' c'u e ri'jobinak chic,</t> <t>caquiya' na qui wäch;</t> <t>amak'el quetojtatic xukuje' e räx.</t>", "15": "<t>Cäquesaj c'u na</t> <t>u tzijol chi ri Ajawaxel,</t> <t>ri to'l wech,</t> <t>are' suc' man c'o ta ri ma ta suq'uil ruc'.</t>"}