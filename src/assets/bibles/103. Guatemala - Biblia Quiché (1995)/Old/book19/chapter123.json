{"1": "<pb/><t>Chwäch la quinkeb wi,</t> <t>Ajawaxel,</t> <t>ruc' bochi'nic;</t> <t>lal, ri cajawin la pa ri caj.</t>", "2": "<t>Ruc' bochi'nic cujkeb</t> <t>chuwäch ri Ajawaxel, ri ka Dios,</t> <t>jacha' ri cuban ri ala ri pataninel</t> <t>cäca'y che ri u k'ab ri rajaw achi,</t> <t>jacha' ri cuban ri ali pataninel</t> <t>cäca'y che ri u k'ab ri rajaw ixok,</t> <t>keye'm chi quel na u c'u'x chke.</t>", "3": "<t>Chel c'u'x la chke Ajawaxel;</t> <t>chel c'u'x la chke,</t> <t>man cäkach'ij ta chi c'ut</t> <t>ri yok'onic ri caquiban chke;</t>", "4": "<t>¡oc'owinak u wi' ri c'ax ri ka rikom</t> <t>rumal ri retz'bexic ka wäch</t> <t>cumal ri k'inomab</t> <t>xukuje' ri retzelaxic ka wäch</t> <t>cumal ri e banal tak nimal!</t>"}