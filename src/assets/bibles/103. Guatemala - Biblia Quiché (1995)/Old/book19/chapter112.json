{"1": "<pb/><t>¡Chyo'k u k'ij</t> <t>ri Ajawaxel! <pb/>Utz rech ri winak</t> <t>ri tz'akat pa ronojel ruc' ri Ajawaxel</t> <t>che qui nimaxic ri e u takomal.</t>", "2": "<t>Ri e rija'lil ri winak</t> <t>ri tz'akatisanel</t> <t>pa ronojel quetewichitaj na,</t> <t>cäc'oji' na qui cuinem cho ri uwächulew.</t>", "3": "<t>Chupam ri rachoch c'o telechi'm k'inomal,</t> <t>amak'el c'ut cäyanic.</t>", "4": "<t>Junam ruc' jun chäj pa ri k'ekumalil,</t> <t>ri cäjuluw</t> <t>chque ri winak</t> <t>ri e tz'akatisanelab pa ronojel.</t> <t>Tok'obisal wächaj ch'uch'uj,</t> <t>xukuje' suc';</t>", "5": "<t>ri winak ri utz c'olic</t> <t>man cuban ta quieb u c'u'x</t> <t>cuya' kajomal,</t> <t>suc'um ri u takanic</t> <t>paquiwi' ri jastak rech.</t>", "6": "<t>Rumal ri' mawi jubik' quetzakok.</t> <t>¡Ri suc'alaj winak amak'el cänatax na!</t>", "7": "<t>Man cuxe'j ta rib chque ri itzel tak</t> <t>jastak ri quetzijoxic;</t> <t>co jekel ri ranima',</t> <t>u cuban u c'u'x chrij ri Ajawaxel.</t>", "8": "<t>Co jekel ri ranima',</t> <t>man cuxe'j ta rib,</t> <t>cutze'j c'u ne' qui wäch ri e u c'ulel.</t>", "9": "<t>Cujach cochij chque ri mebayib,</t> <t>amak'el cayanic,</t> <t>cuwalijisaj ri u palaj ruc' nim ilic.</t>", "10": "<t>Ri banal etzelal cäpe royowal</t> <t>aretak cäril u wäch;</t> <t>man cäcuin taj c'o jas cubano</t> <t>xuwi cukuch'uch'ej ri u ware.</t> <t>Ri itzel qui rayinic</t> <t>ri e banal tak etzelal</t> <t>man je ta quel wi na.</t>"}