{"1": "<pb/><t>Co quinrak nu chi'</t> <t>che u tz'onoxic tok'ob</t> <t>che ri Dios rech quinutatabej.</t>", "2": "<t>Ri k'ij aretak quinbisonic,</t> <t>quintzucuj ri Ajawaxel,</t> <t>amak'el c'ut quebenyac ri e nu k'ab</t> <t>pa ri u banic ch'awem</t> <t>ruc' Dios pa tak ri chak'ab.</t> <t>Ri nu c'aslibal</t> <t>man curik ta cu'lbal c'uxaj.</t>", "3": "<t>Cänataj ri Dios chwe, quinok' c'ut;</t> <t>quinkaj che chomanic,</t> <t>cuban quieb nu c'u'x.</t>", "4": "<pb/><t>Lal, Ajawaxel,</t> <t>man cäya' ta la chwe</t> <t>chi quebenyupuba' ri e nu bak'wäch;</t> <t>¡sibalaj in moxirinak,</t> <t>man quincuin ta quinch'awic!</t>", "5": "<t>Quebenchomaj ri k'ij</t> <t>xukuje' tak ri junab ri e oc'owinak;</t>", "6": "<t>cänataj chwe</t> <t>aretak quinbixon chak'ab.</t> <t>Quinchoman pa wanima',</t> <t>quinc'ot c'u na nu chi':</t>", "7": "<t>¿La xak lo amak'el</t> <t>royowal ri Ajawaxel?</t> <t>¿La ma ta lo cuban chi na utzil chke?</t>", "8": "<t>¿La xa lo xq'uis</t> <t>ri lok'ok'ebal u c'u'x?</t> <t>¿La xa man cuban ta chic jas ri u bim?</t>", "9": "<t>¿La xa lo xsach</t> <t>ri rutzil ri Dios pa u jolom?</t> <t>¿La xa lo sibalaj oyowarinak,</t> <t>chi man quel ta chi u c'u'x chke?</t>", "10": "<t>Ri sibalaj c'ax cuban chwe</t> <t>are ri u chomaxic</t> <t>chi ri aj Chicaj</t> <t>man je ta chic kuc' jacha' ri nabe.</t>", "11": "<t>Quenataj na chwe</t> <t>ri mayibal ri xebuban ri Ajawaxel</t> <t>pa jujun tak k'ijol canok;</t>", "12": "<t>quinchoman chrij ronojel ri u banom.</t>", "13": "<pb/><t>Oh Dios,</t> <t>lal tastal pa tak ri banoj la;</t> <t>¿jachin ta ri dios</t> <t>ri sibalaj ta nim ri c'olic</t> <t>jacha' ta ri lal?</t>", "14": "<t>¡Lal ri' ri Dios</t> <t>ri queban tak la mayibal!</t> <t>¡Xc'ut ri cuinem la</t> <t>chquiwäch ri nimak tak tinimit!</t>", "15": "<t>Ruc' ri cuinem la</t> <t>xlok' chi na la ri tinimit la,</t> <t>ri e u c'ojol ri Jacob</t> <t>xukuje' ri e rech ri Jose.</t>", "16": "<pb/><t>Nu Dios,</t> <t>aretak xil la rumal ri plo xuxe'j rib,</t> <t>xeyicop ri e u ja'il</t> <t>ri e c'o c'ä chuxe';</t>", "17": "<t>ri sutz' xquitzokopij ulok ri jäb</t> <t>xetataj cakulja pa ri caj,</t> <t>xukuje' caypa' pa ronojel c'olbal.</t>", "18": "<t>Xetataj ri cakulja la pa ri salc'um;</t> <t>xsakar ri uwächulew</t> <t>cumal tak ri caypa' la,</t> <t>ri uwächulew xyicop cumal tak cabrakan.</t>", "19": "<t>Xjak ri be la chupam ri plo;</t> <t>xeramij la nimak tak ja',</t> <t>man c'o ta c'u jun xrikow ta</t> <t>ri retal ri akan la.</t>", "20": "<t>Xc'am la u be ri tinimit la</t> <t>jacha' jumulaj chij,</t> <t>rumal ri Moises xukuje' ri Aaron.</t>"}