{"1": "<pb/><t>Aretak ri Ajawaxel</t> <t>xuq'uex</t> <t>ri cärechbej ri Sion,</t> <t>je ta ne ri xa cätajin cujichiq'uic.</t>", "2": "<t>Are' c'ut ri u pa ka chi'</t> <t>xukuje' tak</t> <t>ri e ka chi' xenoj che tak tze'</t> <t>xukuje' rakoj tak chi'aj re quicotemal;</t> <t>e are' c'ut</t> <t>ri e k'ijilal tak diosib caquibij:</t> <t>“¡Ri Ajawaxel e u banom</t> <t>nimak tak jastak chque!”</t>", "3": "<t>Je, ri Ajawaxel e u banom</t> <t>nimak tak jastak che ka to'ic,</t> <t>cujquicot c'ut.</t>", "4": "<pb/><t>¡Ajawaxel, bana' la chi</t> <t>cuq'uex rib ri ka taklebem,</t> <t>jacha' ri u q'uextajic</t> <t>ri chaki'j uwo sak cumal ri jäb!</t>", "5": "<t>Ri queticonij ruc' u wa'l wächaj,</t> <t>cäquiyac na ri u wächinic ri ulew</t> <t>ruc' rakoj tak chi'aj re quicotemal.</t>", "6": "<t>Pune' quebok'</t> <t>che u c'amic bic ri ija',</t> <t>aretak quetzelej ulok</t> <t>quebixon chi ruc' quicotemal,</t> <t>e qui k'alum ulok jujun tak yataj trico.</t>"}