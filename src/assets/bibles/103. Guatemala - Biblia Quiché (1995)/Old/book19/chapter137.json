{"1": "<pb/><t>Uj t'uyul</t> <t>chquinakaj ri nima'</t> <t>re Babilon,</t> <t>cujok'ic aretak cänataj ri Sion chke.</t>", "2": "<t>Chque ri sak lemob</t> <t>ri e c'o chupam ri tinimit</t> <t>quekatzayiba' la' wi tak ri ka arp.</t>", "3": "<t>Chila',</t> <t>ri xujquic'am ulok che patanijic</t> <t>ri xetokin ronojel chke,</t> <t>caquitz'onoj chke</t> <t>chi chujbixon ruc' quicotemal;</t> <t>¡chi chekabixoj bix aj Sion chquiwäch!</t>", "4": "<pb/><t>¿Che ri uj quekabixoj bix</t> <t>rech ri Ajawaxel</t> <t>pa jun ulew ri man kulew taj?</t>", "5": "<t>¡We catinsach pa nu jolom,</t> <t>Jerusalen,</t> <t>chmatz'ir ri nu k'ab wiquiak'ab!</t>", "6": "<t>¡Chunac'a' rib ri wak' pa nu chi'</t> <t>we man catnataj chwe;</t> <t>we man catincojo,</t> <t>Jerusalen,</t> <t>puwi' ri kas nu quicotemal!</t>", "7": "<pb/><t>Ajawaxel,</t> <t>chenataj ri aj edomib che la,</t> <t>chi aretak xch'äctaj ri Jerusalen,</t> <t>xquibij:</t> <t>“¡Chiwulij, chiwulij,</t> <t>chebiwolkotij apan</t> <t>ri e u tac'alibal!”</t>", "8": "<pb/><t>¡At Babilon, catwulix na!</t> <t>¡Utz rech ri cayo'w chawe</t> <t>ri takal chawe u mac rech ri xaban chke!</t>", "9": "<t>¡Utz rech ri quebuchap</t> <t>tak ri e awalc'ual,</t> <t>quebujabuj c'u cho tak ri abaj!</t>"}