{"1": "<pb/><t>Ajawaxel, nu Dios,</t> <t>uc' la quintzucuj wi</t> <t>u ch'ukic wib;</t> <t>¡Chinto'tajisaj la chinesaj la</t> <t>pa qui k'ab</t> <t>ri cäcaj caquiban c'ax chwe!</t>", "2": "<t>¡Chinesaj la chquiwäch,</t> <t>e jacha' c'u ne' coj;</t> <t>minquit'ubij c'u ne' ma ta c'u ne'</t> <t>c'o jachin quinto'tajisanic!</t>", "3": "<pb/><t>Ajawaxel, nu Dios,</t> <t>¿Jachin chque we jastak ri'</t> <t>in tzaknak wi?</t> <t>¿La xa ta pa u lo nu banom</t> <t>jun mac che jun?</t>", "4": "<t>¿La xa nu yo'm itzel</t> <t>rajil c'axelal</t> <t>che ri u banom utzilal chwe?</t> <t>¿La xa pu xak lok' nu banom c'ax</t> <t>che ri u banom u c'ulel chwe?</t>", "5": "<t>We jewa' nu banom,</t> <t>chubana' c'ax ri u banom u c'ulel chwe;</t> <t>chinkaj pa u k'ab,</t> <t>chinuchararej cho ri ulew,</t> <t>chinuya' pa yok'ic pune' nim nu k'ij.</t>", "6": "<pb/><t>Ajawaxel, ¡walij la ruc' c'anal!</t> <t>¡K'atij la u wäch ri coyowal</t> <t>ri qui banom qui c'ulel chwe!</t> <t>Lal yo'm la u bixic</t> <t>chi cäban la suc'alaj k'atoj tzij,</t> <t>¡to' ba la nu wi'!</t>", "7": "<t>Chquimulij tak quib</t> <t>ri e aj nimak tak tinimit uc' la</t> <t>cojo' la ri tem re ajawibal la chicaj,</t> <t>chajawin c'u la paquiwi'.</t>", "8": "<pb/><t>Ajawaxel, lal cäk'at la tzij</t> <t>paquiwi' ri nimak tak tinimit:</t> <t>k'ata' la tzij panuwi'</t> <t>jacha' chi in tz'akat pa ronojel;</t> <t>k'ata' la tzij panuwi'</t> <t>jacha' chi man c'o ta nu mac.</t>", "9": "<t>Suc'alaj Dios,</t> <t>ri quebe nic'oj la tak ri chomanic</t> <t>xukuje' ri c'o pa ri animaaj</t> <t>ri e c'u'talic,</t> <t>¡sacha' la u wäch ri quetzelal</t> <t>ri e banal tak etzelal,</t> <t>co c'u tac'aba' la ri winak</t> <t>ri tz'akat pa ronojel!</t>", "10": "<pb/><t>Ri ch'ukubal wib</t> <t>are' ri Dios ri aj chicaj,</t> <t>ri quebuto'tajisaj ri jicom ri canima'.</t>", "11": "<t>Ri Dios are' jun suc'alaj k'atal tzij</t> <t>ri cuc'okoj ri etzelal</t> <t>pa ronojel k'ijol.</t>", "12": "<t>We ri winak man cätzelej ta</t> <t>ruc' ri Dios,</t> <t>ri Dios cuban u ware</t> <t>ri u ch'ich' re ch'o'j;</t> <t>u tanim chic ri u q'uiakbal ch'ab,</t>", "13": "<t>cuchaplej u q'uiakic tak ri u ch'ab</t> <t>ri quenicowic,</t> <t>¡e suc'umatal chic</t> <t>ri e u ch'ojibal ri quecämisanic!</t>", "14": "<t>Chiwilampe' ri banal etzelal:</t> <t>c'o k'oxom re alc'ualanic che,</t> <t>yawab winak chic che</t> <t>ralc'ualaxic etzelal,</t> <t>caralc'ualaj c'u banoj tzij.</t>", "15": "<t>U c'otom jun jul</t> <t>ri sibalaj naj kajinak,</t> <t>chupam c'ut ri u jul cätzak wi na.</t>", "16": "<t>¡Ri retzelal</t> <t>xukuje' ri u ch'ujilal</t> <t>quekaj na puwi' ri u jolom!</t>", "17": "<pb/><t>Quink'ijilan che ri Ajawaxel,</t> <t>suc' c'ut ri are';</t> <t>quebenbixoj bix</t> <t>che ri u bi' ri Ajawaxel,</t> <t>che ri u bi' ri aj chicaj.</t>"}