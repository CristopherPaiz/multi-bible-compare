{"1": "<pb/><t>Ajawaxel,</t> <t>Ajawaxel,</t> <t>cuinel che ri Jacob,</t> <t>chnataj ri David che la</t> <t>xukuje' tak ri e u c'axc'ol;</t> <t>chnataj che la ri cowilaj chi'nic</t> <t>ri kas cäban na, ri xcha' che la:</t>", "2": "", "3": "<t>“Man quinoc ta pa ja,</t> <t>mawi quink'oyi' che uxlanem;</t>", "4": "<t>man quintz'apij ta ri nu bak'wäch</t> <t>mawi xa ta ne jubik' quinwaric,</t>", "5": "<t>c'ä quinrik na ja che ri Ajawaxel</t> <t>ri c'o u cuinem che Jacob.”</t>", "6": "<pb/><t>Pa Eprat xkata' wi u tzijol ri caxa</t> <t>ri c'o wi ri c'ulwächinic,</t> <t>pa tak c'ut ri juyub re Jaar xkarik wi.</t>", "7": "<t>¡Jo'</t> <t>jawije' ri cak'ijilax wi ri Dios!</t> <t>¡Chujxucul chuwäch</t> <t>ri u tac'alibal ri e rakan!</t>", "8": "<pb/><t>Walij la, Ajawaxel,</t> <t>ruc' ri cuinelalaj caxa la pe ta la</t> <t>pa ri juyub ri cuxlan wi na la.</t>", "9": "<t>Ri e cojol tak tabal tok'ob la</t> <t>chquicojo' ri utzil chrij ri catz'iak;</t> <t>ri e jic ri e ech la chquiraka' qui chi'</t> <t>rumal ri quicotemal.</t>", "10": "<t>Rumal ri u tok'obisaxic</t> <t>u wäch ri David ri pataninel ech la,</t> <t>mesaj la u q'uixbal</t> <t>ri ajawinel ri cha'om la.</t>", "11": "<pb/><t>Pa ri u bi', ri Ajawaxel</t> <t>co xutiq'uiba' che ri David</t> <t>jun chi'nic ri kas cäban na,</t> <t>jun chi'nic wa'</t> <t>ri man c'o ta u q'uextajic:</t>", "12": "<t>“Quincoj na pa ri a tem re ajawibal</t> <t>jun chque ri e awija'lil.</t> <t>We ri e a c'ojol quequitz'akatisaj</t> <t>ri nu c'ulwächinic</t> <t>xukuje' ri e nu takanic</t> <t>ri quebentijoj chque,</t> <t>xukuje' ri e qui c'ojol ri e are'</t> <t>quet'uyi na pa ri a tem re ajawibal</t> <t>chbe k'ij sak.”</t>", "13": "<pb/><t>¡Ri Ajawaxel u cha'om ri juyub Sion!</t> <t>¡U c'utum rech chila' cajeki' wi!</t>", "14": "<pb/><t>“Are' juyub wa'</t> <t>ri quinwaj amak'el quinc'oji' wi;</t> <t>chi' quinjeki' wi</t> <t>are c'u wa' ri xkaj chnuwäch.</t>", "15": "<t>Sibalaj quintewichi'j na</t> <t>ri caquitijo,</t> <t>quinwesaj na ri qui wi'jal ri mebayib.</t>", "16": "<t>Ri e a cojol tabal tok'ob</t> <t>quincojo na colobal ib</t> <t>chrij ri catz'iak,</t> <t>quinban c'u na chi ri e jic chquixo'l</t> <t>caquirak na qui chi' rumal quicotemal.</t>", "17": "<t>Chila' quinban wi na</t> <t>chi catux chi wi na</t> <t>ri u cuinem ri David.</t> <t>Nu suc'umam chic jun chäj</t> <t>che ri ajawinel ri nu cha'om.</t>", "18": "<t>Ri e u c'ulel quinwesaj na</t> <t>nimalaj qui q'uixbal,</t> <t>are' c'u che ri are' quinya' na</t> <t>nimalaj u juluwem.”</t>"}