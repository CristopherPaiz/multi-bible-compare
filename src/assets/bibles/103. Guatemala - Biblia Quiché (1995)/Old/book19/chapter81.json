{"1": "<pb/><t>¡Chibixoj ri Dios</t> <t>ruc' quicotemal,</t> <t>ri are' ka chuk'ab!</t> <t>¡Chibixoj ri u Dios ri Jacob</t> <t>ruc' rakoj chi'aj re quicotemal!</t>", "2": "<t>Chixbixon ruc' tzojtzoj,</t> <t>ruc' ri je'lalaj arp</t> <t>xukuje' ri nimalaj arp.</t>", "3": "<t>Chiwok'esaj trompet</t> <t>aretak cäpe ri c'ac' ic',</t> <t>xukuje' aretak cänoj ri ic',</t> <t>are c'u u k'ijol</t> <t>ri nimalaj ka nimak'ij.</t>", "4": "<t>Are c'u takomal wa'</t> <t>ri u yo'm ri u Dios ri Jacob</t> <t>che ri Israel;</t>", "5": "<t>are takanic wa' yo'm che ri Jose</t> <t>aretak ri Dios xpe</t> <t>che u c'äjisaxic u wäch ri Ejipt.</t> <t>Xinta' jun ch'abal</t> <t>ri man weta'm ta jachin ajchak'e:</t>", "6": "<t>“Wesam ri eka'n</t> <t>ri e c'o paquiwi' tak ri e a teleb,</t> <t>xatinwesaj pa ri c'axalaj chac.</t>", "7": "<t>Xinasiq'uij aretak at c'o pa bis,</t> <t>xatinto' c'ut;</t> <t>xatinch'abej ulok</t> <t>pa ri sutz' ri cätililic;</t> <t>xatinc'ambejej chuchi' ri ja' re Merib.</t>", "8": "<t>Nu tinimit,</t> <t>chatatabej ri nu pixbenic;</t> <t>¡c'o ta banom wi chi quinanimaj,</t> <t>Israel!</t>", "9": "<t>Mec'oji' qui diosib</t> <t>jule' tak winak chic iwuc';</t> <t>mebak'ijilaj jule' tak diosib chic.</t>", "10": "<t>In ri' ri Ajawaxel, ri a Dios,</t> <t>ri xatesan ulok pa Ejipt;</t> <t>chajaka' ri a chi',</t> <t>catinnojisaj c'u na.</t>", "11": "<t>Are c'u ri nu tinimit</t> <t>man xraj ta xinutatabej;</t> <t>¡ri Israel man xraj taj xinunimaj!</t>", "12": "<t>Rumal ri' xinya' be</t> <t>chque chi xquibano</t> <t>jachique kas ri xcaj xquibano</t> <t>are' c'u xquiban ri itzel qui rayibal.</t>", "13": "<t>¡We ta xinutatabej ri nu tinimit!</t> <t>¡we ta ri Israel xebutakej ta</t> <t>ri e nu be,</t>", "14": "<t>pa jun qui jakic</t> <t>xukuje' pa qui tz'apixic bak'wächaj</t> <t>in xebenmach'irisaj ta ri' ri e u c'ulel</t> <t>xinc'äjisaj ta qui wäch ri'</t> <t>ri quec'ulelanic!”</t>", "15": "<pb/><t>Ri itzel caquil wi ri Ajawaxel</t> <t>quepe na chuwäch,</t> <t>caquimach' quib pa nimalaj xe'n ib,</t> <t>are c'u ri qui c'okotajic canajinak</t> <t>junalic paquiwi'.</t>", "16": "<t>Ri Dios xutzuk ri u tinimit</t> <t>ruc' ri utzalaj trico,</t> <t>xresaj ri u chaki'j chi'</t> <t>ruc' ri juyubal räx cab.</t>"}