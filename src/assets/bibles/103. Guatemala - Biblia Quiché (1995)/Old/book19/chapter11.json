{"1": "<pb/><t>In quintzucuj u to'ic wib</t> <t>ruc' ri Ajawaxel.</t> <t>Xak lok' ri' we cäbix chwe:</t> <t>“Jät ja c'u' awib pa tak ri juyub</t> <t>jacha' ri chicop ri e c'o qui xic';</t>", "2": "<t>che ila' la ri banal tak etzelal:</t> <t>cäquicoj ri ch'ab pa ri c'am,</t> <t>cäquitanij ri q'uiakbal ch'ab,</t> <t>c'ä pa jun c'olbal</t> <t>ri c'utalic queq'uiakan wi ulok</t> <t>chque ri utzalaj tak winak</t> <t>ri e tz'akatisanelab pa ronojel.</t>", "3": "<t>We c'u yojyobinak chic ri pixab</t> <t>ri cäcu'bax ta wi c'uxaj,</t> <t>¿jas ta chic ri cacuin</t> <t>ri utzalaj winak cubano?”</t>", "4": "<pb/><t>Ri Ajawaxel c'o chupam</t> <t>ri tastalicalaj rachoch,</t> <t>ri Ajawaxel c'o ri u tem re ajawibal</t> <t>pa ri caj,</t> <t>e jaktal ri e u bak'wäch</t> <t>queralwächij conojel ri winak.</t>", "5": "<t>Ri Ajawaxel queralwächij ri e suc'</t> <t>xukuje' ri e banal tak etzelal,</t> <t>ruc' ronojel u c'aslibal</t> <t>cäretzelaj qui wäch</t> <t>ri cäkaj chquiwäch</t> <t>ri u banic ri tokinic.</t>", "6": "<t>Ri Ajawaxel cujabij na</t> <t>paquiwi' ri e banal tak lawaloyil</t> <t>rachak k'ak',</t> <t>k'ak' xukuje' asubre,</t> <t>cuc'am na ulok</t> <t>jun quiakik' ri cuporoj ronojel.</t> <t>¡Ri Ajawaxel cuya' na ri takal chque!</t>", "7": "<t>Suc' ri Ajawaxel</t> <t>culok'ok'ej c'ut ri suq'uilal;</t> <t>¡Rumal ri' caquil na ri u palaj</t> <t>ri suc'alaj tak winak!</t>"}