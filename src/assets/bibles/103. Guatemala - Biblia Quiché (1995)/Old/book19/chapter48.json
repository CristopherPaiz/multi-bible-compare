{"1": "<pb/><t>¡Nim ri Ajawaxel!</t> <t>¡Ri ka Dios takal</t> <t>u ya'ic u k'ij pa ri u tinimit,</t> <t>pa ri tastalicalaj u juyub!</t>", "2": "<t>¡Sibalaj je'l</t> <t>ri u chicajil ri juyub Sion,</t> <t>jela' pa u xcut ri riquiak'ab</t> <t>ri elebal k'ij!</t> <t>¡Are u quicotemal ronojel ri uwächulew!</t> <t>¡Are u tinimit ri ajawinel</t> <t>ri nim u k'ij!</t>", "3": "<pb/><t>Ri Dios</t> <t>c'o chquipam cachoch tak ajawinelab</t> <t>pa Jerusalen;</t> <t>ri Dios u k'alajisam rib</t> <t>chi are' panibal ri co jekelic.</t>", "4": "<t>Ri ajawinelab xquimulij quib</t> <t>junam xebe chrij che u ch'äquic;</t>", "5": "<t>aretak c'ut xquil</t> <t>ri tinimit xpe canima',</t> <t>man cäquirik ta chic jas cäquibano,</t> <t>xebanimajic.</t>", "6": "<t>Xechaptaj rumal ri xibriquil:</t> <t>xquibak'atila' quib rumal k'oxom,</t> <t>jacha' jun yawab ixok;</t>", "7": "<t>jacha' ri quiakik' re elebal k'ij</t> <t>ri quebuc'äjij tak ri jucub re Tarsis.</t>", "8": "<t>Chupam ri u tinimit ri ka Dios,</t> <t>ri c'o ronojel u cuinem,</t> <t>kilom ruc' ri ka bak'wäch</t> <t>junam ruc' ri tzijom chke:</t> <t>¡Ri Dios cujekeba' na</t> <t>ri tinimit Jerusalen chbe k'ij sak!</t>", "9": "<pb/><t>Nu Dios,</t> <t>pa u niq'uiajil ri achoch la cujchoman</t> <t>chrij ri nimalaj lok'ok'ebal c'u'x la.</t>", "10": "<t>Nu Dios,</t> <t>cäya' k'ij la</t> <t>cho ronojel ri uwächulew</t> <t>jas ri takal che ri bi' la.</t> <t>Ruc' ri cuinem la</t> <t>caban la tz'akatalaj suq'uilal.</t>", "11": "<pb/><t>¡Chquicot ri juyub Sion!</t> <t>¡Chech'opintaj che quicotemal</t> <t>tak ri tinimit aj Juda</t> <t>cumal ri suc'alaj tak chomanic la!</t>", "12": "<pb/><t>Chisutij rij ri Sion</t> <t>chebiwajilaj c'u ri e tac'atic tak ja</t> <t>ri e c'o chupam;</t>", "13": "<t>kas chiwila' ri u tapia</t> <t>xukuje' tak ri cachoch</t> <t>tak ri ajawinelab,</t> <t>rech quixcuinic quebitzijoj</t> <t>chque ri e i winakil ri quepe na</t>", "14": "<t>chi jewa' ri ka Dios,</t> <t>pa ronojel ri chbe k'ij sak.</t> <t>¡Are c'u junalic c'amal ka be!</t>"}