{"1": "<pb/><t>Nu Dios,</t> <t>e ka tom</t> <t>cuc' tak ri ka xiquin,</t> <t>e quitzijom tak ri e ka mam chke</t> <t>ri xban la pa tak ri qui k'ijol,</t> <t>pa tak ri ojer tak k'ijol</t> <t>ri e oc'owinak:</t>", "2": "<t>Ruc' ri k'ab la</t> <t>xebesaj la bic ri e k'ijilal tak diosib,</t> <t>xc'äjisaj la</t> <t>qui wäch ri nimak tak tinimit,</t> <t>xejekeba' c'u la ri e ka mam chila'.</t>", "3": "<t>Man are' ta c'u ri qui chuk'ab</t> <t>mawi ri qui ch'ich' re ch'o'j</t> <t>ri xyo'w ta ri ch'äcanic chque;</t> <t>man e are' ta xech'äcow ri ulew.</t> <t>¡Are ri cuinem la</t> <t>xukuje' ri chuk'ab la!</t> <t>¡Are' ri u juluwem ri wächbal la,</t> <t>rumal chi e lok' chwäch la!</t>", "4": "<pb/><t>¡Wajawinel! ¡Nu Dios!</t> <t>Lal xyo'w la ri ch'äcanic</t> <t>che ri tinimit la;</t>", "5": "<t>ruc' ri to'banic la</t> <t>xekach'äc ri e ka c'ulel;</t> <t>¡pa ri bi' la</t> <t>xekaxak'alej ri cäquiban c'ax chke!</t>", "6": "<t>Man xincu'ba' ta c'u nu c'u'x ri'</t> <t>chrij ri nu ch'ab</t> <t>mawi ri nu ch'ich' re ch'o'j</t> <t>cacuin ta ri' cuya' ta</t> <t>ri ch'äcanic chwe;</t>", "7": "<t>lal ri' ri xbanow la</t> <t>chi xekach'äc ri ka c'ulel,</t> <t>ri xukuje' xebeya' la</t> <t>pa q'uixbal ri xquetzelaj ka wäch.</t>", "8": "<t>¡Amak'el cäkanimarisaj na kib</t> <t>chij la nu Dios,</t> <t>amak'el cäkaya' na u k'ij ri bi' la!</t>", "9": "<pb/><t>Uj xutum c'u la; esam la ka q'uixbal.</t> <t>Man cäbe ta chi c'u la</t> <t>cuc' ri kajch'ojab pa ri ch'o'j.</t>", "10": "<t>Banom la chke</t> <t>chi xa cujanimaj chquiwäch</t> <t>ri e ka c'ulel;</t> <t>ri cäquetzelaj ka wäch cujqueläk'aj,</t> <t>cäquic'am c'u bic jachique ri cäcaj.</t>", "11": "<t>Uj jachom la,</t> <t>uj jacha' ta ne chij</t> <t>ri quebe pa ri pilibal;</t> <t>uj tuquin la</t> <t>chquixo'l ri quequik'ijilaj ri diosib;</t>", "12": "<t>man pakal ta ri c'ayim wi la bic</t> <t>ri tinimit la,</t> <t>man c'o ta c'u ch'äcom la</t> <t>che u c'ayixic bic.</t>", "13": "<t>Uj yo'm la pa q'uixbal;</t> <t>ri e ka c'ulja cujquiyok'o</t> <t>cäquitze'j c'u ka wäch.</t>", "14": "<t>Banom la chi</t> <t>ri quequik'ijilaj ri diosib</t> <t>caquitze'j ka wäch;</t> <t>aretak cujquilo,</t> <t>caquisutisa' ri qui jolom</t> <t>che retz'bexic ka wäch.</t>", "15": "<t>Man c'o ta jok'otaj</t> <t>ri ma ta quina' wib</t> <t>chi in mach'italic;</t> <t>cäkaj ri nu palaj che q'uixbal.</t>", "16": "<t>U mac rech ri c'ulel,</t> <t>ri cutijtobej resaxic ri royowal chwij</t> <t>quinuyok'o xukuje' quinutzuru.</t>", "17": "<pb/><t>Wa' we xkac'ulmaj ri',</t> <t>man rumal ta rech chi xsach ta la</t> <t>pa ka jolom.</t> <t>¡Ma ta mat ka tz'akatisam</t> <t>ri c'ulwächinic la!</t>", "18": "<t>Man ka chomam ta</t> <t>chi cäkaxutuj ta la canok</t> <t>mawi ka yo'm ta can ri be la.</t>", "19": "<t>Uj yo'm c'u ne la canok</t> <t>chquixo'l ri juyubal tak tzi';</t> <t>¡Uj ch'ukum la</t> <t>chupam jun xibibalalaj k'ekumalil!</t>", "20": "<t>We ta xsach la pa ka jolom, ka Dios,</t> <t>xkak'ijilaj ta c'u jun dios chic</t> <t>che q'uexwäch la</t> <t>ri man keta'm ta u wäch,</t>", "21": "<t>xetamaj ta c'u la ri'</t> <t>conojel ri jastak ri sibalaj e c'u'talic.</t>", "22": "<t>U mac c'u ech la xak keye'm ri cämical;</t> <t>ronojel k'ij;</t> <t>je cäban chke jacha' ri caban</t> <t>chque ri chij ri pilic quij.</t>", "23": "<pb/><t>Ajawaxel,</t> <t>¿jasche cäwar la? ¡Chäc'astaj la,</t> <t>chäc'astaj la!</t> <t>¡Kas xa jumul mujxutuj la canok!</t>", "24": "<t>¿Jasche cäc'u' ib la chkawäch?</t> <t>¿Jasche cujsach pa jolom la,</t> <t>oc'owinak u wi' ri c'ax</t> <t>ri cätajin cakariko?</t>", "25": "<t>Uj k'itajinak uj mach'italic,</t> <t>xak quekajuruj chic ri e ka cuerp</t> <t>cho ri ulew.</t>", "26": "<t>Walijala, saj la che ka to'ic,</t> <t>chujcolo' la</t> <t>ruc' ri lok'ok'ebal c'u'x la.</t>"}