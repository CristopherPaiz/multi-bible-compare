{"1": "<pb/><t>¡Chyo'k u k'ij</t> <t>ri Ajawaxel! <pb/>¡Chk'ijilax ri Ajawaxel kas pa ri caj!</t> <t>¡Chk'ijilax ri Ajawaxel</t> <t>kas pa ri chicajil!</t>", "2": "<t>¡Chik'ijilaj ix</t> <t>iwonojel ri ix u tako'n aj caj!</t> <t>¡Chik'ijilaj ix,</t> <t>ri ix ajch'ojab aj chicaj!</t>", "3": "<t>¡Chik'ijilaj ix,</t> <t>k'ij xukuje' ic'!</t> <t>¡Chik'ijilaj ix,</t> <t>juluwemalaj tak ya'l sakilal!</t>", "4": "<t>¡Chak'ijilaj at aj chicajalaj caj,</t> <t>xukuje' at ja' ri at c'o puwi' ri caj!</t>", "5": "<pb/><t>Chiya' u k'ij ri u bi' ri Ajawaxel,</t> <t>are c'u ri are' xuya' jun takanic,</t> <t>ronojel c'ut xebantajic;</t>", "6": "<t>ronojel xujekeba' ri are'</t> <t>rech cäcanaj amak'el,</t> <t>xuya' jun pixab</t> <t>ri mawi jubik' cäyojixic.</t>", "7": "<pb/><t>¡Chk'ijilax ri Ajawaxel</t> <t>kas cho ri ulew,</t> <t>jilijak tak awaj aj plo,</t> <t>xukuje' ri u choil ri plo!</t>", "8": "<t>¡Ri cakulja, ri sakbach,</t> <t>ri sakalaj tew xukuje' ri mayul!</t> <t>¡Ri quiakik' ri cäjich'ich'ic</t> <t>ri cunimaj ri u takanic!</t>", "9": "<t>¡Ri e juyub</t> <t>xukuje' ri e u tza'm tak juyub!</t> <t>¡Conojel ri chacalte'</t> <t>xukuje' tak ri che'</t> <t>ri quequiya' tak qui wäch!</t>", "10": "<t>¡Ri awaj e aj uwo tak ja</t> <t>xukuje' ri e juyubal tak awaj!</t> <t>¡Ri chicop ri c'o qui xic'</t> <t>xukuje' ri caquijuruj tak quib!</t>", "11": "<t>¡Ri ajawinelab</t> <t>ri e c'o cho ri uwächulew</t> <t>xukuje' conojel tak ri tinimit!</t> <t>¡Conojel ri c'amal tak be</t> <t>xukuje' ri k'atal tak tzij</t> <t>ri e c'o cho ri uwächulew!</t>", "12": "<t>¡Achijab, ixokib,</t> <t>ac'alab xukuje' ri'jab!</t>", "13": "<pb/><t>¡Iwonojel chiya' u k'ij</t> <t>ri u bi' ri Ajawaxel,</t> <t>xuwi c'ut ri u bi' sibalaj aj chicaj!</t> <t>¡Ri u juluwem c'o puwi' ri caj</t> <t>xukuje' puwi' ri ulew!</t>", "14": "<t>Ri are' u yo'm cuinem</t> <t>pa u k'ab ri u tinimit. <pb/>¡Chyo'k u k'ij</t> <t>cumal conojel ri jic quebin chuwäch,</t> <t>cumal ri aj israelib,</t> <t>ri u tinimit ri c'o nakaj! <pb/>¡Chyo'k u k'ij ri Ajawaxel!</t>"}