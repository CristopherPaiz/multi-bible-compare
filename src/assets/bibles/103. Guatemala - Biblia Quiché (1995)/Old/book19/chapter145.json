{"1": "<pb/><t>Quintzijoj na</t> <t>chi sibalaj nim banic la,</t> <t>nu Dios Wajawinel;</t> <t>quintewichi'j na ri bi' la amak'el.</t>", "2": "<t>Ronojel k'ij quintewichi'j na la;</t> <t>quink'ijilaj na ri bi' la amak'el.</t>", "3": "<t>Ri Ajawaxel nim u banic,</t> <t>sibalaj takal che cäya' u k'ij;</t> <t>ri u nimalil coc'ow na</t> <t>chuwäch ri ketamanic.</t>", "4": "<pb/><t>Chi ija'lil chi ija'lil</t> <t>quequiya' na qui k'ij tak ri e banoj la,</t> <t>quequiya' c'u na qui tzijol</t> <t>ri cuinelalaj tak banoj la chquixo'l.</t>", "5": "<t>Catzijox na ri juluwemalaj nimalil la,</t> <t>are c'u ri in quebentzijoj na</t> <t>ri e mayibal tak la.</t>", "6": "<t>Quetzijox na ri nimak</t> <t>xukuje' ri xibibalalaj tak jastak</t> <t>ri e banom la,</t> <t>in quintzijoj na ri nimalil la.</t>", "7": "<t>Cätzijox na ri nimalaj utzil la,</t> <t>cuc' rakoj tak chi'aj cäbix na</t> <t>chi lal suc'.</t>", "8": "<pb/><t>Ri Ajawaxel ch'uch'uj</t> <t>xukuje' quel u c'u'x;</t> <t>c'o u coch'onic,</t> <t>ronojel c'ut lok'ok'ebal c'uxaj.</t>", "9": "<t>Ri Ajawaxel utz cuc' conojel,</t> <t>ruc' c'u ch'uch'ujil</t> <t>quebuchajij ri e u chac.</t>", "10": "<t>Ajawaxel,</t> <t>¡chyo'k k'ij la</t> <t>cumal conojel tak ri chac la!</t> <t>¡tewichi'x la cumal tak ri e jic</t> <t>quebin chwäch la!</t>", "11": "<t>¡Quitzijoj ri juluwemalaj ajawibal la!</t> <t>¡Chquesaj u tzijol</t> <t>ri cunelalaj tak banoj la!</t>", "12": "<t>¡Chyo'k retamaxic ri cuinem la</t> <t>chque tak ri winak,</t> <t>xukuje' ri juluwemalaj ajawibal la!</t>", "13": "<t>Ri ajawibal la</t> <t>are jun ajawibal re chbe k'ij sak,</t> <t>ri k'ijinic la re k'ij junab.</t>", "14": "<pb/><t>Ri Ajawaxel quebutok'ej ri quetzaklobic,</t> <t>quebuwalijisaj ri quetukaric.</t>", "15": "<t>Ri qui bak'wäch</t> <t>conojel quebeyen che la</t> <t>cäya' c'u la ri qui wa pa ri u k'ijol.</t>", "16": "<t>Quejak ri k'ab la,</t> <t>ruc' c'u utzalaj rayibal la</t> <t>quetzuk la conojel ri e c'asc'oj.</t>", "17": "<t>Ri Ajawaxel suc' pa tak ri e u be,</t> <t>banal utzil pa tak ri cubano.</t>", "18": "<t>Ri Ajawaxel, nakaj c'o wi</t> <t>chque ri cäquinataj ri u bi',</t> <t>ri cäquinataj ri u bi'</t> <t>ruc' ronojel canima'.</t>", "19": "<t>Ri are' cutz'akatisaj ri qui rayibal</t> <t>ri q'ueyo'w u k'ij;</t> <t>aretak cäquitz'onoj ri u to'banic,</t> <t>quebuto', quebucolo.</t>", "20": "<t>Ri Ajawaxel quebuch'uku</t> <t>ri quelok'ok'en che,</t> <t>are c'u ri e banal tak etzelal,</t> <t>cusach qui wäch.</t>", "21": "<pb/><t>¡Ri nu chi' chuya' u k'ij ri Ajawaxel!</t> <t>¡Conojel chquiya' u k'ij</t> <t>ri tastalicalaj u bi',</t> <t>camic xukuje' c'ä chbe k'ij sak!</t>"}