{"1": "<pb/><t>Xuwi ruc' ri Dios</t> <t>quinrik wi jamaril;</t> <t>ruc' are' cäpe wi ri nu colotajic.</t>", "2": "<t>Xuwi ri are' quincolowic</t> <t>xukuje' qui nu ch'uku';</t> <t>man quintzak taj,</t> <t>che c'u quinchap wi wib.</t>", "3": "<t>¿C'ä jampa' lo qui tanaba'</t> <t>u chomaxic u banic c'ax chwe</t> <t>quinit'akij ta pa ulew jacha' jun tapia</t> <t>ri xak pachal chic</t> <t>o jun ja ri xa co'l man cätzakic?</t>", "4": "<t>Xuwi quichomaj nu t'akixic;</t> <t>ri i quicotemal are ri banoj tzij:</t> <t>ruc' ri i chi' quiya' nu k'ij</t> <t>quiniyok' c'u pa tak iwanima'.</t>", "5": "<pb/><t>Xuwi ruc' ri Dios quinrik wi jamaril;</t> <t>ri cu'lbal nu c'u'x ruc' are' cäpe wi.</t>", "6": "<t>Xuwi ri are' quincolowic</t> <t>xukuje' qui nu ch'uku';</t> <t>man quintzak taj,</t> <t>che c'u nu ch'apom wi wib.</t>", "7": "<pb/><t>Pa u k'ab ri Dios</t> <t>c'o wi ri nu colotajic</t> <t>xukuje' ri u nimarisaxic nu k'ij;</t> <t>are' ch'ukul wech, xukuje' nu panibal.</t>", "8": "<t>¡Nu tinimit,</t> <t>chacu'ba' a c'u'x chrij ri Dios!</t> <t>chixch'aw ruc',</t> <t>ruc' ronojel jiquibam c'uxaj.</t> <t>¡Ri Dios are' ka panibal!</t>", "9": "<pb/><t>Ri winak xa jun uxlab,</t> <t>xak junam ri meba' ruc' ri k'inom;</t> <t>we ta quepaj junam pa jun pajbal,</t> <t>man quepajan ta jubik'.</t>", "10": "<t>Micu'ba' i c'u'x chrij ri tokinic;</t> <t>¡mawi misipojisaj iwib rumal ri eläk'!</t> <t>We quixk'inomaric,</t> <t>micu'ba' i c'u'x chrij ri puak.</t>", "11": "<pb/><t>Man xa ta jumul</t> <t>o camul nu tom wa' ri u bim ri Dios:</t> <t>chi ri cuinem</t> <t>xukuje' ri lok'ok'ebal c'uxaj,</t> <t>e rech,</t> <t>ri are' c'ut quetojow chquijujunal</t> <t>jas ri u cholajil ri u banom.</t>"}