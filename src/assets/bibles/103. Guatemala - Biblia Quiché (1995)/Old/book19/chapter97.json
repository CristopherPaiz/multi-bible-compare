{"1": "<pb/><t>¡Chquicot ronojel</t> <t>ri uwächulew!</t> <t>¡Chequicot ri ch'akatak tak ulew</t> <t>ri man e ajilatal taj</t> <t>ri e c'o chupam ri plo!</t> <t>¡Ri Ajawaxel are' Ajawinel!</t>", "2": "<t>Sutim rij rumal jun tzatzalaj sutz';</t> <t>ri suq'uil xukuje' ri takal u banic</t> <t>are' e tok'eninak ri u tem re ajawibal;</t>", "3": "<t>ri k'ak' nabe chuwäch quebuporoj</t> <t>c'u ri c'ulel ri quenakajin che.</t>", "4": "<t>Ri e u caypa'</t> <t>caquisakarisaj ri uwächulew;</t> <t>¡ri ulew cäyicopic aretak cärilo!</t>", "5": "<t>Ri c'ache'laj quejaric jacha' ri xca'b</t> <t>chuwäch ri Ajawaxel,</t> <t>ri ajchak'e ronojel ri uwächulew.</t>", "6": "<t>Ri caj cäresaj u tzijol ri u suq'uil;</t> <t>conojel tak ri tinimit</t> <t>cäquil ri u juluwem.</t>", "7": "<t>Quemach'irisax canok</t> <t>ri quequik'ijilaj tak diosib,</t> <t>ri caquina' quib</t> <t>chi nimak qui banic cumal.</t> <t>¡Conojel ri diosib</t> <t>caquipachba' quib chuwäch!</t>", "8": "<pb/><t>Oh Ajawaxel,</t> <t>ri Sion</t> <t>xukuje' conojel tak ri tinimit aj Juda,</t> <t>sibalaj quequicot</t> <t>che ri pixab la ri e tz'ibam la;</t>", "9": "<t>ri lal c'ut,</t> <t>Ajawaxel ri lal c'o chicaj,</t> <t>lal c'o puwi' ronojel ri uwächulew,</t> <t>nim na banic la chquiwäch ri diosib.</t>", "10": "<t>Ix ri quilok'ok'ej ri Ajawaxel,</t> <t>chiwetzelaj u wäch ri lawaloyil;</t> <t>cuch'uk ri qui c'aslemal</t> <t>ri e jic chuwäch;</t> <t>queresaj pa qui k'ab</t> <t>ri banal tak etzelal.</t>", "11": "<t>Ri chäj cäjuluw</t> <t>che ri utzalaj winak;</t> <t>ri quicotemal are cätaki'</t> <t>che ri tz'akatisanel pa ronojel.</t>", "12": "<pb/><t>¡Chixquicot ruc' ri Ajawaxel,</t> <t>utzalaj tak winak,</t> <t>chiya' c'u u k'ij ri tastalic u bi'!</t>"}