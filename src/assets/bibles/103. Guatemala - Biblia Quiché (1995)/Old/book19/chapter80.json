{"1": "<pb/><t>Yuk'ul re ri Israel,</t> <t>ri cäc'am la u be ri Jose</t> <t>jacha' jumulaj chij,</t> <t>ri cojom la ri tem la re ajawibal</t> <t>paquiwi' ri aj cajalaj tak to'banelab</t> <t>ri e c'o qui xic',</t> <t>¡Tatabem la!</t> <t>¡Utz rilic ri Eprain chbana' la,</t>", "2": "<t>ri Benjamin xukuje' ri Manases,</t> <t>chc'astaj la,</t> <t>saj la che ka to'ic</t> <t>ruc' ri cuinem la!</t>", "3": "<pb/><t>Ka Dios,</t> <t>¡chbana' la chi cujux chi jumul</t> <t>jas ri kabanic canok nabe!</t> <t>¡Utz kilic chbana' la,</t> <t>cujto'taj c'u na ri'!</t>", "4": "<pb/><t>Ajawaxel,</t> <t>Dios ri c'o ronojel u cuinem,</t> <t>¿C'ä jampa' catakej la oyowarem</t> <t>che ri u bochi'nic ri tinimit la?</t>", "5": "<t>Yo'm la u wa'l wächaj chke</t> <t>che u q'uexwäch ka wa;</t> <t>che kuq'uia' u wa'l tak wächaj</t> <t>ri cätixixic.</t>", "6": "<t>Banom la chke</t> <t>chi uj uxinak qui tze' ri e ka c'ulja,</t> <t>e are' c'ut ri e ka c'ulel</t> <t>chäquitze'j ka wäch.</t>", "7": "<pb/><t>Dios ri c'o ronojel u cuinem,</t> <t>¡bana' la chi cujux chi jumul</t> <t>jas ri ka banic canok nabe,</t> <t>chujca'yej la</t> <t>cuc' utzalaj tak bak'wäch la</t> <t>cujto'taj c'u na ri'!</t>", "8": "<pb/><t>Pa Ejipt xesaj wi la ulok juwi' uva;</t> <t>xerokij la bic</t> <t>ri quequik'ijilaj tak diosib</t> <t>xtic c'u la.</t>", "9": "<t>Xjosk'ij la ri ulew che,</t> <t>ri juwi' uva xujabuj ri u c'amal,</t> <t>xunojisaj c'u ri ulew.</t>", "10": "<t>Ruc' ri u mu'jal xebuch'uk</t> <t>tak ri juyub,</t> <t>cuc' tak ri e u k'ab</t> <t>xebuch'uk tak ri nimak tak che'.</t>", "11": "<t>Xopan tak ri e u k'ab</t> <t>c'ä chuchi' ri plo,</t> <t>xtuxin c'ä chuchi' ri nima' Euprats.</t>", "12": "<t>¿Jasche xyojij la ri k'atibal rij,</t> <t>xya' la be chi quech'up tak ri e u uva</t> <t>cumal ri queboc'ow pa ri be?</t>", "13": "<t>Ri juyubal ak cupatz'alej;</t> <t>¡ri juyubal tak awaj caquiwako!</t>", "14": "<pb/><t>Dios ri c'o ronojel u cuinem,</t> <t>bana' la tok'ob tzelej la ulok;</t> <t>kas chca'y la ulok chicaj</t> <t>chel c'u c'u'x la</t> <t>che we juwi' uva ri'.</t>", "15": "<t>Ri juwi' uva ri lal xticow la,</t> <t>che ri tuxaj ri lal xjekeban la.</t>", "16": "<t>Sacha' la qui wäch ruc' ri oyowal la</t> <t>jachin tak ri quek'ajowic,</t> <t>cäquiporoj c'ut;</t>", "17": "<t>chto' c'u la ri winak ri cha'om la,</t> <t>u tux winak ri kas lal co xjekeba la,</t>", "18": "<t>mawi c'u jubik'</t> <t>cäkatas ta chi na kib chij la.</t> <t>¡Ya' la ka c'aslemal,</t> <t>xuwi c'u ri lal cäkanataj la!</t>", "19": "<pb/><t>Wajaw Dios,</t> <t>Dios ri c'o ronojel u cuinem,</t> <t>¡bana' la chi cujux chi jumul</t> <t>jas ri ka banic canok nabe!</t> <t>¡Chujca'yej la</t> <t>cuc' utzalaj tak bak'wäch la</t> <t>cujto'taj c'u na!</t>"}