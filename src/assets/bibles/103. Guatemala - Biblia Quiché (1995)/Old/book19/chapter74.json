{"1": "<pb/><t>Nu Dios,</t> <t>¿jasche xujwonoba' la canok?</t> <t>¿Jasche xnicow ri oyowal la</t> <t>paquiwi' ri chij la re ri yuk'bal la?</t>", "2": "<t>Chnataj ri tinimit la che la,</t> <t>ri xrik la ulok ojer pa ri tiquiritajic,</t> <t>ri xlok' la rech cux chi ech la;</t> <t>chnataj ri juyub re Sion che la,</t> <t>ri jekelinak wi la.</t>", "3": "<t>Pet la che rilic</t> <t>we yojyobic ri man c'o ta u q'uisic;</t> <t>¡ri c'ulel u yojim</t> <t>ronojel ri c'o chupam ri k'ijilabal!</t>", "4": "<pb/><t>¡Ri e c'ulel la cäquibixoj ch'äcanic</t> <t>chupam ri cak'ijilax wi la!</t> <t>¡e qui cojom ri quetal</t> <t>ri man e aj chi' taj,</t>", "5": "<t>puwi' ri oquibal ri caban wi oquem!</t> <t>E je ta ne banal tak si'</t> <t>pa jun k'ekumalaj c'ache'laj,</t>", "6": "<t>icäj xukuje' k'osibal</t> <t>xequipaxibej tak quech ri wikbal</t> <t>ri e re che'.</t>", "7": "<t>Xquiporoj ri cak'ijilax wi la</t> <t>¡xquesaj u q'uixbal ri achoch la,</t> <t>xquit'akij c'ä cho ri ulew!</t>", "8": "<t>Xquichomaj u sachic ka wäch konojel;</t> <t>¡xequiporoj conojel tak ri c'olbal</t> <t>pa tak ri tinimit</t> <t>ri cäkamulij wi kib che k'ijilaxic la!</t>", "9": "<t>Man quekil ta chic</t> <t>ri e tastalicalaj tak ketal;</t> <t>man c'o ta chi jun k'axal tzij la;</t> <t>mawi ne keta'm</t> <t>joropa' junab cäbeytaj na wa'.</t>", "10": "<pb/><t>Nu Dios,</t> <t>¿c'ä jampa' lo cutanaba'</t> <t>ka yok'ic ri c'ulel?</t> <t>¿C'ä jampa' lo cutakej na ka yok'ic?</t>", "11": "<t>¿Jasche cac'u' ri k'ab la</t> <t>ri c'o nimalaj u cuinem?</t> <t>¿Jasche xak k'alum ri k'ab la?</t>", "12": "<t>Ojer ulok,</t> <t>lal ri' ri lal wajawinel;</t> <t>Lal,</t> <t>nu Dios, xerik la q'ui tak ch'äcanic</t> <t>pa u niq'uiajil ri uwächulew:</t>", "13": "<t>Xban la quieb che ri plo</t> <t>ruc' ri cuinem la;</t> <t>xpaxij la ri qui jolom</t> <t>ri nimak tak awaj</t> <t>ri e c'o chupam ri plo;</t>", "14": "<t>xwech' la ri qui jolom</t> <t>ri nimak tak Lebiatan,</t> <t>xya' c'u la che tzukbal</t> <t>quech ri juyubal tak awaj</t> <t>ri e c'o chupam ri chaki'j uwo sak.</t>", "15": "<t>Xban la chi xepok'isaj tak la ulok ja'</t> <t>xukuje' tak nima',</t> <t>xetzajisaj c'u la tak nima'</t> <t>ri man c'o ta qui tzajic.</t>", "16": "<t>E ech c'u la ri pa k'ij</t> <t>xukuje' ri chak'ab,</t> <t>lal xjekeban la ri ic' xukuje' ri k'ij,</t>", "17": "<t>lal xcojow la</t> <t>ri u c'ulbatil ri uwächulew,</t> <t>lal xbanow la ri sak'ij</t> <t>xukuje' ri k'aläj.</t>", "18": "<pb/><t>Mel pa jolom la, Ajawaxel,</t> <t>chi ri c'ulel cäyok'on che la,</t> <t>xukuje' tak winak</t> <t>ri man e c'o ta qui no'j</t> <t>queyok'on che la.</t>", "19": "<t>¡Sibalaj mujsach pa jolom la!</t> <t>Uj tuka'r uj jacha' ri palomax;</t> <t>¡mujjach la</t> <t>pa qui chi' ri juyubal tak awaj!</t>", "20": "<t>¡Chnataj ri c'ulwächinic la che la,</t> <t>nojinak c'u ri ulew che tokinic,</t> <t>c'ä pa ri q'uisbal jutz'!</t>", "21": "<t>Mäya' la c'olbal</t> <t>chi camach'irisax ri c'axc'obinak;</t> <t>¡chbana' la chi cäya' k'ij la</t> <t>rumal ri meba'</t> <t>xukuje' rumal ri man nim ta u k'ij!</t>", "22": "<pb/><t>¡Walij la, nu Dios!</t> <t>¡To' ib la che ri caban che la!</t> <t>¡Nataj che la chi ri man etal ta tzij</t> <t>man caquitanaba' ta yok'ic la!</t>", "23": "<t>Mäsach pa jolom la</t> <t>ri rakoj tak qui chi' ri e c'ulel la,</t> <t>ri nimalaj qui wojcorem</t> <t>ri man cacaj ta ch'abexic.</t>"}