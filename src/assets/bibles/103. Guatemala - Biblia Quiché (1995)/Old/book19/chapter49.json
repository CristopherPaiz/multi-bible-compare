{"1": "<pb/><t>Kas utz</t> <t>u tatabexic wa' chibana',</t> <t>tinimit tak xukuje' ri e jekel</t> <t>cho ronojel ri uwächulew;</t>", "2": "<t>chi k'inomab chi mebayib,</t> <t>chi nimak qui k'ij</t> <t>chi man nimak ta qui k'ij.</t>", "3": "<t>Ruc' no'j quintzijonic</t> <t>quebenk'alajisaj na chomanic</t> <t>ri e mukutalic;</t>", "4": "<t>quinya' na nu xiquin</t> <t>che qui tatabexic</t> <t>ri c'ambal tak u pa chi'aj,</t> <t>quinya' na u bixic</t> <t>ri nu c'u'm ruc' rok'ebal arp.</t>", "5": "<pb/><t>¿Jas ta che quinxe'j wib</t> <t>aretak quepe ri lawalolaj tak k'ij;</t> <t>aretak sutim wij</t> <t>rumal ri quetzelal ri e nu c'ulel?</t>", "6": "<t>We winak ri' qui cu'ban qui c'u'x</t> <t>chrij ri qui k'inomal,</t> <t>cäquiban nimal chi</t> <t>q'ui jastak que c'olic;</t>", "7": "<t>man c'o ta c'u jun cäcuinic</t> <t>cuto'tajisaj ta rib pa re wi</t> <t>mawi cäcuinic cutoj ri Dios</t> <t>rech cäto'taj ta ri u c'aslemal rumal.</t>", "8": "<t>¡Man c'o ta jun puak ri cäcuin ta</t> <t>che u lok'ic ri u c'aslemal ri winak,</t>", "9": "<t>rech cäc'asi ta chbe k'ij sak</t> <t>ma ta c'u chkajbex</t> <t>rumal ri cämical!</t>", "10": "<t>C'o chkawäch chi xak junam</t> <t>ri qui camic conojel,</t> <t>xak quejunamataj ri ajno'jab</t> <t>cuc' ri conab,</t> <t>quecanaj c'u can ri qui k'inomal</t> <t>chque jule' chic.</t>", "11": "<t>Pune' xquicoj ri qui bi' chquij</t> <t>tak ri culew,</t> <t>ri mukubal are junalic qui c'olbal;</t> <t>¡chila' quecanaj wi can</t> <t>chbe k'ij sak!</t>", "12": "<pb/><t>Ri winak man junalic ta cac'asi'c</t> <t>pune' ta sibalaj k'inom;</t> <t>xak junam ri u cämic cuc' tak ri awaj.</t>", "13": "<pb/><t>Je u sachic qui wäch wa'</t> <t>ri cäquicu'ba' qui c'u'x chquij</t> <t>chquibil tak quib;</t> <t>jewa' u sachic</t> <t>qui wäch ri caquiya' qui k'ij</t> <t>chquibil tak quib:</t>", "14": "<t>Chque we winak ri',</t> <t>ri cämical are ajyuk'</t> <t>ri quec'amow bic pa ri mukubal</t> <t>e je ta ne chij.</t> <t>Aretak cäpe ri ak'abibal,</t> <t>ri e utz quech'äcan na paquiwi';</t> <t>ri qui chuk'ab cäbe na u q'uisic</t> <t>are c'u ri mukubal</t> <t>are qui jekelibal.</t>", "15": "<t>Ri Dios c'ut quinresaj na</t> <t>pa u k'ab ri cämical,</t> <t>quinuc'am na bic ruc'.</t>", "16": "<pb/><t>C'ax mana'</t> <t>aretak c'o jachin cäk'inomaric</t> <t>cäq'uiyir c'u ri jastak</t> <t>rech pa ri rachoch,</t>", "17": "<t>aretak cäcämic</t> <t>man cäcuin taj c'o ta jas cuc'am bic,</t> <t>man cäteri ta bic ri u k'inomal</t> <t>chrij pa ri mukubal.</t>", "18": "<t>Pune' nim ri u quicotemal</t> <t>aretak c'asalic,</t> <t>cäya' c'u u k'ij</t> <t>cumal ri winak rumal ri u k'inomal,</t>", "19": "<t>copan na ri k'ij aretak cäcämic,</t> <t>man cäril ta chi c'u ri chäj.</t>", "20": "<pb/><t>Ri winak man cach'obon taj,</t> <t>pune' sibalaj k'inom;</t> <t>chi xak junam ri u cämic</t> <t>cuc' tak ri awaj.</t>"}