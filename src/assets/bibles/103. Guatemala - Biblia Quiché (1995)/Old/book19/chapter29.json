{"1": "<pb/><t>Chik'ijilaj ri Ajawaxel,</t> <t>ix ri ix aj caj;</t> <t>chik'ijilaj ri u cuinem</t> <t>xukuje' ri u juluwem ri Ajawaxel,</t>", "2": "<t>chiya' u k'ij ri je'lalaj u bi'</t> <t>ri Ajawaxel;</t> <t>chik'ijilaj ri Ajawaxel</t> <t>pa ri je'lalaj u k'ijilabal.</t>", "3": "<pb/><t>Ri u ch'abal ri Ajawaxel cäxojlin</t> <t>puwi' ri plo;</t> <t>ri Dios ri nim u k'ij</t> <t>are cäbanow ri cakulja:</t> <t>¡ri Ajawaxel c'o puwi' ri nimalaj plo!</t>", "4": "<t>Ri u ch'abal ri Ajawaxel c'o u cuinem;</t> <t>ri u ch'abal ri Ajawaxel c'o u chuk'ab;</t>", "5": "<t>ri u ch'abal ri Ajawaxel quebujak'ij</t> <t>tak ri chacalte'.</t> <t>Ri Ajawaxel quebujak'ij</t> <t>tak ri chacalte' re ri Libano.</t>", "6": "<t>Quebuyicopisaj tak ri juyub Libano</t> <t>xukuje' ri Sirion;</t> <t>¡cuban chque chi quech'opinic</t> <t>jacha' ama'ib tak wacax</t> <t>xukuje' alaj ama'ib tak wacax!</t>", "7": "<pb/><t>Ri u ch'abal ri Ajawaxel</t> <t>quebuq'uiak rak' tak k'ak';</t>", "8": "<t>ri u ch'abal ri Ajawaxel</t> <t>cubano chi cayicop ri chaki'j uwo sak;</t> <t>¡ri Ajawaxel cubano chi cayicop</t> <t>ri chaki'j uwo sak re Cades!</t>", "9": "<t>Ri u ch'abal ri Ajawaxel</t> <t>cuban chque ri ati'tab tak masat</t> <t>chi quebalanic,</t> <t>cuq'uis tzij paquiwi' ri räx che'</t> <t>ri e c'o pa tak ri c'ache'laj.</t> <t>Conojel c'ut caquiya' na u k'ij</t> <t>chupam ri rachoch.</t>", "10": "<pb/><t>Ri Ajawaxel cätakan puwi' ri jäb;</t> <t>¡ri Ajawaxel are' ajawinel</t> <t>ri c'o u takanic chbe k'ij sak!</t>", "11": "<t>Ri Ajawaxel cuya' u chuk'ab</t> <t>ri u tinimit;</t> <t>ri Ajawaxel cutewichi'j ri u tinimit</t> <t>ruc' jamaril.</t>"}