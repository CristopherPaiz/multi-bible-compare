{"1": "<pb/><t>Utz rech ri winak</t> <t>ri man cutakej ta</t> <t>ri qui no'jibal ri banal tak etzelal,</t> <t>mawi cäbe pa ri qui be ri ajmaquib,</t> <t>mawi caruc'aj rib cuc'</t> <t>ri xak cäquetz'bej u wäch ri Dios,</t>", "2": "<t>xane' culok'ok'ej</t> <t>ri u pixab ri Ajawaxel</t> <t>are c'u cachoman che</t> <t>chi pa k'ij chi chak'ab.</t>", "3": "<t>Ri winak ri' junam ruc' juwi' che'</t> <t>ri tiquil chuchi' jun nima',</t> <t>ri cuya' u wächinic pa ri u k'ijol</t> <t>ri mawi jubik' quechaki'jar ta ri u xak.</t> <t>¡Ronojel ri cubano, utz quelic!</t>", "4": "<pb/><t>Cuc' ri e banal tak etzelal,</t> <t>man je ta c'ulmatajic,</t> <t>e junam ruc' ri pajo</t> <t>ri quebuc'am bic ri quiakik'.</t>", "5": "<t>Rumal ri' ri e banal tak etzelal</t> <t>man e are' ta juch'ob pa ri k'atan tzij;</t> <t>ri ajmaquib man c'o ta quech</t> <t>chquixo'l ri suc'ab.</t>", "6": "<t>Ri Ajawaxel cuchajij ri qui be</t> <t>ri suc'ab,</t> <t>are c'u ri qui be</t> <t>ri e banal tak etzelal cäc'aman bic</t> <t>pa ri sachbal wächaj.</t>"}