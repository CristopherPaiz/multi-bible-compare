{"1": "<pb/><t>Ajawaxel, minyaj la</t> <t>pa ri oyowal la,</t> <t>mac'äjisaj la nu wäch</t> <t>pa ri c'anal la.</t>", "2": "<t>Ajawaxel, chel c'u'x la chwe,</t> <t>quinna' wib chi man c'o ta nu chuk'ab.</t> <t>Ajawaxel, tzelej la ri rutzil nu wäch,</t> <t>ronojel c'u ri nu cuerp cäbirbitic.</t>", "3": "<t>¡Cätajin quinbirbit rumal xe'n ib!</t> <t>E c'u ri lal Ajawaxel,</t> <t>¿jampa' cäpe la?</t>", "4": "<pb/><t>Saj la Ajawaxel;</t> <t>chto'tajisaj la ri nu c'aslemal,</t> <t>chinto'tajisaj la</t> <t>rumal ri lok'ok'ebal c'u'x la.</t>", "5": "<t>Man c'o ta jun ri cäminak</t> <t>cacuinic cänataj ta la che:</t> <t>¿jachin ta ri cacuinic</t> <t>cäyo'w ta k'ijilanic che la</t> <t>chupam ri mukubal?</t>", "6": "<t>In cosinak che ok'ej.</t> <t>Jujun tak ak'ab quinq'uis wib che ok'ej</t> <t>cäch'aki' ri nu ch'acat</t> <t>cumal ri u wa'l nu wäch.</t>", "7": "<t>Ri k'oxomal</t> <t>cusutz'irisaj ri nu bak'wäch;</t> <t>¡que sutz'ar u mac quech</t> <t>ri qui banom qui c'ulel chwe!</t>", "8": "<pb/><t>¡Chitasa' iwib chwij,</t> <t>banal tak etzelal,</t> <t>opaninak c'u ri wok'ej</t> <t>chuwäch ri Ajawaxel!</t>", "9": "<t>Ri Ajawaxel xebutatabej</t> <t>ri e nu bochi'nic,</t> <t>¡are' ri Ajawaxel</t> <t>xec'amowan ri e nu ch'awem ruc'!</t>", "10": "<t>Ri qui banom qui c'ulel chwe</t> <t>e cäminak rumal xe'n ib,</t> <t>quecanaj pa moxil;</t> <t>¡pa jun u jakic</t> <t>xukuje' u tz'apixic bak'wächaj</t> <t>quebanimaj na elinak qui q'uixbal!</t>"}