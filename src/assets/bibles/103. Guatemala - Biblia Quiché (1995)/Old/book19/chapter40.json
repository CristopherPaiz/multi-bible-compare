{"1": "<pb/><t>Xincoj ri weyebal c'u'x</t> <t>chrij ri Ajawaxel,</t> <t>ri are' xpachi' ulok</t> <t>che qui tatabexic</t> <t>ri e nu rakoj tak chi'aj;</t>", "2": "<t>xinuto'tajisaj</t> <t>man xinbe ta pa ri mukbal cäminak,</t> <t>xinuto' rech man quinbik'taj ta</t> <t>chupam ri suk.</t> <t>Co xebutac'aba' ri wakan</t> <t>puwi' jun nimalaj abaj;</t> <t>xebuya' qui cowirisabal</t> <t>ri e u xo'l tak wakan.</t>", "3": "<t>Xubano chi xresaj ulok</t> <t>jun c'ac' bix pa nu chi',</t> <t>jun bix che u k'ijilaxic ri ka Dios.</t> <t>E q'ui aretak xquil wa',</t> <t>xslabetaj ri canima';</t> <t>xquicu'ba' qui c'u'x chrij ri Ajawaxel.</t>", "4": "<t>¡Utz re ri winak ri cucu'ba' u c'u'x</t> <t>chrij ri Ajawaxel,</t> <t>ri man quebutzucuj ta ri banal tak nimal</t> <t>mawi ri caquiterenej ri banoj tzij!</t>", "5": "<pb/><t>Ajawaxel, xukuje' nu Dios,</t> <t>man quebajilataj ta</t> <t>ri mayibal ri e banom la</t> <t>xukuje' ri u tok'obisaxic tak ka wäch</t> <t>umal la.</t> <t>¡Man c'o ta cajunamataj ta wi la!</t> <t>Quinwaj ta ne' quinwesaj qui tzijol</t> <t>quinya' ta qui bixic,</t> <t>sibalaj c'u e c'o c'u na</t> <t>chquiwäch ri quincuin che qui tzijoxic.</t>", "6": "<pb/><t>Man caquicot ta la</t> <t>cuc' ri tabal tak tok'ob</t> <t>aj awaj aj c'äj,</t> <t>mawi e tz'onon ta la tabal tak tok'ob</t> <t>ri quechajirisaxic,</t> <t>mawi tak sipanic che resaxic ri macaj.</t> <t>E tek'om c'u la ri e nu xiquin.</t>", "7": "<t>Rumal ri' nu bim: In c'olic ri',</t> <t>jacha' ri cubij ri wuj chwij.</t>", "8": "<t>Ri in cäkaj</t> <t>chnuwäch ri u banic ri rayibal la;</t> <t>¡e nu c'olom ri tijonic la</t> <t>pa ri wanima'!</t>", "9": "<t>Chuwäch ri tinimit la</t> <t>ri man ajilatal taj</t> <t>nu yo'm retamaxic jachique ri suc'.</t> <t>¡Kas eta'm la, Ajawaxel,</t> <t>chi ma ta ne' nu bim!</t>", "10": "<t>Man xintz'apij ta u pa nu chi'</t> <t>ri ma ta xintzijoj ri suq'uil la;</t> <t>nu yo'm u bixic ri jicomal la</t> <t>xukuje' ri colobal ib ri cäya' la.</t> <t>Mawi jubik' nu ch'ukum</t> <t>ri lok'ok'ebal c'u'x la</t> <t>xukuje' ri kastzij la</t> <t>chuwäch ri tinimit la</t> <t>ri man ajilatal taj.</t>", "11": "<t>Ri lal, Ajawaxel,</t> <t>¡mak'il ri ch'uch'ujil la chwe!</t> <t>¡Amak'el taj chinquich'uk</t> <t>ri lok'ok'ebal c'u'x la</t> <t>xukuje' ri kastzij la!</t>", "12": "<t>E q'ui c'u tak ri quiäkasakil</t> <t>e nu taklebem ri</t> <t>mawi ne quincuin ta che cajilaxic.</t> <t>In quikajbem ri wetzelal;</t> <t>¡mawi c'u ne quinca'y chic!</t> <t>C'o na ri qui q'uial</t> <t>chquiwäch ri nu wi',</t> <t>xukuje' ne ri wanima' xtukaric.</t>", "13": "<pb/><t>Ajawaxel, bana' la tok'ob</t> <t>¡chinesaj la pa ri c'ax!</t> <t>Ajawaxel,</t> <t>¡saj la chanim che nu to'ic!</t>", "14": "<t>¡Chesax ta nimalaj qui q'uixbal</t> <t>ri cäquitzucuj u sachic nu wäch!</t> <t>¡Chebanimaj ta rumal qui q'uixbal</t> <t>ri cäcaj cäquiban c'ax chwe!</t>", "15": "<t>Elinak ta qui q'uixbal quebanimajic</t> <t>ri xak cäquitze'j nu wäch.</t>", "16": "<t>Conojel ta c'ut ri cätzucux la</t> <t>cumal chenoj ta che quicotemal;</t> <t>ri caquirayij ri colobal ib</t> <t>ri caya' la chquibij ta amak'el:</t> <t>“¡Nim u k'ij ri Ajawaxel!”</t>", "17": "<pb/><t>Are c'u ri in,</t> <t>ri in meba' xukuje' in ch'ibatajinak,</t> <t>minel pa jolom la Ajawaxel.</t> <t>Lal ri' ri quinto'w la</t> <t>xukuje' ri quinesaj la pa ri c'ax;</t> <t>¡mabey ib la, nu Dios!</t>"}