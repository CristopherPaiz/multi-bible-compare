{"1": "<pb/><t>Chitz'onoj tok'ob</t> <t>che ri Ajawaxel,</t> <t>utzalaj tak winak;</t> <t>chquichi' tak ri e utz,</t> <t>je'lic ri k'ijilanic.</t>", "2": "<t>Chiya' maltioxinic che ri Ajawaxel</t> <t>ruc' rok'ebal arp,</t> <t>chebibixoj bix che</t> <t>ruc' rok'ebal nimalaj arp,</t>", "3": "<t>chibixoj jun c'ac' bix che,</t> <t>¡utzalaj k'ojomanic</t> <t>chibana' che u k'ijilaxic!</t>", "4": "<pb/><t>Ri u tzij ri Ajawaxel kastzij;</t> <t>ri e u chac cäquic'ut ri u jicomal.</t>", "5": "<t>Ri Ajawaxel culok'ok'ej ri suq'uilal</t> <t>xukuje' ri jicomal;</t> <t>ri lok'ok'ebal u c'u'x u nojisam</t> <t>ronojel ri uwächulew.</t>", "6": "<t>Ri caj xukuje'</t> <t>ronojel ri c'o chuwäch</t> <t>are' ri Ajawaxel xbanowic ruc' ri u tzij</t> <t>xukuje' ruc' ri ruxlab ri xel pa u chi'.</t>", "7": "<t>Ri are' cumulij cut'ajij c'u ri ja'</t> <t>re ri nimalaj plo.</t>", "8": "<pb/><t>Chiya' u k'ij ri Ajawaxel</t> <t>iwonojel cho ri ulew;</t> <t>¡chyok u k'ij cumal conojel</t> <t>ri e jekel cho ri uwächulew!</t>", "9": "<t>Aretak c'u xch'awic,</t> <t>ronojel xbantajic;</t> <t>xtakanic, ronojel c'ut co xjeki'.</t>", "10": "<t>Ri Ajawaxel cuyojij ronojel</t> <t>ri qui chomanic ri winak</t> <t>ri e k'ijilal tak diosib,</t>", "11": "<t>are c'u ri u chomanic ri Ajawaxel</t> <t>cäjeki' na chbe k'ij sak.</t>", "12": "<t>Utz rech ri tinimit</t> <t>ri are' u Dios ri Ajawaxel,</t> <t>ri tinimit ri u cha'om</t> <t>rech cux rech.</t>", "13": "<pb/><t>Ri Ajawaxel cäca'y ulok chicaj</t> <t>queril conojel ri winak;</t>", "14": "<t>pa ri c'olbal</t> <t>ri c'o wi quebuca'yej ulok ri winak</t> <t>cho ri uwächulew;</t>", "15": "<t>are' xnuc'uw ri canima'</t> <t>xukuje' coc il che rilic ri cäquibano.</t>", "16": "<pb/><t>Man c'o ta jun ajawinel cäto'taj ta</t> <t>cumal ri q'uialaj e rajch'ojab,</t> <t>mawi queto'taj ri c'o qui chuk'ab</t> <t>rumal ri nimalaj qui chuk'ab;</t>", "17": "<t>ri quiej man quecuin ta</t> <t>che u to'ic jun winak;</t> <t>pune' c'o sibalaj qui chuk'ab,</t> <t>man quetoban taj.</t>", "18": "<pb/><t>Ri Ajawaxel amak'el quebuchajij</t> <t>ri nim quil wi cumal</t> <t>xukuje' ri cu'l qui c'u'x</t> <t>chrij ri lok'ok'ebal u c'u'x,</t>", "19": "<t>che quesaxic pa ri cämical</t> <t>cuya' c'u qui c'aslemal</t> <t>pa tak ri k'ijol re wi'jal.</t>", "20": "<pb/><t>Ri uj ka cuban ka c'u'x</t> <t>chrij ri Ajawaxel;</t> <t>¡ri are' cujuto'</t> <t>xukuje' ka quetequic ch'ich'!</t>", "21": "<t>Ri kanima' caquicot ruc' ri Ajawaxel;</t> <t>kas ka cuban ka c'u'x</t> <t>chrij ri tastalicalaj u bi'.</t>", "22": "<t>¡Chujrachilaj</t> <t>ri lok'ok'ebal c'u'x la, Ajawaxel,</t> <t>jacha' ri keye'm che la!</t>"}