{"1": "<pb/><t>Tewichital ri Ajawaxel,</t> <t>ri ch'ukul wech.</t> <t>Are' quintijonic qui nu colomisaj c'ut</t> <t>che u banic ri ch'o'j;</t>", "2": "<t>are' ri jicalaj wachil,</t> <t>ri nu c'olbal ri quinch'uw wi wib,</t> <t>ri c'ubal wib ri naj elinak chicaj,</t> <t>ri nu toronel;</t> <t>are' nu quetequic ch'ich',</t> <t>ruc' are' quinch'uw wi wib;</t> <t>are' quecojow tak ri tinimit</t> <t>chuxe' ri nu takanic.</t>", "3": "<pb/><t>Ajawaxel,</t> <t>¿jas u banic ri winak</t> <t>rech cächoman la chrij?</t> <t>¿Jas u banic ri winak aj uwächulew</t> <t>chi sibalaj nim quil wi la?</t>", "4": "<t>Ri winak xa je jacha' jun uxlabic;</t> <t>ri u c'aslemal</t> <t>jacha' jun nanoch' ri coc'owic.</t>", "5": "<t>Ajawaxel,</t> <t>jolo' la ri k'atibal qui wäch ri caj,</t> <t>chk'aj c'u la ulok;</t> <t>slabej la ri juyub rech quequesaj sib;</t>", "6": "<t>cheq'uiaka' tak ri ch'ab la, ri e caypa',</t> <t>bana' la chi ri e c'ulel la</t> <t>qui jabum quib quebanimajic.</t>", "7": "<t>Yuku' la ulok ri k'ab la chicaj,</t> <t>chinesaj la chupam ri choalaj plo;</t> <t>chinesaj la pa qui k'ab ri winak</t> <t>ri man weta'm ta qui wäch,</t>", "8": "<t>ri quequibij banoj tak tzij</t> <t>cäquiyac c'ut</t> <t>ri qui k'ab quiquiak'ab</t> <t>che u bixic ri chi'nic ri kas cäban na</t> <t>xa c'u che subunic.</t>", "9": "<pb/><t>Ajawaxel,</t> <t>quinbixoj jun c'ac' bix che la;</t> <t>quebenbixoj bix che la</t> <t>ruc' ri nimalaj arp.</t>", "10": "<t>Lal ri cäya' la ch'äcanic</t> <t>chque tak ri ajawinelab;</t> <t>lal, ri xto'tajisaj la ri David</t> <t>ri pataninel ech la,</t> <t>chinesaj la chuwäch</t> <t>ri ch'ich' re ch'o'j ri cäcämisanic;</t> <t>chinesaj la pa qui k'ab ri winak</t> <t>ri man weta'm ta qui wäch,</t> <t>ri quequibij banoj tak tzij</t> <t>cäquiyac c'ut ri qui k'ab quiquiak'ab</t> <t>che u bixic ri chi'nic ri kas cäban na</t> <t>xa c'u che subunic.</t>", "11": "", "12": "<pb/><t>Ri e ka c'ojol queq'uiyic</t> <t>jacha' jujun tico'n</t> <t>chupam jun ticonijibal;</t> <t>ri e ka mia'l e je ta ne rakan tak ja</t> <t>ri banom quetz'balil</t> <t>ri quetok'en ri u wi' ri rachoch Dios.</t>", "13": "<t>Ri e ka c'uja e nojinak e xaninak</t> <t>che ronojel u wäch k'obisabal.</t> <t>Ri e ka chij sibalaj quepok' pa tak mil,</t> <t>e mil chi mil e c'o pa tak ri ka juyub.</t>", "14": "<t>Ri e ka wacax ri e c'o chi qui tu'</t> <t>mawi jumul quetzakanic.</t> <t>Man e c'o ta rakoj tak chi'j</t> <t>re cojol tak xib.</t>", "15": "<t>¡Utz rech ri tinimit</t> <t>ri e c'o ronojel wa' ruc'!</t> <t>¡Utz rech ri tinimit</t> <t>ri are' u Dios ri Ajawaxel!</t>"}