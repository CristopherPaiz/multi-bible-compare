{"1": "<pb/><t>Oh Ajawaxel,</t> <t>quinwaj quink'ijilan che la</t> <t>ruc' ronojel ri wanima'</t> <t>quebentzijoj c'u conojel</t> <t>ri mayibal la;</t>", "2": "<t>oh Dios aj chicaj,</t> <t>rumal ech la</t> <t>quinwaj quinrak nu chi'</t> <t>in nojinak che quicotemal;</t> <t>¡quinwaj quebenbixoj bix</t> <t>che ri bi' la!</t>", "3": "<pb/><t>Chwäch la,</t> <t>quebanimaj ri qui banom qui c'ulel chwe;</t> <t>quetzakic, quecämic.</t>", "4": "<t>Ri lal, lal jun suc'alaj k'atal tzij:</t> <t>lal t'uyul puwi' ri tem la re ajawibal,</t> <t>che u banic suq'uilal panuwi'.</t>", "5": "<t>E c'ulelam la</t> <t>ri e k'ijilal tak diosib,</t> <t>sachisam la qui wäch</t> <t>ri e banal tak etzelal,</t> <t>¡xa' jumul chupisam la</t> <t>ri natabal quech!</t>", "6": "<t>Ri c'ulel cäminak,</t> <t>e cäminak ruc' are tak ri u tinimit;</t> <t>lal xsachow la qui wäch,</t> <t>mawi c'u ne ri natabal</t> <t>quech xcanaj ta canok.</t>", "7": "<pb/><t>Are' c'u ri Ajawaxel</t> <t>Ajawinel chbe k'ij sak;</t> <t>u jekebam c'ut ri u tem re ajawibal</t> <t>che ri k'atan tzij:</t>", "8": "<t>Cuk'at na tzij</t> <t>puwi' ri uwächulew ruc' suq'uilal,</t> <t>cuban na suc'alaj k'atan tzij</t> <t>chque tak ri tinimit.</t>", "9": "<t>Ri Ajawaxel quebuch'uk</t> <t>ri cäquirik c'ax,</t> <t>ri are' quebuch'uk pa tak ri k'ijol</t> <t>re elebal ch'u'j.</t>", "10": "<pb/><t>Ajawaxel,</t> <t>ri queta'm wäch la</t> <t>cäquicu'ba' qui c'u'x chij la,</t> <t>mawi jumul quebexutuj la canok</t> <t>ri que tzucum che la.</t>", "11": "<t>Chebibixoj bix che ri Ajawaxel,</t> <t>ri cajawin pa Sion;</t> <t>chebitzijoj</t> <t>chque ri tinimit ri u banom.</t>", "12": "<t>Ri qui rikom c'ax quenataj</t> <t>che ri Dios</t> <t>man quesach ta ri cok'ej pa u jolom;</t> <t>man cuya' ta can ri cämisanel</t> <t>chi ma ta cuc'äjisaj u wäch.</t>", "13": "<t>Ajawaxel, chel c'u'x la chwe,</t> <t>chilampe la ri c'ax ri quinrik</t> <t>cumal ri cäquetzelaj nu wäch,</t> <t>¡chinesaj la chquichi' ri oquibal</t> <t>chupam ri cämical!</t>", "14": "<t>Je c'u ri' chquichi'</t> <t>tak ri oquibal pa Jerusalen,</t> <t>quinbij na che ronojel winak</t> <t>chi ya'tal k'ijilaxic la,</t> <t>chi in tewichitalic</t> <t>rumal rech chi xinto'tajisaj la.</t>", "15": "<pb/><t>Ri e k'ijilal tak diosib quekaj na</t> <t>chupam ri qui c'amibal;</t> <t>ri cakan queralitaj can</t> <t>chupam ri putzcuyibal</t> <t>ri e are' xec'u'wic.</t>", "16": "<t><f>[2]</f>Ri Ajawaxel u c'utum rib:</t> <t>¡u banom suq'uilal!</t> <t>Ri banal etzelal cächaptaj can</t> <t>chupam ri c'amibal ri are' xcojowic.</t>", "17": "<t>Ri e banal etzelal,</t> <t>xukuje' ri quequik'ijilaj diosib,</t> <t>ri cäsach ri Dios pa qui jolom,</t> <t>caq'uis na tzij paquiwi'</t> <t>chupam ri ajawibal rech ri cämical;</t>", "18": "<t>man xa ta jumul</t> <t>e sachinak ta can ri mebayib,</t> <t>mawi xa ta jumul casach ta u wäch</t> <t>ri queyebal c'uxaj.</t>", "19": "<pb/><t>Walij la, Ajawaxel;</t> <t>maya' la c'olbal</t> <t>che ri banoj nimal ri cac'amow ri winak;</t> <t>k'ata' la tzij paquiwi'</t> <t>ri quequik'ijilaj diosib chwäch la.</t>", "20": "<t>Ajawaxel, chya' la xe'n ib chque;</t> <t>¡chbana' la</t> <t>chi cäquetamaj chi xak e winak!</t>"}