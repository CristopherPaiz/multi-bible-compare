{"1": "<pb/><t>Oh Dios,</t> <t>¡xak mayine' la!</t> <t>¡xak mäcanaj la</t> <t>ma ta c'u mat chi slab la,</t> <t>ma ta c'u mat chi ch'aw la!</t>", "2": "<t>Checa'yej la ri e c'ulel la,</t> <t>ri cäquetzelaj wäch la: quewojcoric,</t> <t>quiyacom quib chij la.</t>", "3": "<t>E qui banom itzel tak subunic</t> <t>che u banic c'ax che ri tinimit la,</t> <t>¡xukuje' chque ri e ch'ukum la!</t>", "4": "<t>Qui chomam quepe che u sachic ka wäch</t> <t>ma ta c'u cäkatakej c'aslemal</t> <t>jacha' nim tinimit</t> <t>rech man cänatax ta chic</t> <t>ri u bi' ri Israel.</t>", "5": "<t>Qui banom jun c'ulwächinic</t> <t>che c'ulelaxic la,</t> <t>qui walijisam quib</t> <t>e jacha' ta ne xa jun winak:</t>", "6": "<t>Ri e rajch'ojab ri Edom</t> <t>xukuje' ri e rech ri Ismael,</t> <t>ri e rija'lil ri Agar</t> <t>xukuje' ri e rech ri Moab,</t>", "7": "<t>ri Jebal, ri Amon</t> <t>xukuje' ri Amalec,</t> <t>ri aj pilisteyib ri e jekel pa Tir,</t>", "8": "<t>xukuje' ne ri aj asiriyab</t> <t>qui junam quib cuc',</t> <t>e are wa' ri e ya'l qui chuk'ab</t> <t>ri e ralc'ual ri Lot.</t>", "9": "<pb/><t>Bana' la chque jas ri xban la</t> <t>chque ri aj Madian,</t> <t>jas xban la che ri Sisara,</t> <t>jas ri xban la che ri Jabin</t> <t>chuchi' ri alaj nima' re Sison,</t>", "10": "<t>ri xsachisax qui wäch pa Endor;</t> <t>¡ri xebux qui mes awaj!</t>", "11": "<t>Bana' la chque ri achijab</t> <t>ri nimak qui k'ij</t> <t>jas ri xban la che ri Oreb</t> <t>xukuje' ri Zeeb;</t> <t>bana' la chque</t> <t>conojel ri c'amal tak qui be</t> <t>jas ri xban la che ri Zeb</t> <t>xukuje' ri Zalmun,</t>", "12": "<t>ri are ta xcaj xequechbej ri yuk'bal</t> <t>ri e rech ri Dios.</t>", "13": "<pb/><t>Nu Dios,</t> <t>bana' la chque chi quebux jun salc'um,</t> <t>e jacha' chaki'j u xak tak che'</t> <t>ri quec'am bic rumal ri quiakik';</t>", "14": "<t>je jacha' ri k'ak'</t> <t>ri cuporoj ri c'ache'laj,</t> <t>cuq'uis tzij paquiwi' tak ri k'ayes</t> <t>cumal tak ri rak',</t>", "15": "<t>¡je chbana' la che cokataxic</t> <t>ruc' ri banbal c'ax la,</t> <t>chexibij la cumal tak ri cakulja la!</t>", "16": "<t>¡Chesaj la qui q'uixbal, Ajawaxel,</t> <t>rech quepe che u to'ic quib uc' la!</t>", "17": "<t>Amak'el chel qui q'uixbal;</t> <t>¡cheq'uixok,</t> <t>checämok!</t>", "18": "<t>¡Chquetamaj chi xuwi ri lal</t> <t>lal Ajawaxel,</t> <t>chi xuwi ri lal lal aj chicaj</t> <t>puwi' ronojel ri uwächulew!</t>"}