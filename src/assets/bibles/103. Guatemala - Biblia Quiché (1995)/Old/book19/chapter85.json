{"1": "<pb/><t>Ajawaxel,</t> <t>lal sibalaj lal uxinak utz</t> <t>ruc' we ulew la ri'.</t> <t>Tzalim la ri u utzilal che ri Jacob;</t>", "2": "<t>cuyum la ri retzelal ri tinimit la</t> <t>xukuje' ronojel ri u mac;</t>", "3": "<t>jamarisam la</t> <t>ronojel ri u k'ak'al ri oyowal la.</t>", "4": "<pb/><t>Dios xukuje' ka colonel,</t> <t>¡chujto'tajisaj ba la camic</t> <t>xukuje' mätakej la oyowaric chke!</t>", "5": "<t>¿La xa ta pu lo cätakej na la</t> <t>u yukic rakan ri oyowal la pakawi'?</t>", "6": "<t>¿La ma ta</t> <t>cäya' chi na la ka c'aslemal,</t> <t>rech cäquicot ri tinimit la uc' la?</t>", "7": "<t>Oh Ajawaxel,</t> <t>¡c'utu' la</t> <t>ri lok'ok'ebal c'u'x la chkawäch</t> <t>xukuje' ri ka to'tajisaxic umal la!</t>", "8": "<pb/><t>Quintatabej na</t> <t>ri cuya' u bixic ri Ajawaxel;</t> <t>cutzijoj c'u na jamaril</t> <t>che ri u tinimit,</t> <t>chque ri e jic ruc',</t> <t>rech man quequibana' ta chic ch'ujilal.</t>", "9": "<t>Kastzij,</t> <t>ri Dios sibalaj nakaj c'o wi,</t> <t>che qui colic ri queyo'w u k'ij;</t> <t>ri u juluwem cäjeki' pa ri ka tinimit.</t>", "10": "<pb/><t>Ri lok'ok'ebal c'uxaj</t> <t>xukuje' ri kastzij cacuc'aj na quib,</t> <t>ri jamaril</t> <t>xukuje' ri colomal cäquitz'umaj na quib,</t>", "11": "<t>ri kastzij cätuxin na ulok pa ri ulew,</t> <t>ri colomal cäca'y na ulok chicaj.</t>", "12": "<t>Ri Ajawaxel</t> <t>are cäc'amow na ulok ri jäb,</t> <t>cäwächin c'u na ri kulew.</t>", "13": "<t>Ri colomal cänabej na chuwäch are',</t> <t>cusuc'umaj c'u na ri u be.</t>"}