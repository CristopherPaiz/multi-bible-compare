{"1": "<pb/><t>Ri Ajawaxel</t> <t>are' nu chäj</t> <t>xukuje' ri nu to'tajisaxic,</t> <t>¿jachin ta chuwäch quinxe'j ta wi wib?</t> <t>Ri Ajawaxel are cäto'w ri nu c'aslemal,</t> <t>¿jachin ta chuwäch quinxe'j ta wi wib?</t>", "2": "<t>Ri e banal tak etzelal,</t> <t>ri qui banom qui c'ulel chwe,</t> <t>caquimulij quib</t> <t>che nu ch'äquic</t> <t>che c'u u sachisaxic nu wäch;</t> <t>e are' c'ut ri caquichak'ij quib</t> <t>quetzak c'ut.</t>", "3": "<t>Pune' cäsutix wij cumal ajch'ojab,</t> <t>ri wanima' man cuxe'j ta rib;</t> <t>pune' caquisuc'umaj quib</t> <t>che u banic ch'o'j wuc',</t> <t>ri in man c'o ta cubij nu c'u'x.</t>", "4": "<pb/><t>Xa jun jasach nu tz'onon</t> <t>che ri Ajawaxel,</t> <t>xa jun jasach quinrayij:</t> <t>chi quinc'oji'</t> <t>chupam ri rachoch ri Ajawaxel</t> <t>conojel ri k'ij ri quinc'asi' na,</t> <t>che u k'ijilaxic pa ri rachoch</t> <t>xukuje' che rilic ri u je'lical.</t>", "5": "<t>Aretak chepe ri lawalolaj tak k'ij,</t> <t>ri Ajawaxel quinuch'uk ruc' ri u mu'jal,</t> <t>quinuto' pa ri rachoch;</t> <t>quinuya' puwi jun nimalaj abaj</t> <t>che u to'ic wib.</t>", "6": "<t>Jeri' quincuinic quinyac ri nu jolom</t> <t>paquiwi' ri e nu c'ulel;</t> <t>quincuin c'u ri'</t> <t>quinya' tabal tok'ob pa ri achoch la,</t> <t>ruc' tak rakoj chi'aj</t> <t>re quicotemal quebenbixoj bix</t> <t>che ri Ajawaxel.</t>", "7": "<pb/><t>Quinrak nu chi</t> <t>che ch'abexic la Ajawaxel,</t> <t>chintatabej la, chel c'u'x la chwe,</t> <t>¡chinch'abej la ulok!</t>", "8": "<t>Ri wanima' cubij chwe:</t> <t>“chatzucuj ri u wächbal ri Ajawaxel.”</t> <t>Are c'u ri in, Ajawaxel,</t> <t>quintzucuj ri wächbal la.</t>", "9": "<t>¡Mäc'u' ib la chnuwäch!</t> <t>¡Minxutuj la ruc' oyowal!</t> <t>Xuwi' ri lal, lal to'l wech.</t> <t>Minya' la can nu tuquiel</t> <t>ri ma ta c'o cuya' to'banic chwe,</t> <t>lal c'ut ri nu Dios</t> <t>xukuje' nu Colonel.</t>", "10": "<t>Pune' ri nu tat xukuje' ri nu nan</t> <t>quinquiwonoba' canok,</t> <t>lal, Ajawaxel, quinchajij na la.</t>", "11": "<pb/><t>Ajawaxel chc'utu' ri be la chnuwäch;</t> <t>chc'ama' la nu be pa ri suc'alaj be,</t> <t>qui mac quech ri e nu c'ulel;</t>", "12": "<t>minjach la pa qui k'ab,</t> <t>quiwalijisam c'u quib</t> <t>jalul tak k'alajisanelab chwij,</t> <t>aninak c'u e c'olic.</t>", "13": "<t>Ri in cu'l nu c'u'x</t> <t>chi quinwil na ri rutzil ri Ajawaxel</t> <t>pa ri u beytajic we nu c'aslemal ri'.</t>", "14": "<pb/><t>¡Chacu'ba' a c'u'x</t> <t>chrij ri Ajawaxel!</t> <t>¡Chacojo' a chuk'ab,</t> <t>muban quieb a c'u'x!</t> <t>¡Je',</t> <t>chacu'ba' a c'u'x chrij ri Ajawaxel!</t>"}