{"1": "<pb/><t>Ajawaxel,</t> <t>in quinya' k'ij la</t> <t>rumal chi xincol la,</t> <t>man yo'm ta la be</t> <t>chi cäquitze'j nu wäch ri e nu c'ulel.</t>", "2": "<t>Ajawaxel, nu Dios,</t> <t>xintz'onoj ri to'banic la,</t> <t>xincunaj c'u la;</t>", "3": "<t>lal, Ajawaxel,</t> <t>xinesaj la pa u k'ab ri cämical;</t> <t>xya' la nu c'aslemal,</t> <t>man xintzokopij ta la.</t>", "4": "<pb/><t>Ix ri ix jic chuwäch ri Ajawaxel,</t> <t>¡chebibixoj bix che,</t> <t>chi k'ijilaj ri tastalicalaj u bi'!</t>", "5": "<t>Xa c'u jubik' cäbeytaj ri royowal,</t> <t>are c'u ri rutzil man c'o ta u q'uisic.</t> <t>We cujok' chak'ab,</t> <t>ak'abil c'o chic ka quicotemal.</t>", "6": "<pb/><t>In xinna' wib chi co in c'olic,</t> <t>xinchomaj c'ut:</t> <t>“Man c'o ta jas quintzakow na.”</t>", "7": "<t>Lal Ajawaxel,</t> <t>pa ri tok'ob la xinjekeba' la</t> <t>pa jun cowilaj c'olbal.</t> <t>Xk'il c'u la ri to'banic la chwe</t> <t>xsach nu cux rumal ri xe'n ib.</t>", "8": "<pb/><t>Lal, Wajaw ri xukuje' nim banic la,</t> <t>quinsiq'uin che la</t> <t>xukuje' quintz'onon che la:</t>", "9": "<t>¿Jas ri cäch'äquic we quincämic</t> <t>quinc'am c'u bic pa mukic?</t> <t>¡Ri puc'uc' ulew</t> <t>man cäcuin ta cuya' k'ij la</t> <t>mawi cutzijoj ri jiquil la!</t>", "10": "<t>Ajawaxel,</t> <t>chintatabej la, chel c'u'x la chwe;</t> <t>Ajawaxel, ¡chinto' la!</t>", "11": "<pb/><t>E q'uexom la pa xojowem ri nu juyuwem</t> <t>esam la ri atz'iak re bis chwe,</t> <t>cojom la jun watz'iak re nimak'ij.</t>", "12": "<t>Rumal ri', Ajawaxel xukuje' Dios,</t> <t>man cuya' taj quincanaj xak chi jeri':</t> <t>quebenbixoj na bix che u ya'ic k'ij la</t> <t>amak'el quinya' na maltioxinic che la.</t>"}