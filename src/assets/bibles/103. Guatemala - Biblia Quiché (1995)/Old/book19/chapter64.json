{"1": "<pb/><t>Nu Dios, tatabej la</t> <t>ri nu ch'ach'atem;</t> <t>ch'uku' la ri nu c'aslemal</t> <t>makaj pa qui k'ab</t> <t>ri xibibalalaj tak c'ulel.</t>", "2": "<t>Chinc'u' la</t> <t>chquiwäch ri banal tak etzelal</t> <t>xukuje' chuwäch ri subunic</t> <t>ri man e k'alaj taj;</t> <t>chinesaj la chuwäch ri qui chomam</t> <t>qui banic ri e banal tak etzelal,</t>", "3": "<t>ri cäquiban u pa u chi'</t> <t>ri cak' jacha' ch'ich' ri ch'o'j</t> <t>ri quequiq'uiak tak tzij</t> <t>e jacha' ta ne' ch'ab ri quecämisanic.</t>", "4": "<pb/><t>Pa ri c'ubal quib</t> <t>quequiq'uiak ulok ch'ab chque</t> <t>ri man c'o ta qui mac;</t> <t>man caquixe'j ta quib</t> <t>xak c'äte queq'uiakan ulok.</t>", "5": "<t>Cäquiyala' qui no'j chbil tak quib</t> <t>che u banic ri man utz taj;</t> <t>cäquichomaj u c'ojic c'amibal</t> <t>chc'uyal are pa qui c'u'x</t> <t>chi man c'o ta jun queilowic,</t>", "6": "<t>chi man c'o ta jun cäch'obow</t> <t>ri quetzelal.</t> <t>Are' c'u ri cäcuin</t> <t>che retamaxic ri qui chomanic ri winak</t> <t>ri c'o pa canima',</t> <t>are' cäch'obow na.</t>", "7": "<pb/><t>Quesoc na rumal ri Dios</t> <t>ruc' ri u ch'ab,</t> <t>man c'o ta cäquinabej aretak quesoc na;</t>", "8": "<t>quetzak na rumal tak ri qui tzij,</t> <t>cätze'x na qui wäch cumal ri queilowic.</t>", "9": "<t>Conojel c'ut</t> <t>cäquiya' na u k'ij ri Dios</t> <t>cäquitzijoj na ri jastak ri e u banom;</t> <t>cäquich'ob na ri u banom ri Dios.</t>", "10": "<t>Ri utzalaj winak</t> <t>cäquicot na pa ri Ajawaxel</t> <t>cutzucuj c'u na u ch'ukic rib ruc' are',</t> <t>conojel c'u ri winak</t> <t>ri e tz'akat pa ronojel</t> <t>caquina' na quib chi e nojinak.</t>"}