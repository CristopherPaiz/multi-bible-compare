{"1": "<pb/><t>Chixbixon che ri Dios</t> <t>ruc' quicotemal,</t> <t>iwonojel ri ix</t> <t>jekel cho ri uwächulew;</t>", "2": "<t>chebibixoj bix</t> <t>che ri u bi' ri nim u k'ij;</t> <t>chebibixoj je'lalaj tak bix che;</t>", "3": "<t>chibij che ri Dios:</t> <t>“Ri jastak ri e banoj la e mayibal.</t> <t>Rumal ri nimalaj cuinem la</t> <t>ri e c'ulel la quixe'n quib</t> <t>quetzak na chwäch la;</t>", "4": "<t>conojel ri winak cho ri uwächulew</t> <t>quek'ijilan che la,</t> <t>cäquibixoj bix che ri bi' la.”</t>", "5": "<pb/><t>Tisaj che rilic ri e u banoj ri Dios,</t> <t>ri mayibal ri e u banom</t> <t>chquiwäch ri winak:</t>", "6": "<t>Xuq'uex ri plo pa chaki'j ulew,</t> <t>ri e ka mam xeboc'ow</t> <t>chupam ri nima' chicakan;</t> <t>¡chujquicot pa ri Dios!</t>", "7": "<t>Ruc' ri u cuinem</t> <t>cuk'at tzij chbe k'ij sak;</t> <t>ri u bak'wäch</t> <t>quebuyuxlej ri nimak tak tinimit</t> <t>rech ri man caraj ta ch'abexic</t> <t>man caquiwalijisaj ta quib chrij.</t>", "8": "<pb/><t>¡Nimak tak tinimit,</t> <t>chixtewichi'n che ri ka Dios!</t> <t>¡Chibana' chi quexojlin</t> <t>tak ri e i bix re k'ijilanic!</t>", "9": "<t>Rumal rech chi u yo'm ka c'aslemal;</t> <t>man u yo'm ta chke chi cujtzakic.</t>", "10": "<pb/><t>Nu Dios, uj tijtobem la,</t> <t>¡uj josk'im la</t> <t>jacha' ri cäban che ri sak puak!</t>", "11": "<t>Banom la chke chi uj kajinak</t> <t>chupam jun c'at;</t> <t>xkasaj la nimalaj bis pakawi';</t>", "12": "<t>xya' la be che jun</t> <t>ri man k'alaj ta u wäch xujutac'alej;</t> <t>uj oc'owinak chupam ja'</t> <t>xukuje' chupam k'ak',</t> <t>xya' chi c'u na la ka c'aslemal.</t>", "13": "<pb/><t>Quinoc na chupam ri achoch la,</t> <t>quebenporoj na sipanic chwäch la;</t> <t>je quinban wa' che qui tz'akatisaxic</t> <t>tak ri nu chi'nic,</t>", "14": "<t>ri chi'nic tak ri xebenban che la</t> <t>aretak xinc'oji'</t> <t>chupam ri xak quieb xubij panuwi'.</t>", "15": "<t>Quebenporoj na k'obisam tak awaj</t> <t>puwi' ri porobal ri ech la,</t> <t>quebenchi'j tak na ama'ib tak wacax</t> <t>xukuje' ama'ib tak q'uisic'</t> <t>xukuje' ri qui c'oc'al ama'ib tak chij.</t>", "16": "<pb/><t>¡Tisaj iwonojel ix ri quixe'j iwib</t> <t>chuwäch ri Dios!</t> <t>¡chitampe' quintzijoj</t> <t>chiwe ri u banom ri Dios wuc'!</t>", "17": "<t>Cuc' ri nu chi'</t> <t>xukuje' ri wak' xinsiq'uij,</t> <t>xink'ijilan c'u che.</t>", "18": "<t>We ta e c'o itzel tak nu chomanic</t> <t>ma ta xinutatabej ri' ri Ajawaxel;</t>", "19": "<t>xinutatabej c'ut,</t> <t>xoc il che ri nu ch'awem.</t>", "20": "<pb/><t>¡Chyo'k u k'ij ri Dios,</t> <t>ri man xuxutuj ta ri nu ch'awem</t> <t>mawi xuk'il ri nu lok'ok'exic!</t> <t>cumal conojel tak ri tinimit</t>"}