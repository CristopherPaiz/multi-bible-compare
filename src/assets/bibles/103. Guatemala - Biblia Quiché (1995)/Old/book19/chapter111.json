{"1": "<pb/><t>¡Chyok' u k'ij</t> <t>ri Ajawaxel!</t> <t>Quink'ijilaj na ri Ajawaxel</t> <t>ruc' ronojel wanima',</t> <t>chupam ri u mulixic quib</t> <t>ri winak ri e tz'akatisanelab,</t> <t>chupam ri mulin ib chnimalaj conojel.</t>", "2": "<t>Ri e u banoj ri Ajawaxel e nimak,</t> <t>jachin tak c'ut ri quelok'ok'enic,</t> <t>quequichomaj quij.</t>", "3": "<t>Ri u chac sibalaj je'lic</t> <t>xukuje' cajuluwic,</t> <t>are c'u ri u suq'uil jekel</t> <t>chbe k'ij sak.</t>", "4": "<t>U banom chi man c'o ta qui sachic</t> <t>tak ri mayibal ri e u banom.</t> <t>Ri Ajawaxel ch'uch'uj</t> <t>xukuje' quel u c'u'x;</t>", "5": "<pb/><t>cuya' tzukbal que ri nim queilowic;</t> <t>¡man casach ta wi ri u c'ulwächinic</t> <t>pa u jolom!</t>", "6": "<t>Xuc'ut chuwäch</t> <t>ri u tinimit ri u cuinem ri e u chac,</t> <t>xujach c'ut ri culew</t> <t>ri e k'ijilal diosib pa qui k'ab.</t>", "7": "<t>Ri cuban ri Dios suc'</t> <t>xukuje' kastzij;</t> <t>cuya' cacu'bisax c'uxaj</t> <t>chquij ri e u takomal.</t>", "8": "<t>Co c'u e jekelic c'ä chbe k'ij sak,</t> <t>e banom c'u pa kastzij</t> <t>xukuje' colomal.</t>", "9": "<t>Xutor ri u tinimit,</t> <t>co xujekeba' ri u c'ulwächinic</t> <t>re chbe k'ij sak.</t> <t>Ri Dios tastalic xukuje' xibibal.</t>", "10": "<pb/><t>Ri no'j ri nim na</t> <t>are ri nim rilic ri Ajawaxel;</t> <t>jachin tak ri nim caquil wi</t> <t>c'o utzalaj qui chomanic.</t> <t>Amak'el cäya' na u k'ij ri Dios.</t>"}