{"1": "<pb/><t>Ajawaxel,</t> <t>ch'ukul wech,</t> <t>quinrak nu chi' che ch'abexic la.</t> <t>¡Mäk'il ib la che nu to'ic!</t> <t>We cäk'il ib la</t> <t>che nu to'ic quinna' wib ri'</t> <t>chi in c'o chic chquixo'l ri cäminakib.</t>", "2": "<t>Tatabej la ri nu rakoj chi'aj</t> <t>che u tz'onoxic ri to'banic la,</t> <t>aretak quinyuk apan ri nu k'ab</t> <t>chusuq'uil ri tastalicalaj achoch la.</t>", "3": "<pb/><t>Mincharchatej la bic</t> <t>junam cuc' ri e banal tak etzelal,</t> <t>je minc'ulmaj</t> <t>jas ri cäquic'ulmaj ri banal tak c'ax,</t> <t>ri cäquiban quib chi sibalaj e utz</t> <t>e nojinak c'u</t> <t>che ronojel u wäch etzelal.</t>", "4": "<t>Chya' la chque ri takal chque,</t> <t>jas ri itzel tak qui chac;</t> <t>je tojbal chya' la chque</t> <t>jacha' ri etzelal ri qui banom.</t>", "5": "<t>Man quenataj ta chi cuya' chque</t> <t>ri jastak ri xebuban ri Ajawaxel,</t> <t>¡are' c'ut chsachow qui wäch,</t> <t>mebuyac chi c'u jumul!</t>", "6": "<pb/><t>¡Chyo'k ta u k'ij ri Ajawaxel,</t> <t>ri e u tatabem ri e nu bochi'nic!</t>", "7": "<t>Ri Ajawaxel</t> <t>are' cuinelalaj to'l wech;</t> <t>chrij xinya' wi</t> <t>ronojel ri cu'lbal nu c'u'x,</t> <t>xinuto' c'ut.</t> <t>Cäquicot ri wanima';</t> <t>quinbixonic,</t> <t>xukuje' quinya' maltioxinic</t> <t>che ri Ajawaxel.</t>", "8": "<t>Ri Ajawaxel are' ri u chuk'ab</t> <t>ri u tinimit;</t> <t>are' to'bal rib xukuje' to'tajisal</t> <t>rech ri rajawinel ri u cha'om.</t>", "9": "<pb/><t>To'tajisaj la ri tinimit la, Ajawaxel;</t> <t>chetewichi'j la ri e ech la.</t> <t>Chebechajij la</t> <t>jacha' ri cuban jun ajyuk';</t> <t>¡cheloquej la bic pa k'ab la</t> <t>amak'el!</t>"}