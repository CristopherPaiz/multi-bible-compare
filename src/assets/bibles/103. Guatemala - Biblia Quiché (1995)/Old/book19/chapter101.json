{"1": "<pb/><t>Quinwaj quinya' u k'ij</t> <t>ri lok'ok'ebal c'uxaj</t> <t>xukuje' ri suq'uilal;</t> <t>quinwaj quebenbixoj tak bix che la,</t> <t>Ajawaxel;</t>", "2": "<t>quinwaj quinjeki' pa colomal.</t> <t>¿Jampa' lo cäpe la wuc'?</t> <t>Man c'o ta mac quinc'ulaj</t> <t>pa nu c'aslemal</t> <t>xukuje' ne chupam ri nimalaj wachoch;</t>", "3": "<pb/><t>mawi jubik' cäbe nu wäch</t> <t>che qui banic tak ri etzelal.</t> <t>Quinwetzelaj qui wäch</t> <t>ri man e jic ta ruc' ri Dios;</t> <t>¡mawi jubik' quinya' ta c'olbal</t> <t>chi quenakajin ta chwe!</t>", "4": "<t>Quebennajtajisaj</t> <t>chwe ri itzel tak chomanic;</t> <t>¡man quinwaj ta</t> <t>quinban ta jun itzel jasach!</t>", "5": "<t>Quintz'apij na u pa qui chi'</t> <t>ri xak chic'uyal queyok'on</t> <t>chque ri qui c'ulja:</t> <t>¡man utz ta quinwil wi ri cuban nimal,</t> <t>ri cunimarisaj rib!</t>", "6": "<pb/><t>Are quinya' na nu wäch</t> <t>chque ri winak ri utz quechomanic,</t> <t>rech quec'oji' junam wuc';</t> <t>xuwi cäc'oji' junam wuc';</t> <t>xuwi cäc'oji' na che nu patanixic</t> <t>ri cäruc'aj jun suc'alaj c'aslemal.</t>", "7": "<t>Man c'o ta c'olbal</t> <t>chupam ri nimalaj wachoch</t> <t>che ri quieb u wäch;</t> <t>¡man c'o ta jun banal tzij</t> <t>cäcuinic cäjeki' chnuwäch!</t>", "8": "<t>K'ij chi k'ij</t> <t>quintz'apij na u pa qui chi'</t> <t>conojel ri e banal tak etzelal</t> <t>ri e c'o pa ri tinimit;</t> <t>¡quebenwesaj na bic</t> <t>pa ri u tinimit ri Ajawaxel</t> <t>conojel ri e banal tak itzel!</t>"}