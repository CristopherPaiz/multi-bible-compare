{"1": "<pb/><t>Ri man c'o ta qui no'j</t> <t>cäquichomaj</t> <t>chi man c'o ta Dios:</t> <t>conojel quetzelam quib;</t> <t>qui banom xibibalalaj tak jastak;</t> <t>¡man c'o ta chi jun cuban ta utzil!</t>", "2": "<t>Kas pa ri caj queril wi ulok</t> <t>ri Ajawaxel ri winak</t> <t>che rilic we c'o jun c'o u ch'obonic</t> <t>cutzucuj ri Dios.</t>", "3": "<t>Conojel c'ut e benak pa ri itzel be;</t> <t>conojel xak junam quetzelam quib.</t> <t>¡Man c'o ta chi jun cuban utzil!</t> <t>¡Mawi ta ne jun c'olic!</t>", "4": "<pb/><t>Man c'o ta utzalaj qui chomanic</t> <t>ri e banal tak etzelal,</t> <t>ri quequiwe'j ri nu tinimit</t> <t>jas ri cäquiban</t> <t>che u tijic cäxlanwa,</t> <t>ri man cäquinataj ta</t> <t>ri u bi' ri Ajawaxel.</t>", "5": "<t>Quebirbot na e nojinak che quebirbit,</t> <t>c'o c'u ri Dios cuc' ri queniman che.</t>", "6": "<t>Cäquitze'j u wäch</t> <t>ri e u rayinic ri man nim ta u k'ij,</t> <t>are c'u queto'w na ri Ajawaxel.</t>", "7": "<pb/><t>C'o ta banom wi puwi' ri juyub Sion</t> <t>quel ta wi ulok ri to'l rech ri Israel.</t> <t>Aretak ri Ajawaxel</t> <t>cuq'uex ri c'axalaj u c'aslemal</t> <t>ri u tinimit,</t> <t>quequicot na ri e ralc'ual ri Jacob,</t> <t>xukuje' ronojel ri tinimit Israel.</t>"}