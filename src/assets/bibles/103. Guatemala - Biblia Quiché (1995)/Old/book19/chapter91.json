{"1": "<pb/><t>Ri cajeki' chuxe'</t> <t>ri to'banelalaj u mu'jal</t> <t>ri c'o chicaj,</t> <t>ri c'o ronojel u cuinem,</t>", "2": "<t>cubij che ri Ajawaxel:</t> <t>“Lal ri' ri nu panibal, ri to'bal wib,</t> <t>¡nu Dios ri nu jiquibam wi nu c'u'x!”</t>", "3": "<pb/><t>Xuwi ri are' cäcuinic catuto'</t> <t>chquiwäch tak ri c'ämibal</t> <t>ri e c'u'talic</t> <t>xukuje' tak yabil ri quecämisanic,</t>", "4": "<t>catuch'uk c'u na cuc' ri e u xic',</t> <t>man c'o ta c'u</t> <t>jas cac'ulmaj na chquixe'.</t> <t>¡Ri u jiquil catucol c'u na</t> <t>jacha' jun quetequic ch'ich'!</t>", "5": "<t>Maxe'j awib</t> <t>chquiwäch ri banal tak c'ax chak'ab,</t> <t>mawi chque ri ch'ab</t> <t>ri queq'uiak pa k'ij,</t>", "6": "<t>mawi chquiwäch ri cämisanel tak yabil</t> <t>ri quebopan pa k'ekumalil,</t> <t>mawi ri quecämisan pa tiq'uil k'ij;</t>", "7": "<t>jun mil quecäm na pa ri a mox,</t> <t>lajuj mil quecäm pa ri awiquik'ab,</t> <t>are c'u ri at</t> <t>man c'o ta jas cac'ulmaj na.</t>", "8": "<t>Xuwi c'u cawil na:</t> <t>quebawil na ri banal tak etzelal</t> <t>cäquic'am ri tojbal</t> <t>re ri quetzelal jas ri takal chque.</t>", "9": "<pb/><t>A banom c'u ya' che ri Ajawaxel</t> <t>chi are' a panibal,</t> <t>che ri Dios aj chicaj</t> <t>ri a c'olbal ri cach'uk wi awib,</t>", "10": "<t>man cäpe ta c'u na jun lawaloyil</t> <t>pawi'</t> <t>mawi ri yabilal copan ta pa ri awachoch.</t>", "11": "<t>Cuya' c'u na takanic</t> <t>chque ri e u tako'n aj caj</t> <t>che a chajixic</t> <t>apawije' ta ne ri catbe wi.</t>", "12": "<t>Catquitelej na bic pa qui k'ab</t> <t>rech man cachak'ij ta awib</t> <t>puwi' jun abaj.</t>", "13": "<t>Catcuinic catbin chquixo'l tak coj,</t> <t>chquixo'l jilijak tak awaj</t> <t>xukuje' tak cumätz'.</t>", "14": "<pb/><t>“Ri in quinto' na,</t> <t>quinwesaj na pa qui k'ab conojel,</t> <t>rumal rech chi ri are'</t> <t>quinulok'ok'ej cuch'ob c'u nu wäch.</t>", "15": "<t>Aretak quinusiq'uij,</t> <t>quintzelej na u wäch ri u tzij;</t> <t>¡in quinc'oji' na ruc'!</t> <t>Quinwesaj na</t> <t>chupam ri c'ax quinya' na u k'ij;</t>", "16": "<t>quinbano chi naj cäc'asi na:</t> <t>¡quinya' na che chi cäquicot</t> <t>pa ri nu colobenic!”</t>"}