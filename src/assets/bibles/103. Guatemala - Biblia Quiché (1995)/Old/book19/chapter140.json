{"1": "<pb/><t>Ajawaxel,</t> <t>chinesaj la pa qui k'ab</t> <t>ri banal tak etzelal;</t> <t>chinch'uku la chquiwäch ri ch'ujab,</t>", "2": "<t>ri cäquichomaj</t> <t>u banic ri man utz ta amak'el c'ut</t> <t>quetzurun che ch'o'j.</t>", "3": "<t>Tz'ipitz'ic ri cak'</t> <t>jacha' ri rak' cumätz;</t> <t>ri e qui tzij</t> <t>e junam ruc' ri e u ware ri sachoj.</t>", "4": "<pb/><t>Ajawaxel, chinch'uku la</t> <t>pa qui k'ab ri e banal tak etzelal,</t> <t>chinto' la</t> <t>pa qui k'ab ri e banal tak etzelal,</t> <t>ri quequiban tak chomanic</t> <t>rech quintzakic.</t>", "5": "<t>We e banal tak nimal ri'</t> <t>qui cojom jun c'amibal;</t> <t>e quilic'om c'at xukuje'</t> <t>tak colob chnuwäch;</t> <t>e qui cojom tak c'amibal chwe</t> <t>chunakaj ri be.</t>", "6": "<pb/><t>Nu bim che ri Ajawaxel:</t> <t>“Lal ri lal nu Dios;</t> <t>¡chtatabej ba la</t> <t>ri nu rakoj chi'aj ri cutz'onoj tok'ob!</t>", "7": "<t>Ajawaxel, Ajawaxel,</t> <t>nu colonel ri c'o u cuinem,</t> <t>lal cäch'uw la ri nu jolom</t> <t>chupam ri ch'o'j.”</t>", "8": "<pb/><t>Ajawaxel,</t> <t>mäya' la che ri banal etzelal</t> <t>chi quebantaj ri e u rayinic;</t> <t>mäya' la be</t> <t>chi quetaken ri e u chomanic.</t> <t>Ri qui sutim wij,</t> <t>caquiwalijisaj ri qui jolom;</t> <t>¡chkaj paquiwi' ri c'okonic</t> <t>ri caquiq'uiako!</t>", "9": "", "10": "<t>Chekaj rachak k'ak'</t> <t>paquiwi' ri quekakatic;</t> <t>cheq'uiak pa tak jul</t> <t>jawije' ri man quebel ta chi wi ulok.</t>", "11": "<t>Ri winak ri nim rak' mutakej jekelem</t> <t>cho ri uwächulew;</t> <t>chterenex ri ch'u'j u jolom,</t> <t>rumal ri etzelal,</t> <t>chsachisax c'u u wäch rumal.</t>", "12": "<pb/><t>In weta'm chi ri Ajawaxel</t> <t>cuban suq'uil che ri meba',</t> <t>cuto' c'u u wi' ri ch'ibatajinak.</t>", "13": "<t>Ri winak</t> <t>ri e tz'akatisanelab pa ronojel</t> <t>cäquiya' na u k'ij ri bi' la;</t> <t>ri winak ri e suc'</t> <t>quejeki' na chwäch la.</t>"}