{"1": "<pb/><t>Nimalaj Dios re Sion,</t> <t>¡lal ya'tal</t> <t>ri k'ijilaxic la!</t> <t>¡Ya'tal che la chi quetz'akatisax</t> <t>ri quechi'x che la,</t>", "2": "<t>cätatabej c'u la ri ch'awem</t> <t>ri cäban che la!</t> <t>Conojel ri winak quepe na</t> <t>che tzucuxic la.</t>", "3": "<pb/><t>Ri ketzelal, uj qui kajbem,</t> <t>ri lal c'ut quesach la ri e ka mac.</t>", "4": "<t>Utz re ri winak ri cächa' la</t> <t>ri cäc'am c'u la bic</t> <t>rech cäjeki' chnakaj la,</t> <t>pa tak ri c'olbal</t> <t>ri e c'o pa ri achoch la.</t> <t>¡Chujnojisaj la che ri utz na</t> <t>ri c'o pa ri achoch la,</t> <t>che ri u tastaliquil ri achoch la!</t>", "5": "<pb/><t>Dios xukuje' ka colonel,</t> <t>ri lal cätzelej la u wäch ri ka tzij</t> <t>cuc' mayibalalaj tak banoj re suq'uil;</t> <t>ronojel ri uwächulew</t> <t>cucu'ba' u c'u'x chij la,</t> <t>xukuje' ne ri plo ri naj c'o wi;</t>", "6": "<t>ri lal co e jekebam tak la</t> <t>ri juyub ruc' ri cuinem la</t> <t>xukuje' ruc' ri chuk'ab la.</t>", "7": "<t>Lal cajamarisan la</t> <t>ri u wululem ri plo</t> <t>xukuje' ri qui ch'ujilal tak ri tinimit;</t>", "8": "<t>xukuje' ne ri e c'o pa naj tak ulew</t> <t>quebirbob na chquiwäch</t> <t>tak ri e mayibal la;</t> <t>rumal ech la c'o rakoj chi'aj</t> <t>re quicotemal</t> <t>pa elebal k'ij c'ä che u kajebal k'ij.</t>", "9": "<t>Ri lal coc la il che u chajixic ri ulew;</t> <t>cätak la ulok ri jäb che u ja'xic</t> <t>xukuje' cäban c'u la chi cäwächinic;</t> <t>lal cumal nimak tak jäb cäban la</t> <t>chi queq'uiy tak ri trico.</t> <t>¡Jewa' cäban la</t> <t>che u suc'umaxic ri ulew!</t>", "10": "<t>Quech'akaba' la tak ri k'et</t> <t>rech ri ulew,</t> <t>quenojisaj la tak ri u xo'l che ja';</t> <t>quech'uch'ujirisaj la</t> <t>cumal nimak tak jäb quetewichi'j c'u la</t> <t>ri e qui wächinic.</t>", "11": "<t>Cänojisaj la ri junab</t> <t>cuc' tak tewichibal,</t> <t>ri sutz' la cäquijamij ulok</t> <t>nimak tak jäb;</t>", "12": "<t>ri k'ayes</t> <t>pa tak ri chaki'j uwo sak queräxaric</t> <t>ri juyub tak cäc'ac'ar ri qui wiktajic;</t>", "13": "<t>ri lianic quech'ukutaj</t> <t>cumal tak jumulaj,</t> <t>ri beya' tak queliow che trico;</t> <t>¡conojel quebixonic</t> <t>cäquirak qui chi' re quicotemal!</t>"}