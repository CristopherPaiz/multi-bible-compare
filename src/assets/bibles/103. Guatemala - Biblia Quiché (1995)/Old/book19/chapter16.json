{"1": "<pb/><t>¡Chinchajij la,</t> <t>oh Dios,</t> <t>uc' la quintzucuj wi u ch'ukic wib!</t>", "2": "<t>Nu bim c'u che la:</t> <t>“Lal ri Wajaw, ri wutzil;</t> <t>man c'o ta ri cajunamataj ta wi la.”</t>", "3": "<pb/><t>Ri e diosib ri e c'o pa ri ulew</t> <t>c'o qui cuinem,</t> <t>jewa' caquibij ri quequicot cuc'.</t>", "4": "<t>Are c'u ri cäquiterenej diosib</t> <t>caquirik na sibalaj c'ax.</t> <t>¡Are c'u ri in</t> <t>mawi jumul quinjunaj ta wib cuc'</t> <t>che quicojic</t> <t>ri quiq'uelalaj tak qui tabal tok'ob!</t> <t>¡Mawi jumul quenatax ta ri e qui bi'</t> <t>cumal ri e nu chi'!</t>", "5": "<pb/><t>Lal Ajawaxel,</t> <t>lal ri lal ronojel chwe;</t> <t>quinnojisaj la che tewichibal,</t> <t>ri nu c'aslemal pa k'ab la c'o wi.</t>", "6": "<t>Je'lalaj c'olbal nu rikom;</t> <t>¡utzalaj echbal xya'taj chwe!</t>", "7": "<pb/><t>Quinya' u k'ij ri Ajawaxel</t> <t>rumal chi are' c'amal nu be,</t> <t>cupixbej ri wanima' chak'ab.</t>", "8": "<t>Amak'el natal ri Ajawaxel chwe;</t> <t>c'o ri are' pa nu wiquiak'ab</t> <t>man c'o ta quintzakow na.</t>", "9": "<t>Rumal ri' cänoj ri wanima'</t> <t>che quicotemal.</t> <t>Quinuxlan pa utzil,</t> <t>man c'o ta jas quinoc ta wi il.</t>", "10": "<pb/><t>Man quinya' ta la canok</t> <t>chupam ri mukubal,</t> <t>¡man cawonoba' ta la canok</t> <t>pa ri mukubal</t> <t>ri jicalaj achil ib la ruc'!</t>", "11": "<t>Cäc'ut la ri be</t> <t>re c'aslemal chnuwäch.</t> <t>C'o nimalaj quicotemal uc' la;</t> <t>c'o junalic utzil chnakaj la.</t>"}