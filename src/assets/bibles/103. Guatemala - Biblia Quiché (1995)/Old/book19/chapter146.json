{"1": "<pb/><t>Chyo'k u k'ij</t> <t>ri Ajawaxel.</t> <t>Quinya' u k'ij ri Ajawaxel</t> <t>ruc' ronojel ri nu c'aslibal.</t>", "2": "<t>Quinya' u k'ij ri Dios</t> <t>joropa' k'ij ri quinc'asi' na;</t> <t>quinbixoj na bix che ri nu Dios</t> <t>joropa' k'ij quinc'oji' na.</t>", "3": "<t>Mebijiquiba' i c'u'x</t> <t>chquij tak winak ri nimak qui k'ij,</t> <t>chquij winak ri man c'o ta qui banic</t> <t>ri man quecuin ta queto'tajisanic,</t>", "4": "<t>aretak c'u quecämic quetzelej</t> <t>kas pa ri puc'uc' ulew,</t> <t>kas c'u pa ri k'ij ri'</t> <t>quequitanaba' qui banic ri e qui banoj.</t>", "5": "<pb/><t>Sibalaj utz rech ri cuc'am</t> <t>ri u to'banic ri u Dios ri Jacob,</t> <t>ri queyem che ri Ajawaxel ri u Dios.</t>", "6": "<t>Are' xbanow ri caj, ri ulew, ri plo,</t> <t>xukuje' conojel ri e c'o chquipam.</t> <t>Ri are' amak'el u jekebam ri u tzij.</t>", "7": "<t>Cuban suq'uil</t> <t>chque ri e c'o pa c'axc'olil,</t> <t>quebutzuk c'ut ri e c'o pa wi'jal. <pb/>Ri Ajawaxel quebutor ri e tz'apitz'oj;</t>", "8": "<t>ri Ajawaxel cutzelej chi jumul</t> <t>ri qui bak'wäch ri moyab;</t> <t>ri Ajawaxel quebuwalijisaj</t> <t>ri e tzakinak;</t> <t>ri Ajawaxel quebulok'ok'ej ri winak</t> <t>ri e tz'akatisanelab pa ronojel;</t>", "9": "<t>ri Ajawaxel quebuch'uku</t> <t>ri e re jun tinimit chic,</t> <t>ri minorib xukuje' ri malca'nib,</t> <t>cuban c'ut chi ri e banal tak etzelal</t> <t>caquisach ri qui be.</t>", "10": "<pb/><t>At Sion,</t> <t>ri Ajawaxel cajawin na chbe k'ij sak;</t> <t>ri a Dios cajawin na</t> <t>conojel tak ri k'ij junab. <pb/>¡Chyo'k u k'ij ri Ajawaxel!</t>"}