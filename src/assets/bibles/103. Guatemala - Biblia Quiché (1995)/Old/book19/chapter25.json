{"1": "<pb/><t>Ajawaxel,</t> <t>uc' la quinch'aw wi;</t>", "2": "<t>nu Dios, chij la cu'l wi nu c'u'x:</t> <t>mintzokopij la rech minkaj</t> <t>pa ri q'uixbal.</t> <t>¡Maquitze'j nu wäch ri e nu c'ulel!</t>", "3": "<t>¡Mawi jubik' mel qui q'uixbal</t> <t>ri qui cuban qui c'u'x chij la!</t> <t>¡Are chel qui q'uixbal ri man c'o ta</t> <t>rumal cäquiyac quib</t> <t>che c'ulelaxic la!</t>", "4": "<pb/><t>Ajawaxel,</t> <t>chec'utu' ri be la chnuwäch;</t> <t>c'ama' la nu be pa ri suc'alaj be la;</t>", "5": "<t>c'ama' la nu be,</t> <t>chc'utu' la ri kastzij la chnuwäch,</t> <t>lal c'ut ri lal nu Dios</t> <t>xukuje' Colonel.</t> <t>¡Chij la nu cu'ban wi nu c'u'x</t> <t>conojel jok'otaj!</t>", "6": "<pb/><t>Ajawaxel,</t> <t>chnataj ri lok'ok'ebal c'u'x la che la</t> <t>xukuje' ri ch'uch'ujil la</t> <t>ri amak'el c'utum la chkawäch,</t>", "7": "<t>menataj chi c'ut ri nu mac che la,</t> <t>mawi ri etzelal</t> <t>ri xinban pa ri wac'alal.</t> <t>Ajawaxel, chinnataj ba che la,</t> <t>rumal ri lok'ok'ebal c'u'x la</t> <t>xukuje' ri utzil la.</t>", "8": "<t>Ri Ajawaxel utz xukuje' suc';</t> <t>quebupixbej ri ajmaquib</t> <t>pa ri qui c'aslemal,</t>", "9": "<t>cuc'am qui be ri e mach'alic;</t> <t>¡quebutijoj che ri suq'uilal!</t>", "10": "<t>Conojel tak ri u be</t> <t>e re lok'ok'ebal c'uxaj</t> <t>xukuje' e re kastzij</t> <t>chque ri cäquiban ri u rayibal</t> <t>xukuje' ri cäquinimaj ri u takanic.</t>", "11": "<pb/><t>Ajawaxel, sibalaj nim ri wetzelal;</t> <t>sacha' la nu mac,</t> <t>ya' la u k'ij ri bi' la.</t>", "12": "<t>Ri winak ri nim caril wi</t> <t>ri Ajawaxel,</t> <t>ri are' cuc'ut ri be</t> <t>chuwäch ri takal u takexic rumal;</t>", "13": "<t>cunojisaj che utzil</t> <t>cuya' c'u ri rechbexic ri ulew</t> <t>chque ri e rija'lil.</t>", "14": "<t>Ri Ajawaxel ranima' rib</t> <t>cuc' jachintak ri nim caquil wi,</t> <t>cuya' c'u retamaxic</t> <t>ri u c'ulwächinic chque.</t>", "15": "<t>Amak'el quinalwächin</t> <t>che ri Ajawaxel,</t> <t>rumal rech chi quinresaj</t> <t>pa ronojel c'ax.</t>", "16": "<pb/><t>Chinila' la Ajawaxel,</t> <t>chel c'u'x la chwe,</t> <t>xak nu tuquiel in c'olic, quinbisonic.</t>", "17": "<t>Cätajin cänimataj</t> <t>ri u bis ri wanima';</t> <t>chinesaj la pa tak ri c'ax</t> <t>ri in c'o wi.</t>", "18": "<t>Chila la ri nu bis,</t> <t>xukuje' ri welem ch'u'j,</t> <t>sacha' la ri nu mac.</t>", "19": "<t>Chilampe' la,</t> <t>e joropa' ri e nu c'ulel e c'olic</t> <t>ri cäquirayij nu cämisaxic.</t>", "20": "<t>¡Chinchajij la,</t> <t>to'tajisaj la ri nu c'aslemal!</t> <t>¡Mintzokopij la</t> <t>rech man quel ta nu q'uixbal,</t> <t>uc' la quintzucuj wi ch'ukubal wib!</t>", "21": "<t>Chinuch'uku</t> <t>ri nu tz'akatiquil pa ronojel</t> <t>xukuje' chi man c'o ta nu mac,</t> <t>nu cuban c'u nu c'u'x chij la.</t>", "22": "<pb/><t>¡Nu Dios,</t> <t>chesaj la ri Israel</t> <t>chquipam tak ri c'ax ri c'o wi!</t>"}