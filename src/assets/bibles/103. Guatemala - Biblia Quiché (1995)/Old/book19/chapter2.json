{"1": "<pb/><t>¿Jasche</t> <t>caquiwalijisaj quib</t> <t>ri tinimit ri e k'ijilal diosib?</t> <t>¿Jasche quequichomala' qui banic</t> <t>jastak ri man c'o ta qui beya'l?</t>", "2": "<t>Ri ajawinelab xukuje'</t> <t>ri k'atal tak tzij re ri uwächulew,</t> <t>junam caquiwalijisaj quib</t> <t>chrij ri Ajawaxel</t> <t>xukuje' chrij ri rajawinel ri u cha'om.</t>", "3": "<t>Cäquirak c'u qui chi':</t> <t>“¡Quekesaj na</t> <t>ri e qui tikom ch'ich' ch'ic chke!</t> <t>¡Quekaquir na kib</t> <t>pa tak ri quijat'ibal!”</t>", "4": "<pb/><t>Ri Ajawaxel ri cätakan pa ri caj,</t> <t>cutze'j qui wäch;</t>", "5": "<t>oyowarinak, c'ut quebuxibij;</t> <t>nojinak che oyowarem cubij chque:</t>", "6": "<t>“Nu tasom chic ri wajawinel</t> <t>puwi' ri Sion,</t> <t>ri tastalicalaj nu juyub.”</t>", "7": "<pb/><t>Quinya' u bixic</t> <t>ri u chomam u banic ri Ajawaxel:</t> <t>Ri are' u bim chwe:</t> <t>“At at nu c'ojol;</t> <t>in, camic in uxinak a tat.</t>", "8": "<t>Chatz'onoj chwe chi chebenya'</t> <t>ri nimak tak tinimit chawe</t> <t>jacha' che awechbal,</t> <t>xukuje' ne' ri c'ä q'uisbal jutz'</t> <t>re ri uwächulew</t> <t>are c'u ri in quebenya' na chawe.</t>", "9": "<t>Ruc' bara' re ch'ich'</t> <t>quebaban na ch'akatak</t> <t>chque tak ri ajawinelab;</t> <t>¡quebaban na ch'akatak chque</t> <t>jacha' ri cäban</t> <t>chque tak ri bo'j re t'ac!”</t>", "10": "<t>Ajawinelab xukuje'</t> <t>k'atal tak tzij re ri uwächulew,</t> <t>chich'obo' wa',</t> <t>¡Chitijoj iwib che we tijonic ri'!</t>", "11": "<t>Chik'ijilaj ri Ajawaxel</t> <t>ruc' quicotemal,</t> <t>xukuje' nim chiwila' wi;</t> <t>chimeja' iwib chuwäch ruc' birbitem,</t> <t>mäyactaj ne royowal</t> <t>quixecäm c'u ne' ri ix chupam ri be,</t> <t>aninak c'ut cäyactaj ri royowal. <pb/>¡Utz quech ri cäquitzucuj</t> <t>u ch'ukic quib ruc' ri Dios!</t>"}