{"1": "<pb/><t>Ya' la, oh Dios,</t> <t>che ri ajawinel,</t> <t>ri kas suq'uilal la xukuje' colomal,</t>", "2": "<t>rech ruc' colomal xukuje' suq'uilal</t> <t>cajawin puwi' ri tinimit la</t> <t>xukuje' paquiwi' ri mebayib la.</t>", "3": "<t>Ri c'ache'laj</t> <t>xukuje' ri nimak tak juyub</t> <t>che quich'ij jamaril</t> <t>xukuje' colomal che ri tinimit.</t>", "4": "<t>¡Chubana' suq'uilal ri ajawinel</t> <t>chque ri mebayib!</t> <t>¡Chebuto'tajisaj ri calc'ual</t> <t>ri c'o qui rajawaxic,</t> <t>chebuxak'alej c'ut</t> <t>ri e banal tak c'ax!</t>", "5": "<pb/><t>¡Chuna' rib ri ajawinel</t> <t>amak'el chwäch la,</t> <t>joropa' k'ijol cabeytaj ri k'ij</t> <t>xukuje' ri ic'!</t>", "6": "<t>Chux junam ruc' ri jäb</t> <t>xukuje' ri räxk'ab,</t> <t>ri cäquijaj ri ulew xukuje' ri k'ayes.</t>", "7": "<t>¡Chtelechi'n ri jamaril</t> <t>xukuje' ri colomal</t> <t>pa tak ri k'ij ri cäk'atan tzij,</t> <t>c'ä cäsach na u wäch ri ic'!</t>", "8": "<t>¡Chajawin chuchi' ri jun plo</t> <t>c'ä chuchi' ri jun plo chic,</t> <t>cächapletaj bic ruc' ri nima' Euprats</t> <t>c'ä pa ri q'uisbal u jutz'</t> <t>ri uwächulew!</t>", "9": "<t>¡Chi ri e u c'ulel,</t> <t>ri e jekel pa ri chaki'j uwo sak,</t> <t>chquijacha' quib pa u k'ab e mach'amoj!</t>", "10": "<t>¡Chec'am tak ulok sipanic che</t> <t>xukuje' tak cuchuj</t> <t>cumal ri ajawinelab aj Tarsis</t> <t>xukuje' cumal ri tak ri tinimit</t> <t>ri e c'o chupam ri plo,</t> <t>ri ajawinelab re Saba</t> <t>xukuje' ri e rech Seba!</t>", "11": "<t>¡Chi conojel c'ut ri ajawinelab</t> <t>chexucul chuwäch!</t> <t>¡Chi conojel c'ut</t> <t>ri nimak tak tinimit chepatanin che!</t>", "12": "<t>Are' c'u cäyo'w na ri to'banic</t> <t>che ri meba' ri cätz'ononic,</t> <t>xukuje' ri c'o u rajawaxic</t> <t>ri man c'o ta jachin cabanow tok'ob</t> <t>che u to'ic.</t>", "13": "<t>Cutok'obisaj na qui wäch</t> <t>ri man nim ta queilic.</t> <t>Cuto'tajisaj c'ut</t> <t>ri qui c'aslemal ri mebayib.</t>", "14": "<t>Queresaj pa ri latz'</t> <t>xukuje' pa ri rikoj c'ax,</t> <t>sibalaj c'u pakal ri rajil</t> <t>ri qui c'aslemal chuwäch.</t>", "15": "<pb/><t>¡Nim u k'ij ri ajawinel!</t> <t>¡Chyo'k ri k'an puak che re Saba!</t> <t>¡Amak'el chban tz'ononic</t> <t>che ri Dios puwi'!</t>", "16": "<t>¡Mat chq'uis ri trico pa ri ulew;</t> <t>sibalaj ta chwächin</t> <t>paquiwi' tak ri juyub!</t> <t>¡Chwächin ri ija'</t> <t>jacha' ri u wächinic ri Libano,</t> <t>chec'ol q'ui qui jolom trico</t> <t>jacha' ri k'ayes pa ri juyub!</t>", "17": "<t>¡Chjekel</t> <t>ri u bi' ri ajawinel amak'el;</t> <t>chbeytaj ri utzalaj u tzijol</t> <t>jacha' ri u beytajic ri k'ij!</t> <t>¡Conojel ri nimak tak tinimit</t> <t>ri e c'o cho ri uwächulew,</t> <t>chquirika' tewichibal rumal are'!</t> <t>¡Chi conojel ri nimak tak tinimit</t> <t>chquibij chi tewichitalic!</t>", "18": "<pb/><t>Tewichital ri Dios, ri Ajawaxel,</t> <t>ri u Dios ri Israel,</t> <t>xuwi' c'u ri are'</t> <t>cuban nimak tak jastak;</t>", "19": "<t>tewichital ri u bi' ri nim u k'ij.</t> <t>¡Ronojel ri uwächulew chnoj</t> <t>che ri u juluwem!</t> <t>¡Je che'lok!</t>", "20": "<pb/><t>Waral cäq'uis wi</t> <t>tak ri e u ch'awem ri David,</t> <t>ri u c'ojol ri Isayi.</t>"}