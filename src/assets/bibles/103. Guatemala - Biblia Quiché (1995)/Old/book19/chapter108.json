{"1": "<pb/><t>Ri wanima' suc'umatalic,</t> <t>nu Dios,</t> <t>¡suc'umatal</t> <t>che qui bixoxic bix che la!</t> <t>Chatc'astajok nu c'aslibal;</t>", "2": "<t>chixc'astajok,</t> <t>arp xukuje' nimalaj arp;</t> <t>¡quinc'astaj na pa ri u sakaric!</t>", "3": "<t>Quinya' na k'ij la cuc' tak bix,</t> <t>Ajawaxel,</t> <t>pa alaj tak tinimit</t> <t>xukuje' pa nimak tak tinimit.</t>", "4": "<t>Ri lok'ok'ebal c'u'x la</t> <t>c'o na u nimal chquiwäch ri caj.</t> <t>¡Ri jicomal la copan</t> <t>c'ä cho ri räxalaj caj!</t>", "5": "<t>¡Nu Dios,</t> <t>ri lal lal c'o puwi' ri caj;</t> <t>ri juluwem la</t> <t>u nojisam ronojel ri uwächulew!</t>", "6": "<t>Chujcolo' la ruc' ri cuinem la,</t> <t>rech quetorotaj ri e lok' umal la.</t> <t>¡Chya' la ri cakatz'onoj che la!</t>", "7": "<pb/><t>Ri Dios xch'aw ulok</t> <t>kas chupam ri cak'ijilax wi:</t> <t>“¡Ruc' quicotemal</t> <t>quinjach na ri Siquem,</t> <t>xukuje' quinjach na ri beya' re Sucot!</t>", "8": "<t>Ri Galaad xukuje' ri Manases e wech;</t> <t>ri Eprain are to'bal nu jolom;</t> <t>ri Juda are nu ch'ämiy re takanic;</t>", "9": "<t>ri Moab are tzima ch'ajbal nu k'ab;</t> <t>puwi' ri Edom quinq'uiak wi na</t> <t>ri nu peraj xajäb;</t> <t>¡quinbixoj na ch'äcanic</t> <t>paquiwi' ri aj pilisteyib!”</t>", "10": "<pb/><t>¿Jachin ta quinc'amow bic</t> <t>pa ri tinimit ri c'o tapia chrij?</t> <t>¿Jachin ta cäc'amow bic nu be</t> <t>c'ä pa Edom?</t>", "11": "<t>Ri lal c'ut, nu Dios uj xutum la;</t> <t>¡man cäbe ta chi la</t> <t>cuc' ri kajch'ojab pa ri ch'o'j!</t>", "12": "<t>Chujto' la che u ch'äquic ri c'ulel,</t> <t>man c'o ta c'u u patan</t> <t>ri u to'banic ri winak.</t>", "13": "<t>Ruc' ri u to'banic ri Dios</t> <t>quekaban na nimak tak mayibal;</t> <t>¡are' quebuxak'alej na ri e ka c'ulel!</t>"}