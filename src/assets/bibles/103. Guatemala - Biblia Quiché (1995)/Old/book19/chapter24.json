{"1": "<pb/><t>Rech ri Ajawaxel</t> <t>ronojel ri uwächulew,</t> <t>rachil ronojel ri c'o chuwäch,</t> <t>rachil conojel ri e c'asc'oj chuwäch.</t>", "2": "<t>Rumal rech chi are' ri Ajawaxel</t> <t>xcojow ri u tiq'uilibal ri uwächulew,</t> <t>co xutiq'uiba' paquiwi' tak ri plo</t> <t>xukuje' paquiwi' tak ri nima'.</t>", "3": "<pb/><t>¿Jachin ri cacuinic cäpaki'</t> <t>puwi' ri u juyub ri Ajawaxel?</t> <t>¿Jachin ri cäcuinic cäjeki'</t> <t>chupam ri tastalicalaj rachoch?</t>", "4": "<t>Ri e ch'ajch'oj ri e u k'ab</t> <t>xukuje' ri u chomanic</t> <t>ri man c'o ta jun macaj</t> <t>pa ri u c'aslemal;</t> <t>ri man quebuk'ijilaj ta</t> <t>ri banom tak diosib</t> <t>mawi cuban tak ri chi'nic</t> <t>ri kas cäban na ruc' subunic.</t>", "5": "<t>Ri Ajawaxel,</t> <t>ri u Dios xukuje' Colonel,</t> <t>cutewichi'j na we winak ri',</t> <t>cuban na suq'uilal che.</t>", "6": "<t>Rajawaxic je qui banic wa'</t> <t>ri quetzucun che ri Ajawaxel,</t> <t>ri cäquitzucuj ri u wäch</t> <t>ri u Dios ri Jacob.</t>", "7": "<pb/><t>¡Chixjaktajok, junalic tak oquibal!</t> <t>¡Chejakjob can ri cacab tak i xak,</t> <t>coc c'u na ri ajawinel aj juluwem!</t>", "8": "<pb/><t>¿Jachin wa' we Ajawinel ri'</t> <t>aj juluwem?</t> <t>¡Are' ri Ajawaxel,</t> <t>c'o u chuk'ab xukuje' c'o u cuinem!</t> <t>¡Are' ri Ajawaxel,</t> <t>ri c'o u cuinem chupam ri ch'o'j!</t>", "9": "<pb/><t>¡Chixjaktajok, junalic tak oquibal!</t> <t>¡Chejakjob can ri cacab i xak,</t> <t>coc c'u na ri Ajawinel aj juluwem!</t>", "10": "<pb/><t>¿Jachin wa' we Ajawinel ri'</t> <t>aj juluwem?</t> <t>¡Are' ri Ajawaxel</t> <t>ri Cajaw ri ajch'ojab!</t> <t>¡Are' ri Ajawinel aj juluwem!</t>"}