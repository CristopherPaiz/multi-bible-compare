{"1": "<pb/><t>¡Chibixoj</t> <t>che ri Ajawaxel</t> <t>jun c'ac' bix,</t> <t>u banom c'u tak mayibal!</t> <t>¡U rikom c'u ch'äcanem</t> <t>rumal ri nimalaj u cuinem,</t> <t>xukuje' rumal ri tastalicalaj u k'ab!</t>", "2": "<t>Ri Ajawaxel resam u tzijol</t> <t>ri u ch'äcanic;</t> <t>u c'utum ri u suq'uil</t> <t>chquiwäch ri nimak tak tinimit;</t>", "3": "<t>man resam ta ri lok'ok'ebal u c'u'x</t> <t>xukuje' ri u jicomal</t> <t>puwi' ri u tinimit Israel.</t> <t>¡C'ä pa ri q'uisbal</t> <t>u jutz' ri uwächulew</t> <t>ilitajinak wi</t> <t>ri u ch'äcanic ri ka Dios!</t>", "4": "<pb/><t>Chixbixon che ri Dios ruc' quicotemal,</t> <t>ri ix jekel</t> <t>chuwäch ronojel ri uwächulew;</t> <t>chi tzokopij ri i quicotemal</t> <t>chebibixoj tak bix che.</t>", "5": "<t>Chebibixoj bix che ri Ajawaxel</t> <t>ruc' rok'ibal arp,</t> <t>cuc' cok'ibal k'ojom ri c'o qui c'amal:</t>", "6": "<t>Chixbixon ruc' quicotemal</t> <t>chuwäch ri Ajawaxel,</t> <t>ri Ajawinel,</t> <t>ruc' rok'ibal k'ojom re quiakik'.</t>", "7": "<pb/><t>Chjinin ri plo</t> <t>xukuje' ronojel ri c'o chupam,</t> <t>ri uwächulew</t> <t>xukuje' conojel ri e c'o chuwäch;</t>", "8": "<t>chepak'pat ri nima';</t> <t>chquijunaj tak quib ri juyub</t> <t>pa rakoj tak chi'aj re quicotemal.</t>", "9": "<t>Chuwäch ri Ajawaxel,</t> <t>ri cäpe che u k'atic tzij</t> <t>puwi' ri uwächulew.</t> <t>Cätakan na paquiwi' tak ri tinimit</t> <t>cho ri uwächulew</t> <t>ruc' colomal xukuje' junamil.</t>"}