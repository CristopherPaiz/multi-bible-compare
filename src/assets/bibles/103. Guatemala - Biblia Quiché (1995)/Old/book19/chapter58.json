{"1": "<pb/><t>Ix ri e c'o</t> <t>i chuk'ab,</t> <t>¿la kas suc' ri k'atan tzij ri quibano?</t> <t>xukuje' ¿la quiban kas k'atan tzij?</t>", "2": "<t>Xane' etzelal ri quibano;</t> <t>quijak ri be che ri tokinic</t> <t>chupam ri uwächulew.</t>", "3": "<pb/><t>Ri e banal tak etzelal</t> <t>cäquetzelaj ulok quib</t> <t>pa ri u c'u'x ri qui nan;</t> <t>ri e banal tak tzij</t> <t>cäquijech'obisaj ulok quib</t> <t>c'ä majok quebalaxic.</t>", "4": "<t>Quecämisanic e jacha' ri sachoj;</t> <t>e junam ruc' jun cumätz</t> <t>ri cäcämisanic</t> <t>ri cuban rib chi man cätan taj,</t> <t>ri quebutz'apij ri e u xiquin</t>", "5": "<t>rech man cuta' ta ri k'ojomanic</t> <t>ri cuban ri ajk'ij,</t> <t>ri cuban ri cäna'w che subunic.</t>", "6": "<pb/><t>Nu Dios,</t> <t>¡chek'ajisaj la ri e qui ware!</t> <t>Ajawaxel,</t> <t>¡chek'ajisaj la ri e u tz'i'</t> <t>ri qui ware we coj ri'!</t>", "7": "<t>Sacha' la qui wäch</t> <t>jacha' ri ja' ri cäbinic,</t> <t>chechaki'jarok jacha' ri k'ayes</t> <t>pa tak ri be;</t>", "8": "<t>chejarok jacha' ri t'ot'</t> <t>ri cäjar pa ri u c'axaj,</t> <t>¡jacha' ri ac'al</t> <t>ri man xtz'akat ta u k'ij</t> <t>ri mawi jumul xril ri sakil!</t>", "9": "<t>Chenicowok e jacha' ri q'uix</t> <t>c'ä mäjok c'o chnabexok;</t> <t>chebok ruc' oyowal,</t> <t>jacha' ri räx k'ayes.</t>", "10": "<pb/><t>Ri jic cäquicotic</t> <t>aretak cärilo cäc'äjisax u wäch</t> <t>ri u c'ulel;</t> <t>quebumu' na ri rakan</t> <t>chupam ri u quiq'uel ri banal etzelal.</t>", "11": "<t>Cubij c'u na chbil rib:</t> <t>“¡C'o ba' rumal cux jic jun winak!</t> <t>¡C'o jun Dios ri cuk'at tzij</t> <t>puwi' ri uwächulew!”</t>"}