{"1": "<pb/><t>¡Ri Dios sibalaj utz</t> <t>ruc' ri Israel,</t> <t>cuc' ri ch'ajch'oj canima'!</t>", "2": "<t>Jubik' ta chic, xintzak ta ri;</t> <t>xejilijob jubik' ri wakan.</t>", "3": "<t>Xinna' quiäk rayinic aretak xinwilo</t> <t>jas caquiban ri banal tak nimal</t> <t>xukuje' ri e banal tak etzelal</t> <t>quek'inomaric.</t>", "4": "<pb/><t>Ri e are' man c'o ta cubij qui c'u'x</t> <t>che ri cämical,</t> <t>catiltit cakan qui k'ab;</t>", "5": "<t>man qui rikom ta ri c'axc'ol</t> <t>jas ri cäquirik ri winak</t> <t>mawi e elinak ch'u'j</t> <t>jas ri niq'uiaj chic.</t>", "6": "<t>Rumal ri' ri banoj nimal</t> <t>are' qui chachal,</t> <t>ri tokinic are' catz'iak;</t>", "7": "<t>che ri abajalaj canima'</t> <t>cäpe wi ri macaj,</t> <t>man cajilataj ta c'u</t> <t>ri itzel tak qui chomanic.</t>", "8": "<t>Ruc' etz'ben wächaj,</t> <t>banoj nimal,</t> <t>man c'o ta q'uixbal caquicoj xib</t> <t>che u banic etzelal</t> <t>xukuje' tokinic;</t>", "9": "<t>c'ax quech'aw</t> <t>che ri caj ruc' ri qui chi',</t> <t>cäquibinibej ri uwächulew ruc' ri cak'.</t>", "10": "<pb/><t>Rumal ri'</t> <t>cäya' qui k'ij cumal ri winak,</t> <t>man c'o ta c'u jun il</t> <t>cäquirik ta chquij.</t>", "11": "<t>Quec'otow chi'aj:</t> <t>“¿La cäretamaj ta puch ri Dios?</t> <t>¿La xa puch coc ta lo</t> <t>pa u jolom ri aj chicaj?”</t>", "12": "<t>¡Chixca'y chque</t> <t>we banal tak etzelal ri'!</t> <t>Man c'o ta c'ax cäquirik</t> <t>che u mulixic ri qui k'inomal.</t>", "13": "<t>¡Man c'o ta cupatanij chwe</t> <t>chi josk'ital ri wanima',</t> <t>xukuje' chi queben josk'ij ri nu k'ab</t> <t>che ronojel etzelal!</t>", "14": "<t>Pa conojel c'u jok'otaj</t> <t>quepe ch'ayiquil panuwi',</t> <t>ronojel c'u ak'abil</t> <t>cäc'äjisax nu wäch.</t>", "15": "<pb/><t>We ta je xinchomanic</t> <t>jacha' ri e are',</t> <t>xinux ta jachinelab quieb qui wäch ri'</t> <t>xebenjach ta ri' ri awalc'ual.</t>", "16": "<t>Xintijtobej u ch'obic wa'</t> <t>xinwil c'ut chi sibalaj c'ax.</t>", "17": "<t>Xuwi aretak xinoc</t> <t>chupam ri cak'ijilax wi ri Dios</t> <t>c'äte ri'</t> <t>xinch'obo jawije' quebetakal wi na:</t>", "18": "<t>E u tac'abam</t> <t>pa jun c'olbal ri cäjililic,</t> <t>quebuch'icmij c'u na bic pa ri siwan.</t>", "19": "<t>¡Xa' pa jok'otaj cäsach qui wäch!</t> <t>¡Ri xe'n ib caq'uisow na tzij paquiwi'!</t>", "20": "<t>Aretak ri lal, Ajawaxel,</t> <t>cäwalij la,</t> <t>jacha' ri</t> <t>aretak cac'astaj jun che jun waram,</t> <t>cäxutuj c'u la</t> <t>ri subunelalaj u wächbal.</t>", "21": "<pb/><t>Ri in xinnoj che c'ayil,</t> <t>xinna' nimalaj k'oxom pa ri wanima',</t>", "22": "<t>rumal c'u rech chi in</t> <t>man c'o ta nu no'j,</t> <t>man quinch'obon taj;</t> <t>¡xinjunamataj ruc' jun awaj chwäch la!</t>", "23": "<t>Amak'el c'ut in c'olinak uc' la.</t> <t>In yukem la che ri nu wiquiak'ab,</t>", "24": "<t>c'amom la nu be</t> <t>cuc' tak ri pixbenic la,</t> <t>chuq'uisbalil quinc'ulaj na la</t> <t>ruc' quicotemal.</t>", "25": "<t>¿Jachin ta ri quinrik pa ri caj?</t> <t>Xuwi ri lal.</t> <t>Aretak in c'o chi uc' la</t> <t>man quinrayij ta chic</t> <t>ri c'o cho ri uwächulew.</t>", "26": "<t>Ronojel ri nu cuerp cämem cubano,</t> <t>ri Dios c'ut are' junalic wechbal</t> <t>are' cäyo'w u chuk'ab ri wanima'.</t>", "27": "<pb/><t>Ri cäquinajtajisaj quib che la</t> <t>quecäm na;</t> <t>cäsach na la u wäch</t> <t>ri man jic ta cäbin chwäch la.</t>", "28": "<t>Ri in c'ut quinkeb ruc' ri Dios,</t> <t>are wa' ri utz na chwe in.</t> <t>Lal, Ajawaxel xukuje' nu Dios,</t> <t>lal nu panibal,</t> <t>quinwesaj na u tzijol</t> <t>ronojel ri banom la.</t>"}