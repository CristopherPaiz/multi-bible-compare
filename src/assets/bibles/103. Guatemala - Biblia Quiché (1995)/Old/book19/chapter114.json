{"1": "<pb/><t>Aretak ri Israel,</t> <t>ri rachoch ri Jacob,</t> <t>xel ulok pa Ejipt,</t> <t>chupam ri itzel tinimit.</t>", "2": "<t>Ri Juda xux ri c'olbal</t> <t>ri cak'ijilax wi ri Ajawaxel;</t> <t>xujekeba' c'ut ri u takanic pa Israel.</t>", "3": "<pb/><t>Aretak ri plo xril ri Israel,</t> <t>xanimajic;</t> <t>ri nima' Jordan xtzelej chrij.</t>", "4": "<t>¡Ri juyub</t> <t>xukuje' tak ri c'ache'laj xech'opinic</t> <t>jacha' ama'ib tak chij</t> <t>xukuje' alaj tak chij!</t>", "5": "<pb/><t>¿Jas xac'ulmaj plo chi xatanimajic?</t> <t>¿Jas xac'ulmaj Jordan</t> <t>chi xattzelej chawij?</t>", "6": "<t>¿Jas ri xic'ulmaj juyub</t> <t>xukuje' tak c'ache'laj chi xixch'opinic</t> <t>jacha' ama'ib tak chij</t> <t>xukuje' alaj tak chij?</t>", "7": "<pb/><t>¡Chatbirbobok at,</t> <t>ulew chuwäch ri Ajawaxel,</t> <t>ri u Dios ri Jacob!</t>", "8": "<t>¡Ri are' xebujalwächij</t> <t>ri tac'atak tak abaj pa tak c'ua'!</t> <t>¡Xebujalwächij ri nimalaj tak abaj</t> <t>pa qui q'uiyibal tak ja'!</t>"}