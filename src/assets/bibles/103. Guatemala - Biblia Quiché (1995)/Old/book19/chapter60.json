{"1": "<pb/><t>Chupam ri oyowal la,</t> <t>nu Dios</t> <t>uj wonobam la canok,</t> <t>uj c'äjim la;</t> <t>¡tzelej ba la camic ri ka chuk'ab!</t>", "2": "<t>Xban la chi xyicop ri uwächulew,</t> <t>xujak c'u rib;</t> <t>camic c'ut,</t> <t>chetz'apij la ri e u tetobic</t> <t>cätajin c'u cäwulwubic.</t>", "3": "<t>Oc'owisam ri tinimit la</t> <t>pa nimak tak c'axc'olil;</t> <t>yo'm la jun u wa'l uva chke</t> <t>pa tijic ri cäch'ujirisanic;</t>", "4": "<t>¡ya' la jun etal camic</t> <t>chque ri caquina' quib chwäch la</t> <t>rech man queriktaj ta</t> <t>cumal tak ri ch'ab!</t>", "5": "<t>¡Choc la il chke,</t> <t>chujcolo' la ruc' ri chuk'ab la!</t> <t>¡Ri e lok' chwäch la</t> <t>chebesaj la pa ri c'ax!</t>", "6": "<pb/><t>Ri Dios u bim chupam ri cak'ijilax wi.</t> <t>“¡Ruc' nimalaj quicotemal</t> <t>quinjacha' u wäch ri Siquem</t> <t>quinjach c'u na ri beya' re Sucot!</t>", "7": "<t>Ri Galaad xukuje' ri Manases e wech;</t> <t>ri Eprain are to'bal nu jolom;</t> <t>ri Juda are nu ch'ämiy re takanic;</t>", "8": "<t>ri Moab are tzima ri quinch'abej wib;</t> <t>puwi' ri Edom quinq'uiak wi na</t> <t>ri nu xajäb;</t> <t>¡quinrak c'u nu chi' rumal ri ch'äcanic</t> <t>paquiwi' ri aj pilisteyib!”</t>", "9": "<pb/><t>Nu Dios,</t> <t>¿Jachin ta quinc'amow bic pa ri tinimit</t> <t>ri c'o nimalaj tapia chrij?</t> <t>¿Jachin ta quinc'amow bic c'ä pa Edom?</t>", "10": "<t>Are c'u ri lal,</t> <t>nu Dios, uj xutum la canok;</t> <t>¡man cäbe ta chi la</t> <t>cuc' ri kajch'ojab!</t>", "11": "<t>Chujto' ba la</t> <t>che qui ch'äquic ri e ka c'ulel,</t> <t>man c'o ta c'u u patan</t> <t>ri u to'banic ri winak.</t>", "12": "<t>Ruc' ri u to'banic ri Dios</t> <t>quekaban na nimak tak jastak;</t> <t>¡ri are' quebutac'alej na</t> <t>ri e ka c'ulel chquikul!</t>"}