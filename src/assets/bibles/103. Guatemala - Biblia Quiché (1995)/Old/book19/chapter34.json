{"1": "<pb/><t>Quintewichi'j na ri Ajawaxel</t> <t>pa conojel jok'otaj,</t> <t>ri nu chi' amak'el cäk'ijilan na che.</t>", "2": "<t>Pa ri Ajawaxel</t> <t>quinnimarisaj wi na nu k'ij;</t> <t>¡chitampe', chixquicot c'ut,</t> <t>winak ri man nimak ta i k'ij!</t>", "3": "<t>Ka k'ijilaj junam xa pa jun ch'abal</t> <t>ri u nimalil ri u bi' ri Ajawaxel.</t>", "4": "<pb/><t>Xintz'onon che ri Ajawaxel,</t> <t>ri are' xutzelej</t> <t>u wäch ri xintz'onoj che,</t> <t>xinresaj c'u pa conojel ri nu xibriquil.</t>", "5": "<t>Ri queca'y che ri Ajawaxel</t> <t>cäjuluw na ri qui palaj</t> <t>rumal quicotemal,</t> <t>mawi jubik' quet'orix ta na.</t>", "6": "<t>We meba' ri' xurak u chi',</t> <t>xtataj c'u rumal ri Ajawaxel</t> <t>xresaj c'u chquipam</t> <t>conojel ri e u c'axc'olil.</t>", "7": "<t>Ri u tako'n ri Ajawaxel</t> <t>quebuch'uku xukuje' quebuto'tajisaj</t> <t>ri nim caquil wi ri Ajawaxel.</t>", "8": "<t>Chixtijtobenok,</t> <t>chiwila' c'ut chi utz ri Ajawaxel.</t> <t>¡Utz re ri winak</t> <t>ri cucu'ba' u c'u'x chrij ri are'!</t>", "9": "<t>Nim chiwila' wi ri Ajawaxel,</t> <t>ri i tasom iwib che,</t> <t>man c'o ta c'u cajwataj na</t> <t>chque ri nim caquil wi.</t>", "10": "<t>Ri k'inomab quebux mebayib,</t> <t>caquicoch' c'u na wi'jal,</t> <t>e are tak c'ut ri quitzucum ri Ajawaxel</t> <t>mawi jubik' queq'uetet ta che jun utzil.</t>", "11": "<pb/><t>Chixpetok, nu c'ojol, chinitatabej:</t> <t>quenc'utu' c'ut chiwäch</t> <t>ri u ya'ic u k'ij ri Ajawaxel.</t>", "12": "<t>¿La cawaj naj catc'asi'c?</t> <t>¿La cawaj cawoc'owisaj ri a c'aslemal</t> <t>ruc' quicotemal?</t>", "13": "<t>Chajic'a' ri awak'</t> <t>che u bixic etzelal;</t> <t>mawi c'u jumul maquibij banoj tak tzij</t> <t>ri e a chi'.</t>", "14": "<t>Chatasa' awib chrij ri etzelal,</t> <t>chabana' c'u ri utz;</t> <t>chatzucuj u banic ri jamaril,</t> <t>chatakej c'ut.</t>", "15": "<pb/><t>Ri Ajawaxel quebuchajij ri winak</t> <t>ri utz canima',</t> <t>cutatabej ri qui rakoj chi'aj.</t>", "16": "<t>Ri Ajawaxel quebuc'ulelaj</t> <t>ri e banal tak etzelal,</t> <t>che u chupisaxic</t> <t>u wäch ri natabal quech</t> <t>cho ri uwächulew.</t>", "17": "<t>Ri Ajawaxel coc il</t> <t>che ri cok'ej ri winak ri utz canima',</t> <t>queresaj c'u chquipam</t> <t>tak ri qui c'axc'olil.</t>", "18": "<t>Ri Ajawaxel nakaj c'o wi</t> <t>che quito'tajisaxic</t> <t>ri u banom ch'akatak ri canima',</t> <t>qui tzakom c'ut ri eyebal c'uxaj.</t>", "19": "<pb/><t>Ri utzalaj winak ri'</t> <t>coc'ow pa q'ui tak c'axc'olil,</t> <t>are' c'u ri Ajawaxel</t> <t>quesan na chquipam conojel wa'.</t>", "20": "<t>Ri are quebuch'uk</t> <t>conojel ri u bakil,</t> <t>mawi ta ne xa jun cäk'ajisax ta na.</t>", "21": "<t>Ri e banal tak etzelal</t> <t>quecämisax rumal ri kas quetzelal;</t> <t>ri cäquetzelaj u wäch ri utzalaj winak</t> <t>cäc'äjisax na qui wäch.</t>", "22": "<t>Are c'u ri Ajawaxel</t> <t>cuto'tajisaj u wi' ri qui c'aslemal</t> <t>ri pataninel tak rech;</t> <t>man cäc'äjisax ta qui wäch</t> <t>ri qui cuban qui c'u'x chrij.</t>"}