{"1": "<pb/><t>Cujmaltioxin che la,</t> <t>nu Dios,</t> <t>cujmaltioxin che la;</t> <t>cäkaya' u k'ij ri bi' la,</t> <t>quekabixoj tak ri mayibal ri e banom la.</t>", "2": "<t>Ri Ajawaxel cubij:</t> <t>“Apachique k'ij ri quinwaj,</t> <t>quink'at na tzij ruc' colomal</t>", "3": "<t>Aretak cäyicop ri uwächulew,</t> <t>querachilaj conojel ri winak</t> <t>ri e c'o chuwäch,</t> <t>in in banowinak chi co e tac'al</t> <t>ri e u tiq'uilibal.”</t>", "4": "<t>Chque ri banal tak nimal</t> <t>xukuje' chque ri banal tak etzelal,</t> <t>quinbij:</t> <t>“Minimarisaj i k'ij,</t> <t>xukuje' miban nimal;</t>", "5": "<t>sibalaj miya' u k'ij ri i cuinem</t> <t>mixux nimol iwib aretak quixch'awic.”</t>", "6": "<pb/><t>Ri to'banic man cäpe ta</t> <t>pa elebal k'ij</t> <t>mawi pa ri u kajebal k'ij,</t> <t>mawi pa ri chaki'j uwo sak</t> <t>re ri u mox k'ij,</t>", "7": "<t>xane' are' ri Dios</t> <t>are' ri k'atal tzij:</t> <t>jujun quebumach'irisaj,</t> <t>jujun chic cunimarisaj qui k'ij.</t>", "8": "<t>Ri Ajawaxel c'o</t> <t>ri u q'uiakbal ri royowal pa u k'ab</t> <t>nojinak che u wa'l uva ri yujtalic</t> <t>xukuje' k'obisam,</t> <t>aretak cutix we u wa'l uva ri'</t> <t>conojel ri banal tak etzelal</t> <t>ri e c'o cho ri uwächulew</t> <t>cäcuq'uiaj na ri q'uisbal jutz'ut.</t>", "9": "<pb/><t>Ri in amak'el quinwesaj na</t> <t>u tzijol ri u Dios ri Jacob</t> <t>xukuje' quebenbixoj na bix che,</t>", "10": "<t>ri are' cusach na</t> <t>u wäch ri nimal ri quec'amow</t> <t>ri banal tak etzelal,</t> <t>cunimarisaj c'u na</t> <t>ri u cuinem ri utzalaj winak.</t>"}