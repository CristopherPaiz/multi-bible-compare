{"1": "<pb/><t>Ri e u tac'alibal</t> <t>ri u tinimit ri Dios</t> <t>e c'o paquiwi'</t> <t>ri e tastalicalaj tak juyub.</t>", "2": "<t>Ri Ajawaxel lok' queril na</t> <t>ri oquibal pa Sion chquiwäch</t> <t>conojel tak ri rachoch ri Jacob.</t>", "3": "<t>U tinimit ri Dios,</t> <t>sibalaj e je'l na</t> <t>ri jastak ri quebix chawij:</t>", "4": "<t>“Chquixo'l tak ri tinimit</t> <t>ri queta'm nu wäch</t> <t>cuya' quinnataj ri Ejipt,</t> <t>ri Babilon, ri pilistey, ri Tir</t> <t>xukuje' ri Etiopiy;</t> <t>conojel wa' chawe xeq'uiy wi.”</t>", "5": "<pb/><t>Cäbix na che ri tinimit Sion:</t> <t>“We jun ri' xukuje' we jun chic ri'</t> <t>ruc' are' xebalax wi.”</t> <t>Are' ri aj chicaj u jiquibam u bixic.</t>", "6": "<t>Ri Ajawaxel cutz'ibaj chupam ri wuj</t> <t>jawije' ri tz'ibatal wi</t> <t>ri qui bi' ri tinimit:</t> <t>“Wa' xalax ruc' are'.”</t>", "7": "<pb/><t>E are c'ut ri quebixonic</t> <t>xukuje' ri quexojowic,</t> <t>je cäquibij wa:</t> <t>“Ri nu jekelibal c'o awuc'.”</t>"}