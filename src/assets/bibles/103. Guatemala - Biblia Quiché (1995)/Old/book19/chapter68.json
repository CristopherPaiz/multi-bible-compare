{"1": "<pb/><t>Aretak ri Dios</t> <t>cucoj ri u cuinem,</t> <t>ri e u c'ulel cäquijabuj quib;</t> <t>ri cäquetzelaj</t> <t>u wäch quebanimaj chuwäch;</t>", "2": "<t>quesach pa ri quiakik' jacha' ri sib,</t> <t>queleblobic jacha' ri xca'b pa ri k'ak';</t> <t>chuwäch ri Dios,</t> <t>man c'o ta qui k'ij</t> <t>ri e banal tak etzelal.</t>", "3": "<t>E are' c'u ri e utzalaj tak winak</t> <t>quequicot na;</t> <t>quenoj che quicotemal chuwäch ri Dios,</t> <t>¡quech'opin rumal quicotemal!</t>", "4": "<pb/><t>Chixbixon ix che ri Dios,</t> <t>chebibixoj bix che ri u bi';</t> <t>chiya' u k'ij ri cäquiejen paquiwi'</t> <t>tak ri sutz'.</t> <t>¡Chixquicot ruc' ri Ajawaxel!</t> <t>¡Chixquicot chuwäch!</t>", "5": "<t>Ri Dios,</t> <t>ri jekel pa ri tastalicalaj rachoch,</t> <t>are' qui tat ri minorib</t> <t>xukuje' are' to'l quech ri malca'nib;</t>", "6": "<t>ri Dios cuya' qui c'olbal</t> <t>ri man c'o ta quec'oji' wi,</t> <t>ri e c'o pa che' quebutoro,</t> <t>quebuya' pa utzil;</t> <t>are c'u ri man queniman taj quec'oji' na</t> <t>pa pojpic tak ulew.</t>", "7": "<pb/><t>Nu Dios,</t> <t>aretak xnabej la chuwäch ri tinimit la,</t> <t>xbinisaj c'u la ulok</t> <t>pa ri chaki'j uwo sak,</t>", "8": "<t>ri ulew xyicopic; xpe jäb chicaj,</t> <t>ri Sinai xyicop</t> <t>chuwäch ri u Dios ri Israel.</t>", "9": "<t>Nu Dios,</t> <t>xekasaj la nimak tak jäb</t> <t>che u ya'ic c'ac' u chuk'ab</t> <t>ri ulew ri chaki'jarinak.</t>", "10": "<t>Xjeki' c'u ri tinimit la chila',</t> <t>are' c'u ri lal nu Dios,</t> <t>rumal ri utzil la,</t> <t>xya' la che ri meba' ri cajwataj che.</t>", "11": "<pb/><t>Ri Ajawaxel xuya' jun c'ac' tzijol;</t> <t>e q'ui ixokib xquiya' u bixic:</t>", "12": "<t>“¡Cätajin quebanimaj</t> <t>tak ri ajawinelab cachil</t> <t>ri e cajch'ojab!”</t> <t>Ri ixokib cho tak ri cachoch,</t> <t>cätajin cäquijach ri xtokix</t> <t>chque ri c'ulel,</t>", "13": "<t>ri ix c'ut</t> <t>xebe i c'u' can tak iwib.</t> <t>¡Qui xic' tak palomax</t> <t>ri e ch'ukutal quij ruc' sak puak!</t> <t>Ri e quismal e ch'ukutal quij</t> <t>ruc' utzalaj k'an puak.</t>", "14": "<t>Aretak ri c'o ronojel u cuinem</t> <t>xerokataj bic ri ajawinelab,</t> <t>kajinak tew puwi' ri juyub Salmon.</t>", "15": "<pb/><t>Ri juyub re Basan</t> <t>sibalaj e nimak tak juyub.</t> <t>Sibalaj naj e elinak ri qui wi' chicaj.</t>", "16": "<t>Ix, ri sibalaj ix tac'atak tak juyub,</t> <t>¿Jasche c'ax quina' chrij ri juyub</t> <t>ri xraj ri Dios xjeki' wi?</t> <t>¡Ri Ajawaxel chila'</t> <t>cäjeki' wi na chbe k'ij sak!</t>", "17": "<pb/><t>Ri Dios querajilaj</t> <t>pa tak miyon (1,000,000)</t> <t>ri e u carwaj re ch'o'j;</t> <t>pa ri Sinai xel wi ulok,</t> <t>xopan pa ri rachoch.</t>", "18": "<t>Nu Dios,</t> <t>xpaki' la chicaj</t> <t>xec'am tak la bic e alabim;</t> <t>xc'am la tojbal chquixo'l ri winak</t> <t>xukuje' ne' ri man e tal ta tzij</t> <t>xequijach tak quib pa k'ab la,</t> <t>Ajawaxel.</t>", "19": "<t>¡Tewichital ri Ajawaxel,</t> <t>ri ka Dios xukuje' ka colonel,</t> <t>k'ij chi k'ij cuc'am bic ri keka'n!</t>", "20": "<pb/><t>Ri ka Dios,</t> <t>are jun Dios ri cäcolonic,</t> <t>ri xukuje' cäcuinic cujresaj</t> <t>pa u k'ab ri cämical.</t>", "21": "<t>Ri Dios cupaxij na</t> <t>ri qui jolom ri e u c'ulel,</t> <t>xukuje' ri e qui jolom</t> <t>ri cäquitakej u banic ri mac.</t>", "22": "<pb/><t>Ri Ajawaxel u bim:</t> <t>“Quinban na chawe chi cattzelej ulok</t> <t>caya' can ri Basan;</t> <t>quinban na chawe chi cattzelej ulok</t> <t>caya' can ri choalaj plo,</t>", "23": "<t>rech quebamu' ri awakan</t> <t>pa ri qui quiq'uel ri e a c'ulel</t> <t>cäquirik' c'u na ri e a tz'i'.”</t>", "24": "<pb/><t>Dios, nu Dios, Ajawinel,</t> <t>chupam ri ja ri cak'ijilax wi la</t> <t>queilitaj wi ri tinimit winak</t> <t>quek'atatic,</t> <t>quek'atat che u ya'ic k'ij la.</t>", "25": "<t>Ri ajbixab e nabejinak e teren</t> <t>chi bic ri ajk'ojomab,</t> <t>pa u niq'uiajil e benak wi</t> <t>ri alaj tak alitomab</t> <t>cätajin cäquichinicha' chinchin.</t>", "26": "<t>¡Chitewichi'j iwonojel ix</t> <t>ri Dios ri Ajawaxel!</t> <t>¡Chtewichi'x rumal ronojel israel</t> <t>ri u mulin rib!</t>", "27": "<t>Chquiwäch e are' benak ri Benjamin,</t> <t>ri chak'axel,</t> <t>achilatal cumal</t> <t>e q'ui c'amal tak be re Juda,</t> <t>e rachil c'amal tak be re Zabulon</t> <t>xukuje' re Neptali.</t>", "28": "<pb/><t>Nu Dios, c'utu' la ri cuinem la;</t> <t>¡jiquiba' chi la</t> <t>u banic ri banom la chke!</t>", "29": "<t>Kas chupam ri jutac'ajalaj achoch la</t> <t>ri c'o pa Jerusalen,</t> <t>ri quebopan wi tak ri ajawinelab</t> <t>cuc'am tak sipanic che la,</t>", "30": "<t>chk'ila' la ri Ejipt,</t> <t>we awaj ri' ri aj xic'ay,</t> <t>ri juk'at c'analaj ama'ib tak wacax</t> <t>xukuje' alaj ama'ib tak wacax ri</t> <t>rumal ri qui rayixic tak k'inomal</t> <t>cäquikasaj qui k'ij tak ri tinimit;</t> <t>che jabuj la ri winak</t> <t>ri cäkaj ri ch'o'j chquiwäch.</t>", "31": "<t>Pa Ejipt quepe wi na</t> <t>ri chaconisan tak re k'an ch'ich';</t> <t>ri Etiopiy cuyac na ri u k'ab</t> <t>chuwäch ri Dios.</t>", "32": "<pb/><t>¡Chixbixon che ri Dios,</t> <t>ajawibal tak rech ri uwächulew;</t> <t>chebibixoj bix che ri Ajawaxel,</t>", "33": "<t>ri quiejeninak puwi' ri caj,</t> <t>ri junalic caj!</t> <t>Chitampe' ri u xojlinem ri u ch'abal,</t> <t>ri ch'abal ri c'o u cuinem.</t>", "34": "<t>Chiquiya' u k'ij ri u cuinem ri Dios;</t> <t>ri nimalaj u bantajic u lic'om rib</t> <t>puwi' ri Israel,</t> <t>ri u cuinem cunak ri räxalaj caj.</t>", "35": "<t>Mayibal ri Dios</t> <t>chupam ri cak'ijilax wi;</t> <t>ri u Dios ri Israel cuya' cuinem</t> <t>xukuje' u chuk'ab che ri u tinimit. <pb/>¡Tewichital ba' ri Dios!</t>"}