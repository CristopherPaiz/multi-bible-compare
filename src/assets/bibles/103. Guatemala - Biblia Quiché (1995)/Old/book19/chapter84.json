{"1": "<pb/><t>¡Sibalaj je'l</t> <t>ri cak'ijilax wi la,</t> <t>Ajawaxel ri c'o ronojel cuinem la!</t>", "2": "<t>¡Sibalaj quincäm</t> <t>che u rayixic ri c'olem</t> <t>chupam ri uwo ja rech ri achoch la!</t> <t>¡Ruc' ronojel ri wanima'</t> <t>quinbixon che ri Dios ruc' quicotemal,</t> <t>ri ajchak'e ri c'aslemal!</t>", "3": "<pb/><t>Xukuje' ne ri tz'unun,</t> <t>ri xipicar caquirik c'olbal chquinakaj</t> <t>tak ri porobal ri e ech la,</t> <t>jawije' caquiban wi qui soc</t> <t>ri alaj tak cal,</t> <t>Ajawaxel ri c'o ronojel u cuinem,</t> <t>wajawinel xukuje' nu Dios.</t>", "4": "<pb/><t>¡Sibalaj e tewichital ri e jekel</t> <t>chupam ri achoch la</t> <t>man quetani' ta che u ya'ic k'ij la!</t>", "5": "<t>¡Sibalaj utz que</t> <t>ri cäquirik to'bal quib uc' la,</t> <t>ri qui rayinic are ri opanem</t> <t>pa ri juyub la!</t>", "6": "<t>Aretak queboc'ow chupam ri beya'</t> <t>que u wa'l tak wächaj</t> <t>quinjalwächij na pa bulbux ja',</t> <t>xukuje' ne ri jäb cunojisaj na</t> <t>che tak tewichibal;</t>", "7": "<t>cäbe c'u na u q'uiyic ri qui chuk'ab,</t> <t>pa Sion c'ut cäquil wi na</t> <t>u wäch ri Dios</t> <t>ri c'o puwi' ronojel.</t>", "8": "<pb/><t>Ajawaxel,</t> <t>Dios ri c'o ronojel u cuinem,</t> <t>u Dios ri Jacob,</t> <t>¡chtatabej la ri nu ch'awem!</t>", "9": "<t>Nu Dios, ch'ukul kech,</t> <t>chila la ulok ruc' elebal c'uxaj</t> <t>ri ajawinel ri xcha' la.</t>", "10": "<pb/><t>¡Are c'o na quechbex</t> <t>che ri jun k'ij c'olem</t> <t>chquiwäch ri uwo ja'</t> <t>re ri achoch la,</t> <t>chuwäch ri jun mil naj chque!</t> <t>Are utz na pune' ta ne' xa in chajil</t> <t>rech ri u chi' ri rachoch ri nu Dios,</t> <t>che u q'uexwäch ri quinc'oji'</t> <t>pa tak c'olbal re etzelal.</t>", "11": "<t>Rumal rech chi ri Dios ri Ajawaxel</t> <t>cujutunuj xukuje' cujuch'uku;</t> <t>ri Ajawaxel quebulok'ok'ej,</t> <t>xukuje' nim queril wi</t> <t>ri man c'o ta qui bach'uyal,</t> <t>man cuk'il ta qui ya'ic</t> <t>ri utzalaj tak jastak chque.</t>", "12": "<pb/><t>Ajawaxel c'o ronojel cuinem la,</t> <t>sibalaj e tewichital</t> <t>ri caquicu'ba' qui c'u'x chij la.</t>"}