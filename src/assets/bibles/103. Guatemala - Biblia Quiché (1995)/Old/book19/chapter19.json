{"1": "<pb/><t>Ri caj cutzijoj</t> <t>ri u juluwem ri Dios;</t> <t>ri räxalaj caj cutzijoj</t> <t>chke ri u winakirisam.</t>", "2": "<t>Ri k'ij tak quequitzijola'</t> <t>tak chquixo'l,</t> <t>ri chak'ab tak caquibinisaj u bixic.</t>", "3": "<t>Pune' man c'o ta tzij quetatajic,</t> <t>mawi c'o jun ch'abal cätatajic,</t>", "4": "<t>pa ronojel ri uwächulew</t> <t>benak ri u tijonic,</t> <t>cäbe c'ä pa ri q'uisbal jutz'</t> <t>re ri uwächulew,</t> <t>c'ä jawije' ri c'o wi</t> <t>ri u jekelibal ri k'ij.</t>", "5": "<t>Are c'u ri k'ij cäquicotic cuchaplej</t> <t>ruc' quicotemal</t> <t>ri u xiq'uixic ri u be</t> <t>jacha' jun xiq'uinel;</t> <t>jacha' jun jiaxel ri quel ulok</t> <t>chupam ri u warabal re c'ulanem.</t>", "6": "<t>Quel ulok ri k'ij,</t> <t>pa jun u xcut ri caj</t> <t>cäcotin c'ut c'ä copan na</t> <t>pa ri jun uxcut chic,</t> <t>man c'o ta c'u ri cacuinic canimaj ta</t> <t>chuwäch ri u k'ak'al.</t>", "7": "<pb/><t>Tz'akat ri u tijonic ri Ajawaxel,</t> <t>cuya' c'u c'ac' c'aslemal.</t> <t>Ri u takanic ri Ajawaxel jic,</t> <t>cuya' c'u retamanic</t> <t>ri man c'o ta retamanic.</t>", "8": "<t>Ri u pixab ri Ajawaxel ri e banom</t> <t>e suc',</t> <t>quequic'am c'u ulok quicotemal</t> <t>che ri anima'.</t> <t>Ri u takomal ri Ajawaxel ch'ajch'oj</t> <t>quebunojisaj c'ut</t> <t>ri bak'wächaj che chäj.</t>", "9": "<t>Ri now ib chuwäch ri Ajawaxel</t> <t>ch'ajch'oj</t> <t>man caq'uextaj taj xak je wi.</t> <t>Ri e u pixab ri Ajawaxel ri e tz'ibam</t> <t>e kastzij,</t> <t>conojel tak e suc'.</t>", "10": "<t>¡C'o na cajil chuwäch ri k'an puak</t> <t>ri pakal rajil!,</t> <t>¡c'o na qui qui'al chuwäch</t> <t>ri juyubal räx cab ri c'o pa ri akaj!</t>", "11": "<t>Cajwataj c'u che u pixbexic</t> <t>we pataninel ech la ri',</t> <t>c'o cärechbej che ri qui nimaxic.</t>", "12": "<pb/><t>¿Jachin ta ri quebuch'ob</t> <t>ri kas e u sachinakil?</t> <t>¡Ajawaxel sacha' la ri nu mac</t> <t>ri e ch'ukutalic!</t>", "13": "<t>Chesaj la ri banoj nimal</t> <t>che ri pataninel ech la;</t> <t>mäya' la be che ri banoj nimal</t> <t>chi catakan panuwi'.</t> <t>Jeri' quinux jun winak</t> <t>ri ch'ajch'oj u c'aslemal;</t> <t>man c'o ta mac cäriktaj ta chwij.</t>", "14": "<pb/><t>Chec'amar ta ri e nu tzij umal la</t> <t>xukuje' tak ri nu chomanic,</t> <t>oh Ajawaxel,</t> <t>panibal xukuje' torol wech.</t>"}