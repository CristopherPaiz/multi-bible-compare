{"1": "<pb/><t>Nu Dios,</t> <t>bana' la suq'uilal chwe;</t> <t>¡Cojo' ib la wuc'</t> <t>che qui c'ulelaxic ri winak</t> <t>ri quequik'ijilaj diosib!</t> <t>¡Chinesaj la pa u k'ab ri banal tzij</t> <t>xukuje' banal etzelal!</t>", "2": "<t>¡Lal c'ut ri nu Dios</t> <t>xukuje' ri ch'ukul we!</t> <t>¿Jasche in najtajisam la che la?</t> <t>¿Jasche amak'el quinbisonic,</t> <t>nu rikom c'ax pa qui k'ab ri nu c'ulel?</t>", "3": "<t>Taka' la ulok ri chäj la</t> <t>xukuje' ri kastzij la</t> <t>rech e are' quec'utuw ri be la</t> <t>chnuwäch ri cäc'aman bic</t> <t>puwi' ri tastalicalaj juyub la,</t> <t>pa ri c'olbal ri lal jekel wi.</t>", "4": "<t>Quinopan c'u na</t> <t>chuwäch ri porobal ri ech la nu Dios,</t> <t>quinya' na k'ij la chila' ruc' arp,</t> <t>are c'u ri lal, nu Dios,</t> <t>canojisaj la ri nu c'aslemal</t> <t>che quicotemal.</t>", "5": "<pb/><t>¿Jas ta che cuban quieb nu c'u'x?</t> <t>¿Jas ta che quinoc il?</t> <t>Ri weyebal nu c'u'x nu yo'm</t> <t>chrij ri Dios ri quinya' na u k'ij.</t> <t>¡Are ri are' nu Dios</t> <t>xukuje' nu colonel!</t>"}