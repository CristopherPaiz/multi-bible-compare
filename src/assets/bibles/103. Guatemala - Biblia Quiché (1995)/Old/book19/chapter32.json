{"1": "<pb/><t>Utz rech ri winak</t> <t>ri e sachtajinak</t> <t>ri e qui chak'maquil</t> <t>xukuje' tak ri e u mac.</t>", "2": "<t>Utz re ri winak</t> <t>ri man c'o ta itzel chomanic pa ranima',</t> <t>ri man cätzujux ta</t> <t>rumal ri Ajawaxel chi c'o u mac.</t>", "3": "<t>Aretak c'ä maja' quink'alajisaj</t> <t>ri nu mac,</t> <t>ri nu cuerp cätajin cätukaric</t> <t>rumal ri nu ch'ikowem ronojel k'ij,</t>", "4": "<t>chi pa k'ij chi chak'ab ri k'ab la</t> <t>xalob panuwi'.</t> <t>Jacha' ri cotz'i'j ri bach'uyirinak</t> <t>rumal ri u k'ak'al ri sak'ij,</t> <t>are jeri' nu tukaric xinnao'.</t>", "5": "<pb/><t>Xink'alajisaj c'ut ri nu mac</t> <t>chwäch la</t> <t>xukuje' ri wetzelal</t> <t>man c'o ta xinc'u' che;</t> <t>xpe pa wanima'</t> <t>qui k'alajisaxic ri e nu mac chwäch la,</t> <t>are c'u ri lal, Ajawaxel, xecuy la.</t>", "6": "<pb/><t>Rumal ri' pa tak ri jok'otaj</t> <t>aretak e c'o c'axc'olil</t> <t>ri e jic caquitz'onoj na chi queto' la,</t> <t>pune' quetixtob ulok ri nimak tak ja',</t> <t>man quebopan ta na cuc'.</t>", "7": "<t>Lal ri lal to'l wech;</t> <t>quinch'uk la chuwäch</t> <t>ri xak quieb cubij panuwi',</t> <t>cäsutij la wij</t> <t>cuc' rakoj tak chi'aj re ch'äcanic.</t>", "8": "<t>Ri Ajawaxel cubij:</t> <t>“Ri e nu bak'wäch e c'o pawi'.</t> <t>Quebenya' tijonic chawe,</t> <t>quebenya' a no'j,</t> <t>quinc'ut na ri be chawäch ri caterenej.</t>", "9": "<t>Matjunamataj ruc' ri quiej</t> <t>mawi ruc' ri mula,</t> <t>ri man cäcuin ta quetamanic,</t> <t>ri rajawaxic u jiq'uic</t> <t>ri u chuk'ab ruc' jic'abal u pa chi'aj</t> <t>xukuje' jic'abal rij wi'aj,</t> <t>we man jewa', man quenakajin ta awuc'.”</t>", "10": "<pb/><t>Ri e banal tak etzelal</t> <t>cäquirik na k'oxomal,</t> <t>are c'u</t> <t>ri lok'ok'ebal u c'u'x ri Ajawaxel</t> <t>quebupis na</t> <t>ri caquicu'ba' qui c'u'x chrij.</t>", "11": "<t>Chixquicot ruc' ri Ajawaxel,</t> <t>utzalaj tak winak ri kas utz iwanima';</t> <t>¡chixquicotok,</t> <t>xukuje' ruc' rakoj chi'aj re quicotemal!</t>"}