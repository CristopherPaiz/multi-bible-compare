{"1": "<pb/><t>Utz rech ri cächoman</t> <t>chrij ri tukar</t> <t>xukuje' ri meba';</t> <t>cäto' c'u na rumal ri Ajawaxel</t> <t>pa tak u k'ijol ri c'ax.</t>", "2": "<t>Ri Ajawaxel are cuch'uku,</t> <t>cuya' u c'aslemal xukuje' rutzil u wäch</t> <t>cho ri uwächulew,</t> <t>man cujach ta pa qui k'ab ri e u c'ulel.</t>", "3": "<t>Ri Ajawaxel cuya' na u chuk'ab</t> <t>cho ri ch'at aretak cäyawajic;</t> <t>¡cuq'uex na ri u yabilal</t> <t>pa rutzil wächaj!</t>", "4": "<pb/><t>Ri in nu bim:</t> <t>“Ajawaxel, chel c'u'x la chwe;</t> <t>chincunaj la,</t> <t>pune' in macuninak chwäch la.”</t>", "5": "<t>Ri e nu c'ulel sibalaj c'ax</t> <t>ri caquirayij na chwij:</t> <t>“¿Jampa' lo cäcämic,</t> <t>cäsach ta c'u u wäch ri natabal re?”</t>", "6": "<t>Quepe che wilic,</t> <t>man jic ta c'ut ri canima';</t> <t>cäquic'ol ronojel</t> <t>ri man utz taj pa canima',</t> <t>aretak c'ut quebel bic</t> <t>pa ri be cäquichaplej u tzijoxic.</t>", "7": "<t>Ri cäquetzelaj nu wäch,</t> <t>cäquimulij quib cäquichaplej nu yok'ic;</t> <t>cäquichomaj chi cätajin quinrik c'ax</t> <t>rumal ri nu mac.</t>", "8": "<t>Cäquibij c'ut:</t> <t>“Ri u yabilal</t> <t>are' ri itzel uxlabal xc'amow ulok;</t> <t>kajinak pa ch'at,</t> <t>man cäwalij ta chi jumul.”</t>", "9": "<t>Xukuje' ne ri utzalaj wachil,</t> <t>ri nu cuban nu c'u'x chrij,</t> <t>ri cäwa' junam wuc'</t> <t>ri cutij ri nu caxlanwa,</t> <t>u walijisam rib chwij.</t>", "10": "<t>Ri lal c'ut,</t> <t>Ajawaxel, chel c'u'x la chwe;</t> <t>chinwalijisaj la,</t> <t>quinc'äjisaj c'u na qui wäch</t> <t>jas ri takal chque.</t>", "11": "<t>Ruc' wa'</t> <t>quinwetamaj chi in lok' chwäch la</t> <t>chi ri nu c'ulel</t> <t>man cubixoj ta ch'äcanic panuwi'.</t>", "12": "<t>Ri in c'ut, ri in bininak</t> <t>pa jun ch'ajch'ojalaj c'aslemal,</t> <t>chinc'ama' la pa k'ab la,</t> <t>chinya' la chwäch la amak'el.</t>", "13": "<pb/><t>¡Tewichital ri Ajawaxel,</t> <t>u Dios ri Israel,</t> <t>camic xukuje' chbe k'ij sak!</t> <t>¡Je chelok!</t>"}