{"1": "<pb/><t>¡Chipak'pa' u pa i k'ab</t> <t>tinimit tak iwonojel!</t> <t>¡Chiya' u k'ij ri Dios</t> <t>ruc' rakoj tak chi'aj re quicotemal!</t>", "2": "<t>Rumal rech chi ri Ajawaxel,</t> <t>ri c'o chicaj, xibibal;</t> <t>are' ajawinel</t> <t>puwi' ronojel ri uwächulew.</t>", "3": "<t>Xebutuquij tak tinimit</t> <t>xukuje' nimak tak tinimit</t> <t>xebucoj chuxe' ri ka takanic.</t>", "4": "<t>U cha'om ri kechbal,</t> <t>ri nimarisabal u k'ij ri Jacob,</t> <t>ri xulok'ok'ej.</t>", "5": "<pb/><t>¡Ri Dios ri Ajawaxel pakalinak</t> <t>pa ri u tem re ajawibal</t> <t>chquixo'l rakoj tak chi'aj</t> <t>re quicotemal</t> <t>xukuje' cok'ebal tak trompet!</t>", "6": "<t>¡Chixbixonok,</t> <t>chebibixoj bix che ri ka Dios!</t> <t>¡Chixbixonok,</t> <t>chebibixoj tak bix che ri Kajawinel!</t>", "7": "<t>¡Chibixoj jun bix che ri Dios,</t> <t>rumal rech chi are' ajawinel</t> <t>puwi' ronojel ri uwächulew!</t>", "8": "<t>¡Ri Dios are ri cajawinel</t> <t>ri nimak tak tinimit!</t> <t>¡Ri Dios t'uyul puwi'</t> <t>ri tastalicalaj u tem re ajawibal!</t>", "9": "<t>Ri achijab ri nimak qui k'ij</t> <t>pa nimak tak tinimit,</t> <t>caquijunamaj quib</t> <t>ruc' ri u tinimit ri u Dios ri Abraham,</t>", "10": "<t>e rech c'u ri Dios ri cuinem</t> <t>ri e c'o chuwäch ri uwächulew.</t> <t>¡Ri are' c'o puwi' ronojel!</t>"}