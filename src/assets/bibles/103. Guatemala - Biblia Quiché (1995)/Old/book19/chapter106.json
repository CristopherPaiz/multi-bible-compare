{"1": "<pb/><t>¡Chyo'k u k'ij</t> <t>ri Ajawaxel!</t> <t>Chiya' maltioxinic che ri Ajawaxel</t> <t>utz c'ut ri are',</t> <t>rumal rech chi</t> <t>ri lok'ok'ebal u c'u'x junalic.</t>", "2": "<t>¿Jachin ta ri cäcuinic quebutzijoj</t> <t>tak ri ch'äcanic</t> <t>ri u banom ri Ajawaxel?</t> <t>¿Jachin ta ri cäcuinic</t> <t>cuya' u k'ij jas ri takal che?</t>", "3": "<t>E tewichital</t> <t>ri cäquiban ri suq'uilal</t> <t>amak'el c'ut</t> <t>are' cäquiban ri suq'uilal.</t>", "4": "<pb/><t>Chinnataj che la, Ajawaxel,</t> <t>aretak chäban la utzil</t> <t>che ri tinimit la;</t> <t>minsach pa jolom la</t> <t>aretak cäpe la che u colic,</t>", "5": "<t>rech quinwil ri utzil</t> <t>ri cäquirik ri e cha'om la,</t> <t>rech quinquicotic</t> <t>xukuje' quinnimarisaj nu k'ij</t> <t>junam ruc' ri tinimit ri ech la.</t>", "6": "<t>Uj macuninak,</t> <t>ka banom ke jas ri xquiban ri e ka mam;</t> <t>ketzelam kib; ka banom ri man utz taj.</t>", "7": "<t>Ri e ka mam chila' pa Ejipt,</t> <t>man nim ta xquil wi</t> <t>ri nimak tak mayibal ri xban la;</t> <t>xsach ri nimalaj lok'ok'ebal c'u'x la</t> <t>pa qui jolom,</t> <t>xquiyac quib che c'ulelaxic la,</t> <t>chu chi' ri Quiäk Plo.</t>", "8": "<pb/><t>Xebucol c'u ri Dios</t> <t>xa u mac rech ri u bi',</t> <t>che u c'utic ri u cuinem.</t>", "9": "<t>Xuyaj ri Quiäk Plo</t> <t>xuchaki'jarisaj c'ut.</t> <t>Xuban chque chi xeboc'ow</t> <t>chupam ri u choil ri plo</t> <t>je ta ne pa jun chaki'j uwo sak.</t>", "10": "<pb/><t>Jewa' xuban che quesaxic</t> <t>pa qui k'ab ri e qui c'ulel,</t> <t>pa ri qui cuinem</t> <t>ri quebetzelan qui wäch.</t>", "11": "<t>Ri ja' xebuch'uk ri e qui c'ulel</t> <t>man c'o ta jun chque xc'asi' ta canok,</t>", "12": "<t>xecojon c'u</t> <t>che ri e u chi'nic ri Dios,</t> <t>xequibixoj c'u bix che.</t>", "13": "<pb/><t>Chanim c'ut</t> <t>xsach ri e u banoj ri Dios</t> <t>pa qui jolom,</t> <t>ri man xqueyej ta c'ut</t> <t>quetamaxic ri e u chomam qui banic;</t>", "14": "<t>chila' c'ut pa ri chaki'j uwo sak,</t> <t>xquic'ambejej wi ri Dios,</t> <t>xquicoj qui chuk'ab</t> <t>chi chuya' chque jas ri cäcaj.</t>", "15": "<t>Ri Dios xuya' chque ri xquitz'onoj,</t> <t>xutak c'u ne' ulok</t> <t>jun cämisanel yabil paquiwi'.</t>", "16": "<pb/><t>E c'o c'u jujun chupam ri kajebal</t> <t>xtitat xquina' chrij ri Moises</t> <t>xukuje' chrij ri Aaron</t> <t>ri u jachom rib pa u k'ab ri Ajawaxel.</t>", "17": "<t>Xujak c'u rib ri ulew</t> <t>xubik' c'u bic ri Datan,</t> <t>xukuje' conojel</t> <t>ri jumulaj e rachil ri Abiram;</t>", "18": "<t>¡xnicow ri k'ak' paquiwi' conojel!</t> <t>¡ri rak' k'ak'</t> <t>xebuporoj ri e banal tak etzelal!</t>", "19": "<pb/><t>Pa ri juyub Horeb</t> <t>xquiban wi jun alaj ama' wacax,</t> <t>jun dios re k'an puak,</t> <t>ri xquich'uch'ajirisaj puwi' ri k'ak',</t> <t>xquik'ijilaj c'ut:</t>", "20": "<t>¡Xquiq'uex</t> <t>ri juluwemalaj u wächbal ri Dios</t> <t>che u wächbal jun wacax</t> <t>ri cutij k'ayes!</t>", "21": "<t>Xsach ri Dios pa qui jolom,</t> <t>ri qui colonel,</t> <t>ri xebuban nimak tak mayibal pa Ejipt;</t>", "22": "<t>ri xebuban nimak tak mayibal</t> <t>pa ri rulew ri Cam,</t> <t>xukuje' jastak ri e xibibal</t> <t>pa ri Quiäk Plo.</t>", "23": "<t>Ri Dios xubij chi cusach qui wäch,</t> <t>are c'u ri Moises,</t> <t>ri u cha'om, xch'aw paquiwi',</t> <t>xak jeri' xjamar ri royowal ri Dios,</t> <t>xuk'il rib che u sachisaxic qui wäch.</t>", "24": "<pb/><t>Chumatam chic,</t> <t>man nim ta xquil wi jun je'lalaj ulew,</t> <t>man c'u xecojon ta</t> <t>che tak ri e u chi'nic ri Dios;</t>", "25": "<t>c'ax xech'aw che ri Dios</t> <t>pa tak ri qui lic'om cäbal,</t> <t>man xequinimaj ta tak ri e u takanic.</t>", "26": "<t>Xuyac c'u ri u k'ab,</t> <t>xuban c'u ri chi'nic ri kas cäban na</t> <t>chi quebecäm na</t> <t>chupam ri chaki'j uwo sak,</t>", "27": "<t>cuban c'u na chi</t> <t>quebecäm na ri e quija'lil,</t> <t>quebujabuj c'u na</t> <t>chquixo'l ri nimak tak tinimit</t> <t>ri e k'ijilal tak diosib.</t>", "28": "<pb/><t>Xebux c'u tak u lok'om pataninelab</t> <t>ri Baal-peor,</t> <t>xquitij quech ri tabal tak tok'ob</t> <t>ri xecoj chquiwäch tak ri diosib</t> <t>ri man c'o ta qui c'aslemal.</t>", "29": "<t>U mac c'u quech ri itzel tak qui chac</t> <t>xyactaj royowal ri Dios,</t> <t>xpe c'u jun cämisanelalaj yabil paquiwi'.</t>", "30": "<t>Xwalij ri Pinees,</t> <t>xucämisaj ri ajchak'mac,</t> <t>xak jeri' xtani' ri cämisanelalaj yabil.</t>", "31": "<t>Ri Dios xurajilaj</t> <t>we suc'alaj banoj ri'</t> <t>chrij re chbe k'ij sak,</t> <t>xoc'ow cuc' ri tataxelab xk'ax</t> <t>cuc' ri c'ojolaxelab.</t>", "32": "<pb/><t>Xquiban c'ut chi xoyowar ri Dios</t> <t>chquichi' ri ja' re Merib,</t> <t>qui mac c'u quech ri e are'</t> <t>c'ax xutaklebej ri Moises,</t>", "33": "<t>xquic'ayirisaj ri ranima',</t> <t>ri are' xch'awic</t> <t>man cuchomaj ta ri cubij.</t>", "34": "<pb/><t>Man xquisach ta qui wäch</t> <t>tak ri tinimit</t> <t>ri xubij ri Ajawaxel</t> <t>chi cäsach qui wäch.</t>", "35": "<t>Xane' xquiyuj quib</t> <t>cuc' ri e k'ijilal tak diosib</t> <t>xquetamaj u banic</t> <t>que ri qui nak'atisabal:</t>", "36": "<t>Xequik'ijilaj tak diosib</t> <t>ri quequik'ijilaj tak ri winak,</t> <t>ri xbanow chque chi xquirik c'ax,</t>", "37": "<t>xequichi'j c'u ri e qui c'ojol</t> <t>xukuje' ri e qui mia'l che tabal tok'ob</t> <t>chque ri itzel tak uxlabal.</t>", "38": "<t>Xequitix quic'</t> <t>ri man e c'o ta qui mac,</t> <t>ri e qui quiq'uel ri e qui c'ojol</t> <t>xukuje' tak ri e qui mia'l</t> <t>xequiya' che tabal tok'ob</t> <t>chquiwäch ri e qui diosib</t> <t>ri aj cananeyib.</t> <t>Ri ulew xtz'ilotaj</t> <t>rumal ri qui quiq'uel,</t>", "39": "<t>xequitz'iloj c'u tak quib</t> <t>cumal tak ri e qui banoj</t> <t>xca'n ri cäcan</t> <t>ri quech ri nim ch'utin.</t>", "40": "<pb/><t>Xk'ak'ar c'u ri Ajawaxel</t> <t>chrij ri u tinimit,</t> <t>xebuxutuj c'ut ri e rech;</t>", "41": "<t>xebuwonoba' c'u pa qui k'ab</t> <t>ri e k'ijilal tak diosib,</t> <t>xebajawin c'ut</t> <t>ri e qui c'ulel paquiwi'.</t>", "42": "<t>Xexak'alex cumal ri qui c'ulel,</t> <t>xequimach'irisaj chuxe' ri qui cuinem.</t>", "43": "<t>Q'ui mul xeto'tajisax rumal ri Dios,</t> <t>xa c'u xequic'ulelaj ri e u chomanic,</t> <t>xebik'taj c'u chupam ri quetzelal.</t>", "44": "<t>Pune' c'u je xquibano,</t> <t>aretak xrilo chi quebisonic,</t> <t>aretak xuta' ri qui juyuwem,</t>", "45": "<t>xnataj ri u c'ulwächinic cuc',</t> <t>xuq'uex c'ut ri u chomanic,</t> <t>rumal rech chi sibalaj nim</t> <t>ri lok'ok'ebal u c'u'x:</t>", "46": "<t>¡Xubano chi</t> <t>xukuje' ne' ri xech'äcan</t> <t>paquiwi' xquiban utzil chque!</t>", "47": "<pb/><t>¡Chujto'tajisaj la,</t> <t>Ajawaxel, xukuje' ka Dios!</t> <t>¡Chujesaj la</t> <t>chquixo'l ri nimak tak tinimit</t> <t>rech cäkaya' u k'ij</t> <t>ri tastalicalaj bi' la,</t> <t>rech cujquicot che u ya'ic k'ij la!</t>", "48": "<t>¡Tewichital ri Ajawaxel,</t> <t>ri u Dios ri Israel,</t> <t>chbe k'ij sak!</t> <t>¡Conojel chqui bij:</t> <t>“Je' chelok!” <pb/>¡Chyo'k u k'ij ri Ajawaxel!</t>"}