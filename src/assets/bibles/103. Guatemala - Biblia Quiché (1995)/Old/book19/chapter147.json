{"1": "<pb/><t>¡Chyo'k u k'ij</t> <t>ri Ajawaxel!</t> <t>¡Sibalaj utz qui bixoxic bix</t> <t>che ri ka Dios!</t> <t>¡Che ri are' rajawaxic queya'</t> <t>qui'laj tak bix!</t>", "2": "<t>Ri Ajawaxel cuban u banic ri Jerusalen,</t> <t>quebumulij</t> <t>conojel ri aj israelib ri e jubuninak.</t>", "3": "<t>Ri are' quebucunaj</t> <t>ri pak'pobinak canima',</t> <t>quebubotz' c'u ri qui socotajic.</t>", "4": "<t>Ri are' reta'm</t> <t>ri cajilabal ri ch'imil,</t> <t>chquijujunal c'ut xucoj ri qui bi'.</t>", "5": "<t>Nim u banic ri ka Dios</t> <t>xukuje' nim ri u cuinem;</t> <t>ri retamanic man c'o ta u q'uistajic.</t>", "6": "<t>Ri Ajawaxel cuya' qui k'ij</t> <t>ri e mach'amoj,</t> <t>quebuxucule'j c'ut</t> <t>ri e banal tak etzelal cho ri ulew.</t>", "7": "<pb/><t>Chixbixon che ri Ajawaxel</t> <t>ruc' maltioxinic;</t> <t>chibixoj bix che ri ka Dios,</t> <t>ruc' rok'ibal arp.</t>", "8": "<t>Ri are' cuch'uk ri caj ruc' ri sutz',</t> <t>cucolomaj ri jäb che ri ulew,</t> <t>quebuq'uiyisaj ri k'ayes pa tak ri juyub,</t>", "9": "<t>quebutzuk ri awaj</t> <t>xukuje' ri alaj tak cal ri joj</t> <t>aretak quebok'ic.</t>", "10": "<t>Man are ta ri u chuk'ab ri quiej</t> <t>mawi ri e u ch'ec ri winak</t> <t>ri sibalaj quekaj ta</t> <t>chuwäch ri Ajawaxel;</t>", "11": "<t>are nim queril wi ri queyo'w u k'ij;</t> <t>ri caquijiquiba' qui c'u'x</t> <t>chrij ri u lok'ok'ebal u c'u'x.</t>", "12": "<pb/><t>Jerusalen, chak'ijilaj ri Ajawaxel;</t> <t>Sion, chaya' u k'ij ri a Dios.</t>", "13": "<t>Xebucowirisaj c'u ri e u laweyil</t> <t>tak ri awoquibal,</t> <t>xebutewichi'j c'ut ri e a c'ojol</t> <t>chupam ri tinimit.</t>", "14": "<t>Ri are' cuc'am ulok ri jamaril</t> <t>chupam ri awulew,</t> <t>xukuje' catutzuk ruc' ri trico</t> <t>ri sibalaj utz na.</t>", "15": "<t>Ri are' cutak ulok ri u tzij</t> <t>cho ri uwächulew,</t> <t>ruc' c'u aninakil cäjubun</t> <t>ronojel ri u tzij.</t>", "16": "<t>Cuq'uiyisaj ri tew</t> <t>jacha' ta ne rismal chij,</t> <t>ri cujabuj ri sakalaj tew ri</t> <t>jacha' ta ne puc'uc' ulew.</t>", "17": "<t>Ri cutak ulok ri sakbach</t> <t>ri u tewerisam;</t> <t>ruc' ri tew ri cutak ulok,</t> <t>¿jachin ta ri cacuinic</t> <t>cataq'ui ta canok?</t>", "18": "<t>Cutak c'u ulok ri u tzij</t> <t>cujarisaj c'ut;</t> <t>cubano chi cajich'ich' ri quiakik'</t> <t>cäbin c'u ri ja'.</t>", "19": "<t>Ri are' xuya' retamaxic che ri Jacob,</t> <t>che ri Israel,</t> <t>ri u tzij,</t> <t>ri e u pixab xukuje' ri e u colomibal.</t>", "20": "<t>Man junam ta xuban</t> <t>cuc' jule' nimak tak tinimit chic</t> <t>ri mawi jubik' xquetamaj</t> <t>ri e u colomibal. <pb/>¡Chyo'k u k'ij ri Ajawaxel!</t>"}