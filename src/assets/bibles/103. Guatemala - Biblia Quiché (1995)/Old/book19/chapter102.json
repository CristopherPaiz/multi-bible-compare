{"1": "<pb/><t>Ajawaxel, chtatabej la</t> <t>ri nu ch'awem uc' la,</t> <t>chopan c'ut ri nu rakoj chi'aj uc' la.</t>", "2": "<t>Mac'u' ri palaj la chnuwäch</t> <t>aretak in ch'ibatajinak;</t> <t>¡choc la il che nu tatabexic!</t> <t>¡chinch'abej la ulok</t> <t>aretak quinsiq'uin che la!</t>", "3": "<t>Cäsach c'u na u wäch</t> <t>ri nu c'aslemal jacha' ri sib,</t> <t>ri nu bakil quenicowic</t> <t>jacha' ri rachak k'ak',</t>", "4": "<t>ri wanima' tuktubinak</t> <t>jacha' ri k'ayes ri bach'uyirinak;</t> <t>¡mawi ne craj chic ri nu wa!</t>", "5": "<t>Ri nu tz'umal e nac'al</t> <t>chi che ri nu bakil</t> <t>u mac quech ri ch'ikowem.</t>", "6": "<t>In je jacha' jun tucur</t> <t>ri c'o pa ri chaki'j uwo sak,</t> <t>jacha' jun tucur</t> <t>ri c'o xo'l ri wulijinak tak ja.</t>", "7": "<t>Man coc ta nu waram.</t> <t>In junam</t> <t>ruc' jun chicop ri e c'o u xic'</t> <t>ri xak u tuquiel cäc'oji'</t> <t>puwi' ri u xotil ja.</t>", "8": "<t>Ri e nu c'ulel</t> <t>man quetani' ta che nu yok'ic,</t> <t>ri nu bi' cäquicoj che c'okobal.</t>", "9": "<t>Chuq'uexwäch nu wa,</t> <t>chaj quintijo;</t> <t>cuyuj rib ri u wa'l nu wäch</t> <t>ruc' ri wuq'uia',</t>", "10": "<t>rumal rech ri oyowal la</t> <t>xukuje' ri c'anal la,</t> <t>xinya' la ajsic rech cuya' quinrokij la.</t>", "11": "<t>Ri nu k'ij quek'axic</t> <t>jacha' jun mu'jal;</t> <t>cätajin quinchaki'jaric</t> <t>jacha' ri k'ayes.</t>", "12": "<t>Are c'u ri lal, Ajawaxel,</t> <t>cajawin la chbe k'ij sak;</t> <t>¡ri bi' la amak'el cänatax na!</t>", "13": "<pb/><t>Walija la chel c'u'x la che ri Sion,</t> <t>xtz'akat ya' ri k'ijol;</t> <t>¡xurik ri rajilabal</t> <t>u pam ri k'ij rech cacuy la ri u mac!</t>", "14": "<t>¡Ri e pataninel tak ech la</t> <t>quequilok'ok'ej ri Sion;</t> <t>cak'oxow ri canima'</t> <t>che ri quetzeletajic!</t>", "15": "<t>Conojel ri nimak tak tinimit</t> <t>xukuje' tak ri ajawinelab aj uwächulew</t> <t>nim cäquil wi na</t> <t>ri je'lalaj u bi' ri Ajawaxel,</t>", "16": "<t>aretak cuyac chi jumul ri Sion</t> <t>xukuje' aretak cäc'utun</t> <t>pa ri u juluwem,</t>", "17": "<t>aretak choc il</t> <t>che ri u bochi'nic ri wonobam,</t> <t>ma ta c'u mat chtatabej la</t> <t>ri e u bochi'nic.</t>", "18": "<t>Chtz'ibax can wa'</t> <t>chque ri ija'lil ri quepe na,</t> <t>rech caquik'ijilaj ri Ajawaxel</t> <t>ri camaja' quebalaxic.</t>", "19": "<pb/><t>Ri Ajawaxel xucaye'j ulok</t> <t>ri uwächulew kas chicaj,</t> <t>kas pa ri tastalicalaj u chicajil.</t>", "20": "<t>Che u tatabexic</t> <t>ri cok'ej ri e c'o pa tak che',</t> <t>che qui tzokopixic</t> <t>ri e c'okotajinak che cämical;</t>", "21": "<t>rech pa Sion xukuje' pa Jerusalen,</t> <t>quesax u tzijol</t> <t>xukuje' cak'ijilax ri u bi' ri Ajawaxel</t>", "22": "<t>aretak ri winak</t> <t>que conojel ri nimak tak tinimit</t> <t>cäquimulij na quib che u k'ijilaxic.</t>", "23": "<t>Ri are' in u tukarisam niq'uiaj be;</t> <t>xebuk'ip ri nu k'ij.</t>", "24": "<t>Ri in quinbij che:</t> <t>“Nu Dios,</t> <t>minc'am la bic</t> <t>c'äte pa niq'uiaj ri nu c'aslemal.” <pb/>¡Ri junab la man c'o ta qui q'uisic!</t>", "25": "<t>Co xtiq'uiba' la ri uwächulew</t> <t>kas pa ri qui tiquitajic;</t> <t>lal xbanow la ri caj.</t>", "26": "<t>Ronojel wa' cäsach na u wäch,</t> <t>are c'u ri lal co lal c'olic.</t> <t>Ronojel wa' cäjar na jacha' ri atz'iak;</t> <t>lal caq'uexow na la,</t> <t>cacanaj c'u q'uextajinak,</t> <t>jas ri cuban jun cuq'uex ri ratz'iak.</t>", "27": "<t>Are c'u ri lal</t> <t>man c'o ta q'uextajic la;</t> <t>ri junab la man c'o ta qui q'uistajic.</t>", "28": "<t>Cäya' la jicomal</t> <t>chque ri e quija'lil</t> <t>ri e pataninel tak ech la;</t> <t>kas chwäch c'u la quejekeba' wi na la.</t>"}