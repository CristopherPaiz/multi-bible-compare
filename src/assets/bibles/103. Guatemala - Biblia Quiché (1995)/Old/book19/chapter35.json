{"1": "<pb/><t>Ajawaxel,</t> <t>walij la chquij ri quewalij</t> <t>che nu c'ulelaxic;</t> <t>k'atij la</t> <t>qui wäch ri cäquik'atij nu wäch.</t>", "2": "<t>C'ama' la ri quetequic ch'ich' la,</t> <t>walij la che nu to'ic;</t>", "3": "<t>c'ama' la ri tz'imaj ch'ich' la</t> <t>chk'atij la qui wäch ri quincokataj;</t> <t>bij la chwe chi lal ri nu colonel.</t>", "4": "<pb/><t>Chebanimajok elinak qui q'uixbal</t> <t>ri cäcaj quinquicämisaj;</t> <t>chebanimajok elinak qui q'uixbal</t> <t>ri cäcaj cäquiban il chwe;</t>", "5": "<t>¡chebux pajo ri cäc'am bic</t> <t>rumal ri quiakik',</t> <t>ri quejabux bic</t> <t>rumal ri u tako'n ri Ajawaxel!</t>", "6": "<t>¡Chux k'eku'm ri qui be</t> <t>xukuje' cäjililic,</t> <t>e okatatal c'u rumal ri u tako'n</t> <t>ri Ajawaxel!</t>", "7": "<t>Man c'o ta jasche</t> <t>xquicoj jun c'amibal chwe;</t> <t>man c'o ta jasche xquic'ot jun jul</t> <t>rech quintzak ta chupam.</t>", "8": "<t>¡Chemajix ta rumal jun quiäkasakil!</t> <t>¡Chekaj chupam ri qui ca'mibal!</t> <t>¡Chekaj chupam quiäksakil!</t>", "9": "<pb/><t>Xinquicot c'u na rumal ri Ajawaxel,</t> <t>are c'ut ri xinto'tajisanic.</t>", "10": "<t>Ruc' ronojel wanima' quinbij na:</t> <t>“¿Jachin ta ri cäjunamataj uc' la,</t> <t>Ajawaxel?</t> <t>Ri mebayib</t> <t>xukuje' ri c'o qui rajawaxic queto' la</t> <t>pa qui k'ab</t> <t>ri c'o na qui chuk'ab chquiwäch,</t> <t>ri quet'orin ri jastak quech.”</t>", "11": "<pb/><t>Quewalij itzel tak k'alajisanelab</t> <t>cäquic'ot nu chi'</t> <t>chquij jastak ri man weta'm taj.</t>", "12": "<t>Etzelal quiyo'm chwe</t> <t>che rajil u q'uexel ri utzilal.</t> <t>Sibalaj bisobal wa' chwe.</t>", "13": "<t>Aretak c'u queyawajic,</t> <t>in quebenbisoj,</t> <t>quincoj atz'iak re bis,</t> <t>man quinwa' taj,</t> <t>quintakej c'u ch'awem ruc' Dios</t> <t>pa wanima'.</t>", "14": "<t>Quinbisonic, cäbe ri nu plaj,</t> <t>je ta ne ri quinbisoj ri nu nan,</t> <t>jun wachil o jun wachalal.</t>", "15": "<t>Aretak c'u xintzakic,</t> <t>conojel junam xquitze'j nu wäch;</t> <t>e jacha' ta ne</t> <t>ri man weta'm ta qui wäch,</t> <t>man c'u xinabej taj,</t> <t>man quebuxlan ta che nu yok'ic.</t>", "16": "<t>Xinquic'axc'obisaj,</t> <t>xquitze'j nu wäch,</t> <t>xinquica'yej ruc' nimalaj oyowal.</t>", "17": "<pb/><t>Ajawaxel,</t> <t>c'ä ¿joropa' k'ijol</t> <t>cätakej na la rilic wa'?</t> <t>¡To'tajisaj la ri nu c'aslemal,</t> <t>ri xuwi wa' nu c'aslemal,</t> <t>pa qui chi' ri coj ri quewu'nic!</t>", "18": "<t>Quinya' maltioxinic che la</t> <t>chuwäch ri tinimit la</t> <t>ri man c'o ta cajilabal;</t> <t>¡quinya' k'ij la</t> <t>chquiwäch ri q'uialaj winak!</t>", "19": "<t>Ma ta quequicot ri nu c'ulel chwe,</t> <t>maquiyuch' qui bak'wäch</t> <t>ri man c'o ta rumal quetzelam nu wäch.</t>", "20": "<t>We winak ri'</t> <t>man cäquitzucuj ta ri jamaril,</t> <t>xane' cäquiban chomanic</t> <t>che u banic c'ax</t> <t>chque ri winak</t> <t>ri man e yacal ta ch'o'j pa ri tinimit;</t>", "21": "<t>cäquic'ababej ri qui chi' chwij,</t> <t>cäquibij c'ut:</t> <t>“¡Chiwila' ri kilom!”</t>", "22": "<pb/><t>¡Kas chwäch la c'o wi Ajawaxel!</t> <t>¡Xak mäcanaj la chi jeri'!</t> <t>¡Mänajtin la chwe!</t>", "23": "<t>Walij la,</t> <t>Ajawaxel xukuje' nu Dios, ¡c'astaj la!</t> <t>Bana' la ri suq'uilal;</t> <t>cojo ib la wuc'.</t>", "24": "<t>K'ata' la tzij panuwi',</t> <t>Ajawaxel, xukuje' nu Dios,</t> <t>jas ri u cholajil ri k'atan tzij la.</t> <t>¡Mäquitze'j c'u nu wäch!</t>", "25": "<t>Mäquichomaj xukuje' mäquibij:</t> <t>“¡Are wa' ri ka rayim!</t> <t>¡Etzeletajinak kumal!”</t>", "26": "<t>Chech'ukutaj</t> <t>rumal q'uixbal ri quequicot</t> <t>che ri nu quiäkasakil chech'ukutaj</t> <t>rumal q'uixbal ri cäquina' quib</t> <t>chi nimak qui banic chnuwäch.</t>", "27": "<pb/><t>Chequicot c'ut</t> <t>xukuje' che jajat</t> <t>cuc' rakoj tak chi'aj</t> <t>ri cäcaj quinquilo</t> <t>chiquinch'äcan amak'el;</t> <t>quibij c'u amak'el:</t> <t>“¡Ri Ajawaxel nim u k'ij,</t> <t>cäkaj c'u chuwäch</t> <t>chi utz c'o ri pataninel rech!”</t>", "28": "<t>Quincoj ri wak'</t> <t>che u k'alajisaxic ri suq'uilal la;</t> <t>¡quinya' k'ij la,</t> <t>ronojel k'ij quink'ijlan che la!</t>"}