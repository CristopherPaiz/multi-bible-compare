{"1": "<pb/><t>Ajawaxel,</t> <t>lal uxinak ulok ka panibal</t> <t>uj ch'ukum la petinak ulok</t> <t>pa conojel tak ri k'ij junab.</t>", "2": "<t>C'ä majok cheq'uiy tak ri juyub,</t> <t>c'ä majok chc'oji' ri ulew</t> <t>xukuje' ri niq'uiajsak,</t> <t>pa tak ri k'ijol ojer petinak ulok</t> <t>c'ä pa ri q'uisbal tak k'ijol,</t> <t>lal lal Dios.</t>", "3": "<t>Cäban la chi ri winak cätzelej</t> <t>pa ri puc'uc' ulew aretak cäbij la:</t> <t>“Chetzelej ri winak</t> <t>pa ri puc'uc' ulew.”</t>", "4": "<pb/><t>Kastzij,</t> <t>ri jun mil (1000) junab che la,</t> <t>are e je jacha' ri k'ij</t> <t>re iwir ri xoc'owic;</t> <t>e je jacha' quieb oxib jok'otaj</t> <t>re ri chak'ab.</t>", "5": "<t>Quebe juruj la bic ri winak</t> <t>ruc' tokinic,</t> <t>e je ta ne ri xa ta e jun ichic';</t>", "6": "<t>e je jacha' ri k'ayes ri cäpok'ic,</t> <t>cäcotz'ijanic pa ri benak k'ij c'ut</t> <t>cabuch'uyiric,</t> <t>cäcäm c'ut.</t>", "7": "<pb/><t>Kastzij,</t> <t>ri u k'ak'al ri oyowal la</t> <t>cusach ka wäch,</t> <t>¡man cäkarik ta chic jas cäkabano!</t>", "8": "<t>Ri ka mac</t> <t>xukuje' ri ketzelal e liq'uin chwäch la.</t>", "9": "<pb/><t>Kastzij,</t> <t>ri ka c'aslemal cäsach u wäch</t> <t>rumal ri oyowal la;</t> <t>ri ka junab are</t> <t>je jacha' jun uxlabic ri coc'owic.</t>", "10": "<t>E oxc'al lajuj (70)</t> <t>ri junab ri cujc'asi'c,</t> <t>ri c'o na qui chuk'ab,</t> <t>quec'asi' jumuch' junab;</t> <t>are c'u ri banoj nimal</t> <t>chi naj cac'asi' jun</t> <t>xuwi quebuc'am ulok yabal tak latz'</t> <t>xukuje' rikoj c'ax.</t> <t>Ri junab aninak queboc'owic,</t> <t>xukuje' c'u ri uj.</t>", "11": "<pb/><t>¿Jachin ta ri retamam ri u tokinic</t> <t>ri oyowal la?</t> <t>¿Jachin ta ri retamam ri c'anal la?</t>", "12": "<t>C'utu' la chkawäch</t> <t>ri tz'akatalaj cajilaxic tak ri ka k'ij,</t> <t>rech ri ka chomabal curik no'j.</t>", "13": "<pb/><t>¡Ajawaxel, tzelej la kuc'!</t> <t>¿Joropa' k'ij cäbeytaj chi na la?</t> <t>Chel c'u'x la chque</t> <t>tak we pataninelab la ri'.</t>", "14": "<t>Chujnojisaj la</t> <t>che ri lok'ok'ebal c'u'x la</t> <t>aretak cachapletaj ri k'ij,</t> <t>cujbixon c'u na ruc' quicotemal</t> <t>pa ronojel ri ka c'aslemal.</t>", "15": "<t>Chya' la q'ui junab</t> <t>re quicotemal chke</t> <t>jacha' ri qui q'uial ri junab</t> <t>re c'axc'olil</t> <t>ri e ka rikom.</t>", "16": "<t>¡Chbana' la</t> <t>chi ri e pataninel tak ech la</t> <t>xukuje' ri e quija'lil quecuinic</t> <t>cäquil ri chac la</t> <t>xukuje' ri juluwem la!</t>", "17": "<pb/><t>Chi ri rutzil ri Ajawaxel,</t> <t>ri ka Dios,</t> <t>cäc'oji' na pakawi'.</t> <t>¡Co jekeba' la Ajawaxel ri ka chac!</t> <t>¡Kas co jekeba' la, ri ka chac!</t>"}