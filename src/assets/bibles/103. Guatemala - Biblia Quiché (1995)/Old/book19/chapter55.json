{"1": "<pb/><t>Nu Dios,</t> <t>chta' la ri nu ch'awem;</t> <t>xak mäya' la can</t> <t>chi jeri' ri tok'ob</t> <t>ri quintz'onoj che la.</t>", "2": "<t>Choc la il chwe,</t> <t>chinch'abej la ulok;</t> <t>pa ri nu c'axc'olil</t> <t>quintz'onoj tok'ob che la.</t> <t>Quinbirbit</t> <t>rumal ri qui ch'abal ri c'ulel,</t> <t>ri qui rakoj tak chi'aj</t> <t>ri e banal tak etzelal.</t> <t>Qui mulin c'axc'ol chwij,</t> <t>cäquiban c'ax chwe ruc' ch'ujilal.</t>", "3": "", "4": "<pb/><t>Ri wanima', cäk'oxow cho nu c'u'x;</t> <t>ri xibriquil re ri cämical</t> <t>kajinak panuwi'.</t>", "5": "<t>Nu rikom nimalaj xibriquil;</t> <t>¡quinbirbit rumal xe'n ib!</t>", "6": "<t>Quinbij c'ut:</t> <t>“C'o ta banom wi e c'o ta nu xic'</t> <t>jacha' ri palomax;</t> <t>quinrapap ta ri',</t> <t>cuya' c'u ri' quinuxlanic.</t>", "7": "<t>Quinrapap ta ri' quinbe naj;</t> <t>quinejekel ta ri' pa ri chaki'j uwo sak.</t>", "8": "<t>Quinxiq'uin ta ri'</t> <t>quinbe ruc' aninakil</t> <t>che u ch'ukic wib</t> <t>rech man cuban ta c'ax</t> <t>ri quiakik' chwe xukuje' ri cakulja.”</t>", "9": "<pb/><t>Sacha' la qui wäch Ajawaxel,</t> <t>yuju' la ri qui ch'abal,</t> <t>man c'o ta chi jas quinwilo</t> <t>xuwi ri banoj c'ax</t> <t>xukuje' ri oyowal,</t>", "10": "<t>chi pa k'ij chi chak'ab</t> <t>caquibinibej ri tinimit.</t> <t>Etzelal</t> <t>xukuje' ch'ayanic queban pa ri tinimit:</t> <t>chuwirinak chi ri tinimit;</t>", "11": "<t>nojinak ri u xo'l tak ja che tokinic</t> <t>xukuje' subunic.</t>", "12": "<pb/><t>Man jun c'ulel ta</t> <t>ri banowinak ta c'ax chwe,</t> <t>quincuin ta c'u ri' quincuy u mac;</t> <t>mawi jun ri cäretzelaj ta nu wäch</t> <t>ri xuyac ta rib chwij,</t> <t>quincuin ta c'u ri' quinc'u' wib chuwäch.</t>", "13": "<t>¡Lal, ri lal banowinak c'ax chwe,</t> <t>ri kachil kib uc' la,</t>", "14": "<t>ri junam cakarik kib uc' la</t> <t>pa ri rachoch ri Dios</t> <t>rech cujtzijon ruc' ronojel kanima',</t> <t>ri xenwachilaj xujbin</t> <t>chquixo'l ri winak!</t>", "15": "<pb/><t>¡Chemajix ri e nu c'ulel</t> <t>rumal ri cämical!</t> <t>¡E c'asc'oj chekaj pa ri mukubal,</t> <t>nojinak c'u ri canima' che ri etzelal!</t>", "16": "<pb/><t>Ri in c'ut quinsiq'uij na ri Dios;</t> <t>ri Ajawaxel quinuto' na.</t>", "17": "<t>Quintzujun na chuwäch,</t> <t>quinok' na ak'ab, benak k'ij</t> <t>xukuje' chak'ab,</t> <t>cutatabej c'u na ri nu ch'abal.</t>", "18": "<t>Quinuto' na pa tak ri ch'o'j;</t> <t>cuchajij ri nu c'aslemal,</t> <t>pune' sibalaj e q'ui ri quewalij chwij.</t>", "19": "<pb/><t>Ri Dios ri cajawin chbe k'ij sak,</t> <t>cutatabej na ri nu ch'awem</t> <t>quebukasaj c'u na ri e nu c'ulel;</t> <t>man cäquiq'uex ta c'u ri qui no'j</t> <t>mawi cäquixe'j ta quib chuwäch ri Dios.</t>", "20": "<t>Caquiwalijisaj ri qui k'ab</t> <t>chquij ri cachil;</t> <t>man caquitz'akatisaj ta ri qui chi'nic</t> <t>chi canima' quib cuc'.</t>", "21": "<t>C'o na ri u lebebic ri qui tzij</t> <t>chuwäch ri mantequiy,</t> <t>ch'o'j c'ut ri cacaj.</t> <t>Ri qui ch'uch'ujil ri qui tzij c'o na</t> <t>chuwäch ri aseit,</t> <t>man je ta c'ut</t> <t>xa c'u e ch'ich' re ch'o'j.</t>", "22": "<pb/><t>Chaya' can ronojel ri a bis</t> <t>pa u k'ab ri Ajawaxel,</t> <t>catutok'ej c'u na;</t> <t>mawi c'u jumul cuya' be chi</t> <t>cätzak ri winak ri cäniman che.</t>", "23": "<pb/><t>Nu Dios,</t> <t>ri cämisanelab</t> <t>xukuje' ri banal tak tzij</t> <t>man naj ta quec'asi'c</t> <t>mawi cäniq'uiajir ri qui c'aslemal;</t> <t>lal caban na la chque chi quetzak bic</t> <t>chupam ri mukubal,</t> <t>ri in c'ut nu cuban nu c'u'x chij la.</t>"}