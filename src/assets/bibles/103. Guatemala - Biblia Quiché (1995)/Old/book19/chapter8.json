{"1": "<pb/><t>Ajawaxel,</t> <t>ri cätakan la pakawi',</t> <t>¡nim ri u juluwem ri bi' la</t> <t>puwi' ronojel ri uwächulew!,</t> <t>¡ri juluwem la benak c'ä je la'</t> <t>che ri caj!</t>", "2": "<t>Ruc' ri qui k'ijilanic</t> <t>ri alaj tak ac'alab,</t> <t>xukuje' ri c'ä quetunic,</t> <t>yacom la jun to'bal ib</t> <t>rumal quech ri quec'ulelan che la,</t> <t>rech cäq'uis la tzij paquiwi' ri c'ulel.</t>", "3": "<pb/><t>Aretak quinwil ri caj</t> <t>ri kas rt lal xabanow la,</t> <t>ri ic' xukuje' tak ri ch'imil</t> <t>ri xecoj la chuwäch,</t>", "4": "<t>quinchomaj:</t> <t>¿Jas cux ri winak?</t> <t>¿Jas cux ri rija'l ri winak?</t> <t>¿Jas che cänataj che la,</t> <t>xukuje' coc c'u la il che?</t>", "5": "<t>Man are ta c'u nim na u k'ij xban la</t> <t>chquiwäch ri tako'nib aj caj,</t> <t>xcoj la u corona</t> <t>xya' la juluwem che</t> <t>xukuje' nim ilic,</t>", "6": "<t>xya' la u takanic</t> <t>puwi' ronojel ri banom la,</t> <t>xya' la takanic pa u k'ab</t> <t>paquiwi' conojel ri jastak:</t>", "7": "<t>Paquiwi' ri chij,</t> <t>xukuje' ri wacax;</t> <t>paquiwi' ri juyubal tak awaj;</t>", "8": "<t>paquiwi' ri chicop ri e co qui xic',</t> <t>paquiwi' ri cär</t> <t>ri e jekel pa tak ri ja',</t> <t>xukuje' paquiwi'</t> <t>conojel ri e c'o chupam ri plo.</t>", "9": "<pb/><t>Ajawaxel, ri cätakan la pakawi',</t> <t>¡ri bi' la catakan</t> <t>puwi' ronojel ri uwächulew!</t>"}