{"1": "<pb/><t>Nu Dios,</t> <t>chinto'tajisaj la</t> <t>rech man quinkaj ta</t> <t>pa qui k'ab ri e nu c'ulel;</t> <t>maya' la chi quinquich'äc</t> <t>ri banal tak c'ax.</t>", "2": "<t>Chinto'tajisaj la rech man quinkaj ta</t> <t>pa qui k'ab ri itzel tak winak,</t> <t>chinto'tajisaj la rech man quinkaj ta</t> <t>pa qui k'ab ri cämisanelab.</t>", "3": "<t>E c'o c'u cowilaj tak achijab</t> <t>ri queyem ri jok'otaj che nu cämisaxic.</t>", "4": "<pb/><t>Ajawaxel,</t> <t>man in uxinak ta ma ta in ch'abetalic</t> <t>mawi in macuninak taj;</t> <t>man c'o ta lawaloyil nu banom,</t> <t>pune' c'u jewa',</t> <t>are' caquitij qui k'ij</t> <t>che nu kasaxic pa qui k'ab.</t> <t>¡Chc'astaj la!</t> <t>¡Saj la che nu c'ulaxic!</t> <t>¡Ca'y c'u la!</t>", "5": "<t>Lal, Ajawaxel,</t> <t>Dios ri c'o ronojel u cuinem,</t> <t>u Dios ri Israel</t> <t>c'astaj la, c'äjisaj la</t> <t>qui wäch ri quequik'ijilaj tak diosib;</t> <t>matok'obisaj la qui wäch</t> <t>we banal tak etzelal ri'.</t>", "6": "<t>Quetzelej ulok chak'ab,</t> <t>quewach'awatic e jacha' ta ne' tz'i',</t> <t>quewacatilob pa ri tinimit;</t>", "7": "<t>cäpuluw ri u pa qui chi',</t> <t>je cäquibij wa'</t> <t>cuc' tak tzij ri quesoconic:</t> <t>“¡Man c'o ta jachin ta cujtatabenic!”</t>", "8": "<pb/><t>Are c'u ri lal, Ajawaxel,</t> <t>catze'j la qui wäch;</t> <t>caq'uiak na la qui xiquin</t> <t>ri e k'ijilal tak diosib.</t>", "9": "<t>Pa k'ab la in nu ch'ukum wi wib,</t> <t>nu Dios,</t> <t>lal ri nu chuk'ab</t> <t>xukuje' ri ch'ukubal wib.</t>", "10": "<t>Ri Dios ri quinulok'ok'ej</t> <t>cäpe che nu to'ic;</t> <t>cuc'ut na chnuwäch</t> <t>aretak quech'äctaj ri e nu c'ulel.</t>", "11": "<t>Mecämisaj la</t> <t>rech quenataj che ri nu tinimit;</t> <t>chejabuj la ruc' ri cuinem la,</t> <t>chemach'irisaj c'u la.</t> <t>¡Ri Ajawaxel are' ch'ukubal kib!</t>", "12": "<pb/><t>Quemacun pa ronojel ri caquibij;</t> <t>¡chekaj c'u pa u k'ab</t> <t>ri nimal ri quec'amowic</t> <t>xukuje' quequibano ri chi'nic</t> <t>ri kas cäban na ruc' subunic!</t>", "13": "<t>¡Sacha' la qui wäch,</t> <t>sacha' la qui wäch ruc' ri oyowal la!</t> <t>¡Chq'uisa' la tzij</t> <t>paquiwi' maquitakej c'aslemal!</t> <t>¡Chetamaxok chi ri Dios</t> <t>are ajawinel pa Israel</t> <t>c'ä chuq'uisbal ri uwächulew!</t>", "14": "<t>Aretak quetzelej ulok chak'ab</t> <t>quewawatic e jacha' ta ne' tz'i',</t> <t>quewacatilob pa ri tinimit</t> <t>che u tzucuxic ri cäquitijo,</t> <t>quebewun na u mac rech</t> <t>chi man cubana' ta ri cäquiriko.</t>", "15": "", "16": "<pb/><t>Are c'u ri in,</t> <t>quinbixon na che la ak'abil;</t> <t>ruc' rakoj chi'aj</t> <t>quinya' u bixic ri lok'ok'ebal c'u'x la</t> <t>xukuje' ri cuinem la.</t> <t>Lal c'ut ri lal uxinak to'bal wib,</t> <t>nu panibal</t> <t>pa tak ri jok'otaj re rikoj c'ax.</t>", "17": "<t>Quebenbixoj bix che la, nu Dios,</t> <t>¡lal c'ut ri nu chuk'ab</t> <t>xukuje' ri ch'ukubal wib!</t> <t>lal ri Dios ri quinlok'ok'ej la.</t>"}