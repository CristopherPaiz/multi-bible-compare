{"1": "<pb/><t>¡Quintewichi'j na</t> <t>ri Ajawaxel</t> <t>ruc' ronojel ri nu c'aslibal!</t> <t>¡Sibalaj lal nim banic la,</t> <t>Ajawaxel xukuje' nu Dios!</t> <t>Atz'iakim ib la ruc' juluwem</t> <t>xukuje' nim ilic;</t>", "2": "<t>bolk'otim ib pa jun sakilal</t> <t>jacha' ta ne jun atz'iak.</t> <t>¡Lal xlic'ow la ri caj</t> <t>jacha' jun ch'ukubal!</t>", "3": "<t>¡Co xjekba' la</t> <t>ri rakan tak ri achoch la puwi' ri ja',</t> <t>chila' chicaj!</t> <t>Caban carwaj la chque ri sutz';</t> <t>¡cäbin la puwi' ri u xic' ri quiakik'!</t>", "4": "<t>Cäban tako'n la</t> <t>chque tak ri quiakik',</t> <t>e are c'u ri e rak' k'ak'</t> <t>cäban pataninel ech la chque.</t>", "5": "<pb/><t>Xcoj la ri uwächulew</t> <t>paquiwi' ri e u tac'alibal</t> <t>rech mawi jubik' quel pa ri u c'olbal.</t>", "6": "<t>Ri cholaj plo</t> <t>ch'ukuwinak u wi' ri ulew</t> <t>je ta ne jun atz'iak.</t> <t>Ri ja' quebuch'uk tak ri juyub.</t>", "7": "<t>Xyaj c'u la, xbe c'ut;</t> <t>aninak xanimajic</t> <t>aretak xuta' ri ch'abal la</t> <t>jacha' ri cakulja.</t>", "8": "<t>Xpaki' paquiwi' tak ri juyub,</t> <t>xkaj chquipam tak ri beya',</t> <t>xbe pa ri c'olbal ri c'utum la che,</t>", "9": "<t>pa ri c'ulbat ri xbij wi la che</t> <t>chi man cuxal k'atij taj,</t> <t>rech man cuch'uk ta</t> <t>chi jumul ri uwächulew.</t>", "10": "<pb/><t>Lal cätakow la ulok ri ja'</t> <t>ri quebel ulok</t> <t>pa tak ri e u q'uiyibal tak ja'</t> <t>pa tak ri nima'</t> <t>ri quebin xo'l tak ri c'ache'laj.</t>", "11": "<t>We ja' ri' cacuq'uiaj ri awaj</t> <t>ri e c'o pa tak ri juyub;</t> <t>ruc' wa' cäquesaj ri qui chaki'j chi'</t> <t>ri juyubal tak bur.</t>", "12": "<t>Ri chicop ri e c'o qui xic'</t> <t>querapap cho caj,</t> <t>chquichi' tak ri nima'</t> <t>cäquiban wi qui soc;</t> <t>¡chila' quebixon wi</t> <t>xo'l tak ri qui k'ab tak ri che'!</t>", "13": "<pb/><t>Lal ri cäja'n la ri c'ache'laj</t> <t>kas pa ri achoch la</t> <t>ri c'o ulok chicaj;</t> <t>cuc' jäb ri quetixtob ulok chicaj,</t> <t>ri cuch'akakisaj ri ulew.</t>", "14": "<t>Cäq'uiyisaj la ri quecha' ri awaj,</t> <t>xukuje' ri tico'n ri quebutic ri winak</t> <t>ri cäresaj wi ri u wa pa ri ulew,</t>", "15": "<t>ri wa ri queyo'w u chuk'ab,</t> <t>xukuje' ri u wa'l uva,</t> <t>ri cuya' quicotemal che ri u c'aslemal</t> <t>ri cubano chi cäjuluw na</t> <t>ri u palaj chuwäch ri aseit.</t>", "16": "<t>Cäresaj ri qui chaki'j chi'</t> <t>ri che' tak,</t> <t>ri ch'äcal tak te'</t> <t>ri e c'o pa ri Libano</t> <t>ri xebutic ri Ajawaxel.</t>", "17": "<t>Xo'l tak ri qui k'ab</t> <t>cäquiban wi qui soc</t> <t>ri chicop ri e c'o qui xic'</t> <t>ri e ch'utik na,</t> <t>ri siguenya quec'oji'</t> <t>puwi' tak ri chäj.</t>", "18": "<t>Ri tac'atak tak juyub</t> <t>are' qui c'olbal chque</t> <t>ri juyubal tak q'uisic',</t> <t>xo'l tak ri abaj</t> <t>cäquic'u' wi quib ri imul.</t>", "19": "<pb/><t>Xban la ri ic'</t> <t>che retaxic ri k'ijol;</t> <t>ri k'ij reta'm jampa' cuc'u' rib.</t>", "20": "<t>Cälic' la ri k'ekumalaj chak'ab,</t> <t>cäquichaplej c'u quelic ulok ri awaj</t> <t>pa tak ri c'ache'laj.</t>", "21": "<t>Ri coj quewun</t> <t>che u rikic ri qui ti';</t> <t>cäquita' che ri Dios</t> <t>chi chuya' ri cäquitijo.</t>", "22": "<t>Aretak c'u quel ulok ri k'ij,</t> <t>quetzelej pa ri qui jul.</t>", "23": "<t>C'äte ri' quel ulok ri winak</t> <t>cäbe pa ri u chac</t> <t>cachacun c'ut c'ä coc na ri ak'ab.</t>", "24": "<pb/><t>¡E joropa' ri jastak</t> <t>ri e banom la Ajawaxel!</t> <t>Conojel xeban la ruc' no'j;</t> <t>¡ri uwächulew nojinak</t> <t>che ronojel ri q'uiyisam la!</t>", "25": "<t>C'o ri plo nim u wäch</t> <t>xukuje' cäliq'uiq'uic,</t> <t>jawije' e c'o wi awaj</t> <t>ri man quebajilataj taj,</t> <t>nimak xukuje' ch'utik;</t>", "26": "<t>chla' quebin wi tak ri jucub,</t> <t>chla' c'o wi ri Lebiatan,</t> <t>xban la we nimalaj awaj ri'</t> <t>rech cäquicot chupam.</t>", "27": "<t>Conojel wa' quebeyen</t> <t>che la rech cäya' la</t> <t>ri qui wa pa ri u k'ijol.</t>", "28": "<t>Ri lal queya' la chque,</t> <t>ri e are' quequimolo;</t> <t>cäjak ri k'ab la,</t> <t>quenoj c'u ri qui pam</t> <t>che ronojel ri utz na;</t>", "29": "<t>we cac'u' ri palaj la,</t> <t>caquixe'j quib;</t> <t>we quesaj la ri cuxlab quecämic</t> <t>quebux chi jumul ulew.</t>", "30": "<t>We c'u cätak la ulok</t> <t>ri uxlab la re c'aslemal,</t> <t>queq'uiyic,</t> <t>jeri' cac'aq'uirisaj la</t> <t>ri u bantajic ri uwächulew.</t>", "31": "<t>¡Junalic ri u juluwem ri Ajawaxel!</t> <t>¡Ri Ajawaxel cäquicot</t> <t>chupam ronojel ri u chac!</t>", "32": "<t>Ri uwächulew cäyicopic</t> <t>aretak cäcäyex rumal;</t> <t>¡ri juyub cäquesaj sib</t> <t>aretak cächap rumal!</t>", "33": "<pb/><t>Joropa' k'ij ri quinc'asi'c</t> <t>xukuje' c'o nu c'aslemal,</t> <t>quebenbixoj na bix che ri Ajawaxel,</t> <t>ri nu Dios.</t>", "34": "<t>Chekaj ta ri e nu chomanic</t> <t>chuwäch ri Ajawaxel,</t> <t>xuwi c'u ruc' are'</t> <t>quinrik wi quicotemal.</t>", "35": "<t>Chsach qui wäch</t> <t>ri ajmaquib cho ri uwächulew.</t> <t>¡Militaj chquiwäch</t> <t>ri banal tak etzelal! <pb/>¡Quintewichi'j na ri Ajawaxel</t> <t>ruc' ronojel ri nu c'aslibal!</t> <t>¡Chyok u k'ij ri Ajawaxel!</t>"}