{"1": "<pb/><t>Chincolo' la, nu Dios,</t> <t>jik'em quinbano;</t>", "2": "<t>cätajin quinbik'taj</t> <t>chupam jun suk ri cäbik'onic</t> <t>man c'o ta c'u quebentac'aba' wi</t> <t>ri wakan.</t> <t>In kajinak bic c'ä chuxe' ri ja'</t> <t>quinucharchatej bic ri u tza'm ja'.</t>", "3": "<t>Xak catarin chic</t> <t>ri nu kul cumal rakoj tak chi'aj;</t> <t>cäk'oxow chi ri u pa nu kul;</t> <t>¡e k'itajinak chic ri nu bak'wäch</t> <t>che ri sibalaj reyexic ri nu Dios!</t>", "4": "<t>Ri man c'o ta rumal</t> <t>caquetzelaj nu wäch e c'o na</t> <t>ri qui q'uiyal chuwäch ri wi'aj</t> <t>ri e c'o che ri nu jolom;</t> <t>e q'uiyirinak</t> <t>ri qui banom qui c'ulel chwe</t> <t>ri man c'o ta</t> <t>jasche caquisachisaj nu wäch</t> <t>caquicoj c'u qui chuk'ab chwe</t> <t>chiquintzelej ri man welek'am taj.</t>", "5": "<pb/><t>Nu Dios, lal eta'm la</t> <t>chi sibalaj man in nimaninak taj;</t> <t>man quincuin ta quebenc'u'</t> <t>ri nu mac chwäch la.</t>", "6": "<t>Ajawaxel,</t> <t>Dios ri c'o ronojel u cuinem,</t> <t>¡mesax qui q'uixbal</t> <t>rumal ri nu chak'maquil</t> <t>ri caquicu'ba' qui c'u'x chij la!</t> <t>U Dios ri Israel,</t> <t>¡mäq'uistaj qui c'u'x u mac wech</t> <t>ri ruc' ronojel canima'</t> <t>quetzucun che la!</t>", "7": "<t>Rumal ech la e nu ch'ijom c'axc'ol;</t> <t>xnoj ri nu palaj che q'uixbal;</t>", "8": "<t>¡je ta ne ri naj ta quinpe wi</t> <t>ri ma ta etamatal nu wäch</t> <t>cumal ri kas e wachalal!</t>", "9": "<pb/><t>Quincäm che achixomanic</t> <t>che rilixic ri achoch la;</t> <t>in in kajbeninak</t> <t>ronojel ri qui yok'bal</t> <t>ri quebanow c'ax che la;</t>", "10": "<t>aretak quinok'ic</t> <t>xukuje' man quinwa ta c'ut,</t> <t>caquitze'j nu wäch;</t>", "11": "<t>we quincoj atz'iak re bis,</t> <t>conojel cäquitze'j nu wäch.</t>", "12": "<t>Quinch'ach'axic,</t> <t>e are' tak c'ut ri k'abarelab</t> <t>quinquesaj pa ri qui bix.</t>", "13": "<pb/><t>Are c'u ri in, Ajawaxel,</t> <t>quintz'onoj to'banic che la;</t> <t>¡Nu Dios, chinto' la camic!</t> <t>¡Rumal ri nimalaj lok'ok'ebal c'u'x la,</t> <t>chinch'abej la ulok!</t> <t>¡Rumal ri to'banic la amak'el,</t> <t>chincolo' la!</t>", "14": "<t>Mäya' la be</t> <t>chi quinbik'taj bic chupam ri xok'ol,</t> <t>chinesaj la pa qui k'ab</t> <t>ri cäquetzelaj nu wäch</t> <t>xukuje' pa ri choalaj tak ja',</t>", "15": "<t>¡mintzokopij la</t> <t>minujic' c'u bic ri ja'!</t> <t>Chk'atij la ri nimalaj sulc'um</t> <t>rech man quinubik' ta</t> <t>mawi chinumuk ta can chupam.</t>", "16": "<pb/><t>Ajawaxel, chinch'abej la ulok;</t> <t>¡ri lal, lal utz!</t> <t>xukuje' ¡lal nojinak</t> <t>che lok'ok'ebal c'u'x!</t> <t>Rumal ri nimalaj ch'uch'ujil la,</t> <t>chinila' la ulok;</t>", "17": "<t>¡maxutuj la</t> <t>we pataninel ech la ri'!</t> <t>¡Chinch'abej la ulok aninak</t> <t>xak c'u quieb cubij panuwi' camic!</t>", "18": "<t>K'eb la ulok wuc',</t> <t>chincolo' la;</t> <t>¡chinesaj la pa qui k'ab ri e nu c'ulel!</t>", "19": "<t>Chwäch la c'o wi ri c'ax ri nu rikom,</t> <t>ri q'uixbal xukuje' ri yok'obal;</t> <t>eta'm la jachin tak ri e nu c'ulel.</t>", "20": "<t>Ri yok'obal qui t'okopim ri wanima',</t> <t>¡in chukchubinak chic</t> <t>man c'o ta chi nu chuk'ab!</t> <t>Xak lok' nu tzucum</t> <t>jachin ta ri cucu'bisaj nu c'u'x</t> <t>xukuje' quel ta u c'u'x chwe.</t>", "21": "<t>Xquiya' c'u cämisabal</t> <t>chupam ri nu wa,</t> <t>aretak xchaki'j nu chi'</t> <t>xquiya' ch'amalaj ja' chwe.</t>", "22": "<pb/><t>¡Ri qui wa re nimak'ij</t> <t>puwi' ri qui mexa</t> <t>chux jun c'amibal chque!</t>", "23": "<t>¡Chemoyirisaj la</t> <t>chcoycot ri cakan amak'el!</t>", "24": "<t>Chkaj ri oyowal la paquiwi';</t> <t>¡ri c'anal la ri nicowinak chebukajbej!</t>", "25": "<t>Ri u kajebal chwonobax canok,</t> <t>ma ta c'u c'o jun chjeki'</t> <t>pa tak ri e u lic'om cäbal;</t>", "26": "<t>caquitakej c'u u banic c'ax</t> <t>che ri c'axc'obisam la</t> <t>cäquitze'j c'u u wäch ri u k'oxomal</t> <t>ri socom la.</t>", "27": "<t>Je tojbal quech chya' la</t> <t>jas ri c'ax ri qui banom;</t> <t>¡mäquirik ri sachbal qui mac!</t>", "28": "<t>¡Chechupu' la ri qui bi'</t> <t>chupam ri wuj re c'aslemal!</t> <t>Mätz'ibaj la ri qui bi'</t> <t>chquixo'l ri e suc'.</t>", "29": "<t>Are' c'u ri in,</t> <t>yawab xukuje' in c'axc'obinak,</t> <t>chinwalijisaj la,</t> <t>nu Dios, chincolo' la.</t>", "30": "<pb/><t>Quinya' na u k'ij ri u bi' ri Dios</t> <t>cuc' tak bix;</t> <t>quinya' na u k'ij ruc' maltioxinic,</t>", "31": "<t>sibalaj c'u cäkaj na wa'</t> <t>chuwäch ri Ajawaxel</t> <t>che u q'uexwäch we ta quinchi'j</t> <t>jun ama' wacax</t> <t>che tabal tok'ob o jun alaj ama' wacax</t> <t>ri querachilaj tak ri ruc'a'</t> <t>xukuje' tak ri rixq'uiak.</t>", "32": "<t>Aretak caquil wa' quequicot na</t> <t>ri e c'axc'obinak cuchajij na anima'</t> <t>ri canima'</t> <t>ri caquitzucuj ri Dios;</t>", "33": "<t>ri Ajawaxel quebutatabej na</t> <t>ri mebayib</t> <t>mawi cäretzelaj qui wäch</t> <t>ri e rech ri e c'o pa che'.</t>", "34": "<pb/><t>¡Ri caj chk'ijilan che ri Ajawaxel,</t> <t>ri ulew xukuje' ri plo,</t> <t>xukuje' conojel tak ri c'asc'oj</t> <t>ri e c'o tak chquipam!</t>", "35": "<t>Ri Dios cuto'tajisaj na ri Sion</t> <t>cubana' chi na qui banic</t> <t>ri e u tinimit tak ri Juda.</t> <t>Ri e calc'ual ri e pataninel tak</t> <t>rech quebechben na ri tinimit;</t> <t>chila' quejujayir wi na,</t> <t>cacanaj che quechbal;</t> <t>ri quelok'ok'en ri u bi'</t> <t>e are' ri quejeki' na chupam.</t>"}