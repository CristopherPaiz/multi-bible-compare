{"1": "<pb/><t>Chiya' maltioxinic</t> <t>che ri Ajawaxel,</t> <t>utz c'ut ri are',</t> <t>junalic c'ut ri lok'ok'ebal u c'u'x.</t>", "2": "<t>Chquibij ri e colotajinak</t> <t>rumal ri Ajawaxel,</t> <t>ri xeresaj pa u k'ab ri c'ulel,</t>", "3": "<t>ri xebumulij ri xeresaj</t> <t>chquixo'l tak ri ulew</t> <t>aj iquiak'ab, aj mox k'ab,</t> <t>aj elebal k'ij, aj kajebal k'ij.</t>", "4": "<pb/><t>Quebinicatic e sachinak</t> <t>chupam ri chaki'j uwo sak</t> <t>ri nojinak che sanyeb,</t> <t>man cäquirik ta ri be ri cäbe ta</t> <t>pa jun tinimit ri quejeki' ta wi;</t>", "5": "<t>¡c'o qui numic</t> <t>xukuje' qui chaki'j chi',</t> <t>camem cäquibano!</t>", "6": "<t>Pa ri qui bis c'ut</t> <t>xquita' ri u to'banic ri Ajawaxel,</t> <t>chupam c'ut ri qui c'axc'olil</t> <t>xquitz'onoj tok'ob che ri Ajawaxel,</t>", "7": "<t>xebuya' c'u chupam jun colomalaj be</t> <t>ri cäbe chupam jun tinimit</t> <t>ri cuya' quejeki' wi.</t>", "8": "<pb/><t>Chebiya' maltioxinic che ri Ajawaxel</t> <t>rumal ri u lok'ok'ebal c'u'x,</t> <t>¡rumal ri cuban che qui to'ic ri winak!</t>", "9": "<t>Ri are' cuchupisaj</t> <t>ri u chaki'j chi' ri cachaki'j u chi'</t> <t>cutz'ebej c'u u tzukic ri c'o pa numic.</t>", "10": "<pb/><t>E jekel</t> <t>chupam räxcanacojalaj k'ekumalil,</t> <t>e ximital rumal ri bis</t> <t>xukuje' cumal tikom tak ch'ich',</t>", "11": "<t>u mac ri qui c'ulelaxic</t> <t>ri e u takanic ri Ajawaxel,</t> <t>u mac ri retzelaxic u wäch</t> <t>ri e u chomanic ri Dios aj chicaj.</t>", "12": "<t>Ri Dios xebucoj</t> <t>chuxe' c'axalaj tak chac;</t> <t>xepajlobic,</t> <t>man c'o ta c'u jun xeto'wic.</t>", "13": "<t>Pa ri qui bis c'ut xquitz'onoj</t> <t>ri u to'banic ri Ajawaxel,</t> <t>xeresaj c'u pa ri c'ax ri xeriktaj wi;</t>", "14": "<t>xeresaj pa ri tzatzalaj k'ekumalil</t> <t>ri e c'o wi,</t> <t>xebuquir ri tikom tak ch'ich'</t> <t>ri ximibem quech.</t>", "15": "<pb/><t>Chiya' maltioxinic che ri Ajawaxel</t> <t>rumal ri lok'ok'ebal u c'u'x,</t> <t>¡rumal ri cuban che qui to'ic ri winak!</t>", "16": "<t>¡Xebuban ch'akatak</t> <t>chque tak oquibal re k'an ch'ich'!</t> <t>¡Xebuban ch'akatak chque tak ri balul</t> <t>re räx ch'ich'!</t>", "17": "<pb/><t>Ri man caquicoj ta ri qui no'j</t> <t>quirikom c'u c'ax</t> <t>rumal ri kas quetzelal xukuje' macaj,</t>", "18": "<t>ronojel ri cäquitijo</t> <t>xa cuban chi c'ax chque;</t> <t>¡e c'o chi chuchi' ri oquibal</t> <t>re ri cämical!</t>", "19": "<t>Pa ri qui bis c'ut</t> <t>xquitz'onoj ri u to'banic ri Ajawaxel,</t> <t>xeresaj c'u pa ri c'ax ri xeriktaj wi;</t>", "20": "<t>xutak ulok ri u tzij xebucunaj c'ut;</t> <t>¡xebuto'tajisaj man xebe ta</t> <t>chupam ri mukubal!</t>", "21": "<pb/><t>Chiya' maltioxinic che ri Ajawaxel</t> <t>rumal ri u lok'ok'ebal c'u'x,</t> <t>¡rumal ri cuban che qui to'ic ri winak!</t>", "22": "<t>Chebiya' tabal tak tok'ob chuwäch</t> <t>re maltioxinic,</t> <t>chebitzijoj tak ri u mayibal</t> <t>ruc' quicotemal.</t>", "23": "<pb/><t>Xebe tak ri ajc'ayib puwi' ri plo,</t> <t>quexulic quepaki' ri qui jucub</t> <t>puwi' ri plo,</t>", "24": "<t>chila' c'ut puwi' ri nimalaj plo</t> <t>xquil wi ri mayibalalaj u q'uiyisanic</t> <t>ri Ajawaxel.</t>", "25": "<t>Rumal c'ut ri u ch'abal ri Ajawaxel</t> <t>xwalij jun nimalaj quiakik'</t> <t>ri xuwalijisaj u wäch ri ja';</t>", "26": "<t>e q'uiakom c'ä cho ri caj,</t> <t>xebik'taj c'ä chuxe' ri plo;</t> <t>¡xpe c'u canima' chuwäch</t> <t>ri xak quieb cubij paquiwi'!</t>", "27": "<t>Xak que pajalob chic</t> <t>je ta ne k'abarelab;</t> <t>¡man c'o ta xupatanij ri qui nawibal!</t>", "28": "<t>Chupam c'ut ri qui c'axc'ol</t> <t>xquitz'onoj ri u to'banic ri Ajawaxel,</t> <t>xeresaj c'u pa ri c'ax ri xeriktaj wi;</t>", "29": "<t>xuq'uex ri nimalaj quiakik'</t> <t>pa musmul jäb,</t> <t>ri u wäch ri ja' xjamaric.</t>", "30": "<t>Aretak xquilo</t> <t>chi xkaj ri u wäch ri plo,</t> <t>xequicotic,</t> <t>xec'am c'u bic rumal ri Dios</t> <t>c'ä pa ri oquibal ri rayim.</t>", "31": "<pb/><t>Chiya' maltioxinic che ri Ajawaxel</t> <t>rumal ri u lok'ok'ebal c'u'x,</t> <t>¡rumal ri cuban che qui to'ic ri winak!</t>", "32": "<t>¡Chitz'onoj tok'ob che</t> <t>aretak cumulij rib ri tinimit!</t> <t>¡Chik'ijilaj aretak caquimulij quib</t> <t>ri nimak tak tatayib!</t>", "33": "<pb/><t>Ri Ajawaxel quebuq'uex tak ri nima'</t> <t>xukuje' ri e u q'uiyibal tak ja'</t> <t>pa chaki'j tak uwo sak</t> <t>xukuje' pa chaki'j tak ulew;</t>", "34": "<t>ri ulew ri cäwächinic cuq'uex</t> <t>pa rulewal atz'am</t> <t>rumal ri quetzelal ri winak</t> <t>ri e c'o chila';</t>", "35": "<t>cuq'uex ri chaki'j uwo sak pa cho,</t> <t>ri chaki'j ulew pa u q'uiyibal ja';</t>", "36": "<t>chila' quebujekeba' wi ri quenumic,</t> <t>quequiyac c'u tak qui tinimit.</t>", "37": "<t>Quequitic u wäch tak ri ulew,</t> <t>quequitic tak uva,</t> <t>quequiyac c'u q'ui u wächinic</t> <t>ri qui tico'n.</t>", "38": "<t>Ri Ajawaxel quebutewichi'j,</t> <t>quebupok'isaj,</t> <t>xukuje' quebupok'isaj ri cawaj.</t>", "39": "<t>We c'u quecämic,</t> <t>xak c'u e quieb oxib ri quecanajic</t> <t>rumal ri c'axc'olil,</t> <t>rumal ri quiäkasakil</t> <t>xukuje' ri k'oxomal.</t>", "40": "<t>Ri Dios cäretzelaj qui wäch</t> <t>ri e banal tak c'ax,</t> <t>quebusachisaj</t> <t>chquipam tak ri chaki'j tak uwo sak</t> <t>jawije' man c'o ta wi be.</t>", "41": "<t>Ri Dios queresaj ri mebayib</t> <t>pa ri qui bis;</t> <t>¡quebuq'uiyirisaj ri cachalaxic</t> <t>jacha' ri chij!</t>", "42": "<t>Aretak cäquil wa' ri winak</t> <t>ri utz canima',</t> <t>quequicot na,</t> <t>are c'u ri e banal tak etzelal</t> <t>cäquitz'apij na u pa qui chi'.</t>", "43": "<pb/><t>Jachin ri c'o u no'j,</t> <t>chucojo' retal wa' chuch'obo'</t> <t>c'u ri lok'ok'ebal u c'u'x ri Ajawaxel.</t>"}