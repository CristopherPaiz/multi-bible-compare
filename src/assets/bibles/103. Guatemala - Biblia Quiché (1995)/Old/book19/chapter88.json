{"1": "<pb/><t>Ajawaxel, nu Dios</t> <t>xukuje' nu Colonel,</t> <t>chi pa k'ij chi chak'ab</t> <t>quintz'onoj ri to'banic la,</t>", "2": "<t>c'amowaj la ri nu ch'awem,</t> <t>choc la il che ri nu bochi'nic.</t>", "3": "<pb/><t>Sibalaj nim ri c'ax ri kajinak panuwi',</t> <t>chi in c'o chi chunakaj ri cämical;</t>", "4": "<t>“¡cuya' chic quinajilax</t> <t>chquixo'l ri cäminakib,</t> <t>man c'o ta chi c'u nu chuk'ab c'olic!”</t>", "5": "<pb/><t>In wonobam can chquixo'l cäminakib;</t> <t>in junam cuc' ri cäminakib pa ri ch'o'j,</t> <t>ri e muktal chic;</t> <t>jacha' ri e qui tzakom ri ch'ukubal uc' la,</t> <t>ri man quenataj ta chi che la.</t>", "6": "<t>In q'uiakom la bic c'ä chupam ri jul,</t> <t>pa k'ekumalaj tak c'olbal</t> <t>ri naj qui pam.</t>", "7": "<t>Kasan la ri oyowal la panuwi',</t> <t>¡in kasan la chquixe' tak ri calal</t> <t>tak ri e rekbla' la!</t>", "8": "<pb/><t>Banom la chi xinquiya' can</t> <t>tak ri e wachil;</t> <t>banom la chi man cäquicuy ta</t> <t>chi nu mac.</t> <t>¡In junam ruc' jun ajpache'</t> <t>ri man cäcuin taj quel bic!</t>", "9": "<t>Rumal ri sibalaj ok'ej</t> <t>cätajin quincanaj moy;</t> <t>¡ronojel k'ij</t> <t>quintz'onoj tok'ob che la, Ajawaxel,</t> <t>quebenwalijisaj ri nu k'ab che la!</t>", "10": "<t>¿La quebeban ta c'u la mayibal</t> <t>cumal ri cäminakib?</t> <t>¿La quecuin ta puch ri cäminakib</t> <t>caquiya' maltioxinic che la?</t>", "11": "<t>¿La cätzijox ta</t> <t>chi c'u ri kastzij la</t> <t>xukuje' ri lok'ok'ebal c'u'x la</t> <t>pa ri mukubal,</t> <t>chupam ri ajawibal re ri cämical?</t>", "12": "<t>Pa ri qui mu'jal ri cämical,</t> <t>jawije' ri casach wi u tza'm ronojel,</t> <t>¿la c'o ta lo jachin</t> <t>cäyo'w u k'ij ri jicomal la</t> <t>xukuje' tak ri mayibal la?</t>", "13": "<pb/><t>Are' c'u ri in,</t> <t>Ajawaxel,</t> <t>quintz'onoj tok'ob che la;</t> <t>ak'abil quinpakba'</t> <t>ri nu ch'awem chwäch la.</t>", "14": "<t>¿Jasche quetzelaj la nu wäch,</t> <t>Ajawaxel?</t> <t>¿Jasche cäc'u' ib la chnuwäch?</t>", "15": "<t>Pa ri nu c'ojolal ulok nu rikom c'ax,</t> <t>in c'olinak ulok chunakaj ri cämical</t> <t>e nu coch'om xibibal tak jastak</t> <t>ri takom la ulok chwij,</t> <t>man quinch'ij ta chi c'ut.</t>", "16": "<t>Ri xibibalalaj c'anal la</t> <t>oc'owinak panuwi',</t> <t>in u ch'äcom c'ut;</t>", "17": "<t>sutim wij cumal conojel tak ri k'ij</t> <t>jacha' bik'onel ja.</t>", "18": "<t>E najtajisam la ri e wachil chwe</t> <t>xukuje' tak ri quincachilaj,</t> <t>are c'u ri camic</t> <t>xuwi junam wachil ri k'ekumalil.</t>"}