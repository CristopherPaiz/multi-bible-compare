{"1": "<pb/><t>¡Chyo'k u k'ij</t> <t>ri Ajawaxel! <pb/>Chiya' u k'ij ri u bi' ri Ajawaxel;</t> <t>chiya' u k'ij ix, ri ix pataninel rech,</t>", "2": "<t>ri ix c'o chupam ri rachoch</t> <t>ri Ajawaxel,</t> <t>cho tak ri uwo ja</t> <t>rech ri rachoch ri ka Dios.</t>", "3": "<t>Chiya' u k'ij ri Ajawaxel,</t> <t>utz c'u ri are';</t> <t>chebibixoj bix che ri u bi',</t> <t>nim c'ut ri rutzil.</t>", "4": "<t>Xucha' c'u ri Jacob, ri Israel,</t> <t>rech cux kas u k'inomal pa rech wi.</t>", "5": "<pb/><t>In kas weta'm chi ri Ajawaxel,</t> <t>ri ka Dios, nim na</t> <t>chquiwäch conojel ri diosib.</t>", "6": "<t>Ri Ajawaxel cuban ronojel ri caraj,</t> <t>xak junam pa ri caj</t> <t>xukuje' cho ri uwächulew,</t> <t>xak junam pa ri plo</t> <t>xukuje' pa conojel tak ri siwan.</t>", "7": "<t>Cuwalijisaj sutz'</t> <t>chutza'm ri uwächulew,</t> <t>cuban ri caypa'</t> <t>che u c'utic chi cäpe ri jäb,</t> <t>cäresaj ulok ri quiakik'</t> <t>pa ri u c'olbal.</t>", "8": "<t>Are' ri xesocow che cämical</t> <t>ri nabeal</t> <t>ri c'o pa jun ja winak pa Ejipt,</t> <t>xukuje' ri e nabe tak cal ri cawaj.</t>", "9": "<t>Kas pa u niq'uiajil ri Ejipt,</t> <t>xebutak wi ulok etal ri e mayibal</t> <t>puwi' ri ajawinel ri paraon</t> <t>xukuje' ri e rach k'atal tak tzij.</t>", "10": "<t>E q'ui nimak tak tinimit</t> <t>xebusoc ruc' cämical;</t> <t>xresaj ri qui c'aslemal ri ajawinelab</t> <t>ri c'o qui cuinem:</t>", "11": "<t>Ri Sehon, cajawinel ri aj amoreyib;</t> <t>ri Og, cajawinel ri Basan,</t> <t>xukuje' conojel ri ajawinelab re Canaan;</t>", "12": "<t>are c'u ri culew</t> <t>tak we ajawinelab ri',</t> <t>xebuya' che rechbal ri Israel</t> <t>ri u tinimit.</t>", "13": "<pb/><t>Ajawaxel,</t> <t>ri bi' la re chbe k'ij sak;</t> <t>amak'el cänataxic.</t>", "14": "<t>Ri Ajawaxel cuban suq'uil</t> <t>che ri u tinimit;</t> <t>quel u c'u'x</t> <t>chque ri pataninel tak rech.</t>", "15": "<t>Ri e qui diosib ri winak</t> <t>xa e re k'an puak xukuje' e re sak puak,</t> <t>jastak ri quequiban ri winak</t> <t>cuc' ri qui k'ab.</t>", "16": "<t>C'o qui chi',</t> <t>man c'u quecuin ta quech'awic;</t> <t>c'o qui bak'wäch,</t> <t>man c'u quecuin ta queca'yic;</t>", "17": "<t>c'o qui xiquin,</t> <t>man c'u quecuin ta quetatabenic;</t> <t>¡man xuwi ta wa',</t> <t>mawi ne c'o qui c'aslemal!</t>", "18": "<t>Ri xebanowic</t> <t>xak e junam cuc' we diosib ri'</t> <t>xukuje' ri quecojon chque.</t>", "19": "<t>Aj israelib,</t> <t>chitewichi'j ri Ajawaxel;</t> <t>e cojol tabal tak tok'ob</t> <t>chitewichi'j ri Ajawaxel;</t>", "20": "<t>aj levitib, chitewichi'j ri Ajawaxel;</t> <t>ix ri nim quiwil wi ri Ajawaxel,</t> <t>chitewichi'j.</t>", "21": "<t>¡Tewichital ri Ajawaxel pa Sion,</t> <t>ri jekel pa Jerusalen!</t> <t>¡Chyo'k u k'ij ri Ajawaxel!</t>"}