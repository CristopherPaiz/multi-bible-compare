{"1": "<pb/><t>Nu Dios,</t> <t>chel c'u'x la chwe,</t> <t>e c'o winak ri e walijinak chwij;</t> <t>amak'el cäquimulij quib chwij,</t> <t>cäquiban c'ax chwe.</t>", "2": "<t>Ri e nu c'ulel amak'el</t> <t>cäquitzucuj u banic c'ax chwe;</t> <t>e q'ui ri cäquimulij quib chwij</t> <t>ruc' nimarisan ib.</t>", "3": "<pb/><t>Aretak quinxe'j wib,</t> <t>quincu'ba' nu c'u'x chij la.</t>", "4": "<t>Quincu'ba' nu c'u'x chrij ri Dios,</t> <t>quinya' u k'ij ri u tzij;</t> <t>quincu'ba' nu c'u'x chrij ri Dios,</t> <t>man quinxe'j ta c'u wib.</t> <t>¿Jas ta ri cäcuin ri winak cuban chwe?</t>", "5": "<pb/><t>Amak'el c'ax quech'aw chwe;</t> <t>xuwi cäquichomaj u banic c'ax chwe.</t>", "6": "<t>Cäquic'u' la' tak quib jeri'</t> <t>xukuje' jela' cäquiterenej</t> <t>ri e u xo'l tak wakan</t> <t>xak queyem jampa' quecuin</t> <t>che nu cämisaxic.</t>", "7": "<pb/><t>¿La ma ta c'u lo caquikajbej na</t> <t>ri quetzelal?</t> <t>Nu Dios,</t> <t>chemach'irisaj la ri tinimit</t> <t>ruc' ri oyowal la.</t>", "8": "<t>Lal ajilam la ri wanimajic;</t> <t>lal quemol la</t> <t>ri e u wa'l tak nu wäch chquijujunal.</t> <t>¿La ma ta e tz'ibam la</t> <t>chupam ri wuj la?</t>", "9": "<t>Ri e nu c'ulel quebanimaj na</t> <t>aretak quintz'onoj ri to'banic la.</t> <t>In kas weta'm chi ri Dios</t> <t>c'o che nu to'ic.</t>", "10": "<pb/><t>Quincu'ba' nu c'u'x chrij ri Dios,</t> <t>quinya' c'u u k'ij ri u tzij;</t> <t>quincu'ba' nu c'u'x chrij ri Ajawaxel,</t> <t>quinya' c'u u k'ij ri u tzij;</t>", "11": "<t>quincu'ba' nu c'u'x chrij ri Dios,</t> <t>man quinxe'j ta c'u wib.</t> <t>¿Jas ta ri cäcuin ri winak</t> <t>cuban ta chwe?</t>", "12": "<pb/><t>Ri chi'nic ri xebenchi'j</t> <t>che la nu Dios,</t> <t>quebentz'akatisaj cuc' tak bix.</t>", "13": "<t>Rumal rech chi xinesaj la</t> <t>pa u k'ab ri cämical,</t> <t>rumal rech chi xinto'tajisaj la</t> <t>rech man quintzak ta,</t> <t>rech quinbin pa ri u sakil ri c'aslemal,</t> <t>chuwäch ri Dios.</t>"}