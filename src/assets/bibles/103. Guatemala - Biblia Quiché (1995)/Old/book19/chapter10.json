{"1": "<pb/><t><f>[3]</f>Ajawaxel,</t> <t>¿Jasche sibalaj naj</t> <t>lal c'o wi?</t> <t>¿Jasche cac'u' ib la</t> <t>pa tak ri k'ij re c'axc'olil?</t>", "2": "<t>Ri banal etzelal,</t> <t>ruc' nimarisan ib ch'ujirinak</t> <t>cuban c'ax che ri meba';</t> <t>pa ri c'amibal c'ut ri u cojom</t> <t>cäkaj wi na.</t>", "3": "<t>Ri banal etzelal cunimarisaj u k'ij</t> <t>pa tak ri kas u rayinic;</t> <t>ri quiäk rayinel cac'okonic cäretzelaj</t> <t>u wäch ri Ajawaxel.</t>", "4": "<t>Ri e banal tak nimal caquibij:</t> <t>“Man c'o ta Dios.</t> <t>Man c'o ta jachin ta</t> <t>cäto'w chwe jas quinbano.”</t> <t>Are u chomanic wa' amak'el.</t>", "5": "<pb/><t>Ronojel ri cubano</t> <t>amak'el utz quel chuwäch.</t> <t>Ri chomanic la naj e c'o wi che,</t> <t>naj chque ri u bak'wäch,</t> <t>cutze'j qui wäch ri e u c'ulel.</t>", "6": "<t>Cuchomaj chi man c'o ta</t> <t>jun cäch'äcan puwi',</t> <t>chi mawi jubik' curik ta c'ax.</t>", "7": "<t>Nojinak ri u pa u chi'</t> <t>chque tak c'okonic,</t> <t>chque banoj tak tzij</t> <t>xukuje' chque tak yok'onic;</t> <t>ri e u tzij quequic'u' il patan</t> <t>xukuje' etzelal.</t>", "8": "<t>Cäc'ac'alen chquinakaj</t> <t>ri alaj tak tinimit,</t> <t>chic'uyal cucämisaj</t> <t>ri man c'o ta u mac.</t> <t>Man quel ta ri u bak'wäch</t> <t>chrij ri man cäcuin taj cuto' rib:</t>", "9": "<t>Je ta ne jas jun coj pa ri u pec,</t> <t>chupam ri c'ubal rib</t> <t>caralwächij ulok ri meba',</t> <t>xak reyem jampa' cäkaj pa u k'ab,</t> <t>aretak cäkaj pa u k'ab cujuruj</t> <t>pa ri u putzcuyibal.</t>", "10": "<t>Cäjupic, cuc'ololej rib,</t> <t>quekaj c'u pa u k'ab</t> <t>ri man quecuin taj cäquito' quib.</t>", "11": "<pb/><t>Ri banal etzelal cuchomaj</t> <t>chi cäsach pa u jolom ri Dios,</t> <t>chi cuch'uk ri u palaj</t> <t>chi mawi jubik' c'o cärilo.</t>", "12": "<t>¡Walij la Ajawaxel,</t> <t>walijisaj ri k'ab la!</t> <t>Ri quebisonic mesach pa jolom la.</t>", "13": "<t>Nu Dios,</t> <t>¿jasche quetze'n ri banal tak etzelal,</t> <t>cäquichomaj chi man cata' ta chque</t> <t>jas ri qui banom?</t>", "14": "<t>Lal ilom la ri c'ax ri cäquiban</t> <t>ruc' ri quetzelal;</t> <t>¡ilom la,</t> <t>cäya' c'u na la rajil u q'uexel chque!</t> <t>Uc' la cäquito' wi quib</t> <t>ri man c'o ta queto'wic;</t> <t>lal ri to'l quech ri minorib.</t>", "15": "<t>¡K'ajisaj la ri qui k'ab</t> <t>ri e banal tak etzelal!</t> <t>Ta' la chque ri etzelal ri qui banom</t> <t>c'ä man c'o ta chcanajic</t> <t>ri ma ta chquik'alajisaj.</t>", "16": "<pb/><t>Ri Ajawaxel</t> <t>are Ajawinel chbe k'ij sak;</t> <t>ri e k'ijilal tak diosib</t> <t>quebesax na bic chupam ri rulew.</t>", "17": "<t>Ajawaxel,</t> <t>lal cata' la ri qui ch'awem</t> <t>ri e mach'alic,</t> <t>cäya' la qui chuk'ab</t> <t>xukuje' coc la il chque.</t>", "18": "<t>Bana' la ri suq'uilal che ri minor</t> <t>xukuje' ri u rikom c'ax:</t> <t>¡ri winak, ri xa ulew banbem rech,</t> <t>mutic chi c'u jumul xe'n ib!</t>"}