{"1": "<pb/><t>Ri Ajawaxel,</t> <t>ri qui Dios ri c'o quekle'n,</t> <t>ch'awinak;</t> <t>e u siq'uim conojel ri winak</t> <t>ri e c'o cho ri uwächulew,</t> <t>ri e c'o pa elebal k'ij,</t> <t>ri e c'o pa ri u kajebal k'ij.</t>", "2": "<t>Ri Dios cächuplin ulok pa ri Sion,</t> <t>ri tinimit ri sibalaj tz'akat</t> <t>ri u je'lal.</t>", "3": "<t>Ri ka Dios cäpetic,</t> <t>man xak ta c'u chi jeri':</t> <t>nabejinak jun k'ak'</t> <t>chuwäch ri cäsachan wächaj;</t> <t>terenetal rumal jun xibibalalaj cakulja.</t>", "4": "<t>Kas chicaj ri Dios,</t> <t>cusiq'uij ri caj xukuje' ri ulew</t> <t>che rilic ri k'atan tzij</t> <t>puwi' ri u tinimit:</t>", "5": "<pb/><t>“Chebimulij ri e jic wuc',</t> <t>ri qui banom jun c'ulwächinic wuc'</t> <t>che u chi'xic jun tabal tok'ob chwe.”</t>", "6": "<t>Ri caj cuk'alajisaj chi ri Dios</t> <t>are' jun suc'alaj k'atal tzij.</t>", "7": "<t>“¡Chatampe', nu tinimit, Israel;</t> <t>quebenya' ri jastak chisak chawäch!</t> <t>¡In Dios, ri a Dios!</t>", "8": "<t>Man c'o ta quinbij chawe</t> <t>chque tak ri e tabal tak tok'ob,</t> <t>xukuje' ri e tabal tak tok'ob</t> <t>ri quechajirisaxic,</t> <t>ri amak'el quebachi'j chwe.</t>", "9": "<t>Man quebenta' ta</t> <t>alaj ama'ib tak wacax chawe</t> <t>ri e c'o chquixo'l ri a wacax</t> <t>mawi ama'ib tak q'uisic</t> <t>ri e c'o chquixo'l tak ri a q'uisic',</t>", "10": "<t>e wech c'u in</t> <t>conojel ri juyubal tak awaj;</t> <t>xukuje' tak ri awaj</t> <t>ri e c'o pa tak ri juyub;</t>", "11": "<t>e wech ri chicop ri c'o qui xic'</t> <t>ri e c'o pa tak c'ache'laj</t> <t>xukuje' conojel ri quechirnaj</t> <t>pa tak ri juyub.</t>", "12": "<t>We ta quinnumic,</t> <t>man quinbij ta na ri' chawe,</t> <t>wech c'ut ri uwächulew,</t> <t>xukuje' ronojel ri c'o chuwäch.</t>", "13": "<t>¿La quiti'jal ta</t> <t>puch ama'ib tak wäcax</t> <t>quintzukbej ta wi wib,</t> <t>o quinwuq'uiaj ta</t> <t>qui quiq'uel ama'ib tak q'uisic'?</t>", "14": "<t>¡Ri a sipanic chux maltioxibal</t> <t>che ri Dios;</t> <t>chebatz'akatisaj</t> <t>che ri Dios aj chicaj ri e a chi'nic!</t>", "15": "<t>Chinasiq'uij aretak at c'o</t> <t>chupam ri c'axc'olil;</t> <t>in catinwesaj na</t> <t>chupam ri c'axc'olil,</t> <t>ri at c'ut caya' na nu k'ij.</t>", "16": "<pb/><t>Che c'u ri banal etzelal</t> <t>ri Dios cubij che:</t> <t>¿Jas ta ri awe at</t> <t>che chi quebanataj</t> <t>tak ri e nu pixab</t> <t>o canataj ri nu c'ulwächinic?</t>", "17": "<t>We man cäkaj chawäch chi catinjic'o</t> <t>mawi nim quebawil wi</t> <t>tak ri e nu tzij.</t>", "18": "<t>Ri eläk'om cac'ulaj</t> <t>ruc' ronojel awanima';</t> <t>¡cajunamaj awib</t> <t>cuc' tak winak ri quekaj pa mac</t> <t>cuc' niq'uiaj winak chic!</t>", "19": "<t>Che ri lawaloyil</t> <t>xukuje' che qui banic tak tzij</t> <t>quetzokopitaj ri awak'</t> <t>xukuje' ri e a chi'.</t>", "20": "<t>Cayac jalum k'abam</t> <t>chrij ri awachalal;</t> <t>¡c'ax catch'aw che ri awachalal!</t>", "21": "<t>Ronojel wa' a banom,</t> <t>man c'o ta c'u jas nu bim chawe;</t> <t>xachomaj chi in junamatal awuc'.</t> <t>Quinq'uiak c'u na ri a mac chapalaj,</t> <t>¡quinya' na ri tojbal awe jas ri takalic!</t>", "22": "<pb/><t>Kas chich'obo' wa',</t> <t>ix ri sachinak ri Dios pa i jolom,</t> <t>minchaplej ne i muchic</t> <t>ri ma ta c'u c'o jachin quixesan</t> <t>pa nu k'ab:</t>", "23": "<t>Ri cuchi'j ri u maltioxinic chwe,</t> <t>cunimarisaj nu k'ij.</t> <t>¡In quinto'tajisaj ri cäjeki'</t> <t>pa ri nu be!”</t>"}