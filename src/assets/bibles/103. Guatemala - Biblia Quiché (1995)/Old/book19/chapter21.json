{"1": "<pb/><t>Ajawaxel,</t> <t>ri ajawinel cäquicotic</t> <t>rumal rech chi yo'm la u chuk'ab;</t> <t>sibalaj cäquicotic</t> <t>rumal rech chi yo'm la ch'äcanic che.</t>", "2": "<t>Yo'm la che ronojel ri u rayibal;</t> <t>man xxu'yaj ta la</t> <t>ronojel ri u tz'onon che la.</t>", "3": "<t>Xc'amowaj la</t> <t>cuc' nimak tak tewichibal,</t> <t>xcoj la jun corona re k'an puak</t> <t>che ri u jolom.</t>", "4": "<t>Xuta' c'aslemal che la,</t> <t>xya' c'u la juyukaj c'aslemal</t> <t>che ri beytajel.</t>", "5": "<t>Rumal ri to'banic la, nim ri u cuinem;</t> <t>yo'm la u k'ij, nim c'u u banic.</t>", "6": "<t>Tewichi'm la chbe k'ij sak;</t> <t>nojisam la che quicotemal</t> <t>rumal ri c'olem la ruc'.</t>", "7": "<pb/><t>Lal, nimalaj ajawinel,</t> <t>mawi jubik' catzakmaj la,</t> <t>cuban c'u c'u'x la chrij ri Ajawaxel;</t> <t>¡cuban c'u'x la</t> <t>chrij ri lok'ok'ebal u c'u'x ri Dios</t> <t>ri c'o pa ri caj!</t>", "8": "<t>Ri chuk'ab la quebuch'äc</t> <t>conojel ri qui banom qui c'ulel che la;</t> <t>ri wiquiak'ab la quebuch'äc na</t> <t>conojel ri cäquetzelaj wäch la;</t>", "9": "<t>queq'uiak na la</t> <t>pa jun jorno ri cänicowic</t> <t>aretak cäpe la che u k'atic tzij.</t> <t>Ri Ajawaxel pa ri royowal,</t> <t>cusach na qui wäch</t> <t>ruc' jun k'ak' ri cächajirisanic.</t>", "10": "<t>Cäsach na la qui wäch</t> <t>cho ri uwächulew chquixo'l ri winak</t> <t>ri e calc'ual xukuje' ri e quija'lil.</t>", "11": "<t>Pune' cäcaj cäquiban c'ax che la</t> <t>cäquichomaj u yaquic quib chij la,</t> <t>man c'o ta jas quecuin che u banic.</t>", "12": "<t>Quebokataj c'u na la bic;</t> <t>queq'uiak na la</t> <t>rumal ri q'uiakbal ch'ab la.</t>", "13": "<pb/><t>¡Walij la ruc' ri cuinem la,</t> <t>Ajawaxel!</t> <t>¡Cäkoc'owisaj cuc' tak bix</t> <t>ri e ch'äcanic tak la!</t>"}