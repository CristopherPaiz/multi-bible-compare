{"1": "<pb/><t>Ajawaxel,</t> <t>wajawinel</t> <t>xukuje' nu Dios,</t> <t>chetatabej tak la ri e nu tzij</t> <t>choc la il</t> <t>chque tak ri e nu ch'ikowem,</t> <t>chetatabej la ri e nu bochi'nic,</t> <t>che c'u la quinpakba' wi ri nu ch'awem.</t>", "2": "", "3": "<t>Ak'abibal tatabej la ri nu ch'abal;</t> <t>sibalaj ak'abibal</t> <t>quinya' ri nu rajawaxic chwäch la,</t> <t>quinweyej c'ut ri catzelej la</t> <t>u bixic chwe.</t>", "4": "<t>Ri lal man lal ta</t> <t>jun Dios ri caquicot ta la</t> <t>chupam ri lawaloyil;</t> <t>ri banal tak etzelal</t> <t>man quecuin ta quejeki' ta chixucut la,</t>", "5": "<t>mawi c'o ta c'olbal chwäch la</t> <t>chque ri e banal tak nimal.</t> <t>Lal quetzelaj la qui wäch</t> <t>ri banal tak etzelal,</t>", "6": "<t>cäsachisaj la qui wäch</t> <t>ri banal tak tzij,</t> <t>man quec'ulaj ta la</t> <t>ri subunelab ta winak</t> <t>xukuje' ri cämisanelab.</t>", "7": "<t>Are c'u ri in</t> <t>rumal ri nimalaj lok'ok'ebal c'u'x la,</t> <t>quincuinic quinoc chupam ri achoch la;</t> <t>quincuinic quink'ijilan che la</t> <t>ruc' nim ilic la quinca'y c'u apan</t> <t>che ri tastalicalaj achoch la.</t>", "8": "<pb/><t>Ajawaxel,</t> <t>qui mac quech</t> <t>ri qui banom qui c'ulel chwe</t> <t>c'ama' la nu be</t> <t>chupam ri suq'uilal,</t> <t>chinc'ama' la bic chupam ri utzalaj be.</t>", "9": "<t>Ri e are'</t> <t>mawi jumul jicom ta ri quech'awic;</t> <t>¡e chuwirinak chquipam!</t> <t>Ri u pa qui kul</t> <t>junam ruc' jun mukbal ri jaktalic;</t> <t>¡ri cak' banal tzij!</t>", "10": "<t>¡C'äjisaj la qui wäch nu Dios!</t> <t>¡Chbana' la chi man utz ta quel</t> <t>ri itzel tak qui chomanic!</t> <t>Chexutuj la</t> <t>rumal ri q'uialaj tak qui mac,</t> <t>rumal rech chi</t> <t>quiwalijisam quib chij la.</t>", "11": "<t>Chequicot ri cäquitzucuj</t> <t>ri u ch'ukic quib uc' la;</t> <t>amak'el chebixon rumal quicotemal</t> <t>rumal rech chi lal quechajin la.</t> <t>Ri quelok'ok'en che la</t> <t>quequicot rumal ech la,</t>", "12": "<t>are c'u ri lal Ajawaxel,</t> <t>catewichi'j la ri jic;</t> <t>ri utzil la casutij rij</t> <t>jacha' jun quetequic ch'ich'.</t>"}