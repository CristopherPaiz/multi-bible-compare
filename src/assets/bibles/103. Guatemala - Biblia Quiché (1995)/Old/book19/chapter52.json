{"1": "<pb/><t>¿Jasche caban nimal</t> <t>chupam ri awetzelal</t> <t>at ri c'o a chuk'ab?</t> <t>¡Ri u lok'ok'ebal c'u'x ri Dios</t> <t>xak jewi'!</t>", "2": "<t>Xuwi cachomaj u banic ri c'ax;</t> <t>ri awak' are jun banal c'ax</t> <t>junam ruc' jun cuchilo ri c'o u ware.</t>", "3": "<t>Are utz cawil ri man utz taj</t> <t>che u q'uexwäch ri utzil,</t> <t>are utz cawil ri banoj tzij</t> <t>che u q'uexwäch ri kastzij.</t>", "4": "<pb/><t>Ri subunelalaj ak'aj,</t> <t>e are quekaj ri tzij</t> <t>chuwäch ri quesachan wächaj;</t>", "5": "<t>ri Dios</t> <t>xukuje' cusach na a wäch chbe k'ij sak:</t> <t>catuc'amo,</t> <t>catresaj bic pa ri awachoch,</t> <t>catucämisaj na.</t>", "6": "<pb/><t>Ri queniman che ri Dios cäquil na wa',</t> <t>cäquixe'j c'u na quib,</t> <t>cäquitze'j c'u na u wäch we achi ri',</t> <t>je caquibij wa':</t>", "7": "<t>“Chiwilampe' ri man cutzucuj ta</t> <t>u to'ic rib ruc' ri Dios;</t> <t>ri cucu'ba' u c'u'x chrij</t> <t>ri nimak tak u k'inomal</t> <t>ri cutakej u banic ri etzelal.”</t>", "8": "<t>Are c'u ri in in junam</t> <t>ruc' juwi' aseitun räx</t> <t>chupam ri rachoch ri Dios;</t> <t>¡amak'el quincu'ba' na nu c'u'x</t> <t>chrij ri lok'ok'ebal u c'u'x!</t>", "9": "<t>Nu Dios,</t> <t>amak'el quinya' maltioxinic che la</t> <t>rumal ri banom la;</t> <t>quineyen che la</t> <t>chquiwäch ri e jic uc' la,</t> <t>rumal rech chi lal utz.</t>"}