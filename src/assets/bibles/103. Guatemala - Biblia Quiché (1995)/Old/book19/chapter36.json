{"1": "<pb/><t>Ri etzelal</t> <t>cuch'abej ri banal etzelal</t> <t>chupam ri ranima'.</t> <t>Mawi jubik' c'ul ta pa u jolom</t> <t>chi rajawaxic cuxe'j rib</t> <t>chuwäch ri Dios.</t>", "2": "<t>Cuna' rib chi takal</t> <t>che chi cäya' u k'ij,</t> <t>are' c'u pa u c'u'x</t> <t>chi man etzelal ta ri cubano.</t>", "3": "<t>Itzel tzij u pa u chi'</t> <t>xukuje' banal tzij,</t> <t>xmoxir ri u jolom, man cuban ta chi utzil.</t>", "4": "<t>K'oyol pa ri u ch'at</t> <t>cuchomaj u banic ri man utz taj;</t> <t>sibalaj benak ranima'</t> <t>che u takexic ri itzelalaj u be</t> <t>man cäraj taj</t> <t>cuya' can u banic ri etzelal.</t>", "5": "<pb/><t>Are c'u ri lok'ok'ebal c'u'x la,</t> <t>Ajawaxel,</t> <t>copan c'ä chicaj;</t> <t>ri jicomal la curika' ri räxalaj caj.</t>", "6": "<t>Ri suq'uil la</t> <t>cajunamataj cuc' ri nimak tak juyub,</t> <t>ri takanic la</t> <t>junam ruc' ri nimalaj plo ri naj u pam.</t> <t>Ajawaxel,</t> <t>quechajij la ri winak xukuje' ri awaj.</t>", "7": "<t>¡Sibalaj mayibal</t> <t>ri lok'ok'ebal c'u'x la,</t> <t>nu Dios!</t> <t>Ri winak cäquitzucuj u ch'ukic quib</t> <t>chuxe' ri xic' la.</t>", "8": "<t>Kas quenoj rumal ri wa ri telechi'm</t> <t>pa ri achoch la;</t> <t>ri lal cäya' la</t> <t>jun je'licalaj nima' che cuq'uia',</t>", "9": "<t>uc' la c'o wi ri u q'uiyibal ja'</t> <t>re c'aslemal chupam c'ut ri chäj la</t> <t>cäkil wi ri chäj.</t>", "10": "<pb/><t>Chya' la amak'el</t> <t>ri lok'ok'ebal c'u'x la</t> <t>xukuje' ri suq'uilal la</t> <t>chque ri queta'm wäch la,</t> <t>chque ri man quieb ta qui c'u'x.</t>", "11": "<t>Mäya' la be</t> <t>chi chinquixak'alej ri banal tak nimal</t> <t>mawi chinquiyacaya' ri banal tak etzelal.</t>", "12": "<t>Chquila' jas qui kajic</t> <t>ri banal tak etzelal,</t> <t>¡quekajic, rech man quewalij ta chic!</t>"}