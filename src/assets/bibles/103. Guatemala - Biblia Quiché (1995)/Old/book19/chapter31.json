{"1": "<pb/><t>Ajawaxel,</t> <t>uc' la quintzucuj wi to'banic;</t> <t>mawi jubik' mesaj la nu q'uixbal.</t> <t>Chincolo' la, suc'alaj Dios.</t>", "2": "<t>Choc la il che nu tatabexic;</t> <t>¡cojo la aninakil,</t> <t>chinto'tajisaj la chanim!</t> <t>¡Chux la nu nimalaj abaj</t> <t>ri quinch'uk wi wib,</t> <t>che cowilaj ja che nu to'tajisaxic!</t>", "3": "<t>¡Lal ri' ri nimalaj abaj,</t> <t>ri nu cowilaj ja!</t> <t>c'ama' la nu be, chinch'uku c'u la;</t> <t>nim c'ut u k'ij ri bi' la.</t>", "4": "<pb/><t>¡Chinesaj la pa ri c'amibal</t> <t>ri cojom pa ri nu be,</t> <t>lal ri lal ch'ukul wech!</t>", "5": "<t>Pa k'ab la quinjach wi ri wuxlabal;</t> <t>¡chinto'tajisaj la, Ajawaxel,</t> <t>Dios, aj kastzij!</t>", "6": "<pb/><t>Quinwetzelaj qui wäch</t> <t>ri quequik'ijilaj</t> <t>ri diosib man c'o ta qui beya'l;</t> <t>nu yo'm c'u ri cu'lbal nu c'u'x</t> <t>chrij ri Ajawaxel.</t>", "7": "<t>Ri lok'ok'ebal c'u'x la</t> <t>cuc'am ulok quicotemal pa wanima'.</t> <t>Ilom la ri nu bis,</t> <t>eta'm la ri nu c'axc'olil;</t>", "8": "<t>man xinjach ta la pa u k'ab ri c'ulel;</t> <t>¡xintac'aba' la</t> <t>pa jun c'olbal ri co c'olic!</t>", "9": "<pb/><t>Ajawaxel, chel c'u'x la chwe,</t> <t>xak quieb cubij panuwi'.</t> <t>Ri k'oxomal cuq'uis ri qui chuk'ab</t> <t>ri nu bak'wäch,</t> <t>ri nu cuerp, ronojel ri nu c'ojical.</t>", "10": "<t>¡Ri k'oxom xukuje' tak ri juyuwem</t> <t>caquiq'uis tzij</t> <t>paquiwi' ri e u junab ri nu c'aslemal!</t> <t>Ri wetzelal cuq'uis ri nu chuk'ab;</t> <t>ri nu cuerp cätajin cätukaric.</t>", "11": "<pb/><t>Xa in yacal qui tze' ri e nu c'ulel,</t> <t>cätze'x nu wäch cumal ri e nu c'ulja,</t> <t>ri queta'm nu wäch</t> <t>xa cäquixe'j quib chwe.</t> <t>Ri quinquic'ulaj pa tak ri be</t> <t>quebanimaj chnuwäch.</t>", "12": "<t>Man quinnataj ta chi chque,</t> <t>je ta ne ri in cäminak chic.</t> <t>Xa in junam ruc' jun xaru'</t> <t>ri muchitajinak.</t>", "13": "<t>Quincuinic quinto</t> <t>ri qui jasjatem ri winak,</t> <t>cäquibij:</t> <t>“C'o c'axc'ol pa ronojel c'olbal.”</t> <t>Junam qui banom qui tzij</t> <t>che u banic c'ax chwe;</t> <t>cäquichomaj nu cämisaxic.</t>", "14": "<pb/><t>Ri in c'ut, Ajawaxel,</t> <t>nu cuban nu c'u'x chij la;</t> <t>ri in nu bim: “Lal ri nu Dios.”</t>", "15": "<t>Ri nu c'aslemal pa k'ab la c'o wi;</t> <t>chinesaj la pa qui k'ab</t> <t>ri e nu c'ulel ri quincokataj.</t>", "16": "<t>Chila la we pataninel ech la ri'</t> <t>ruc' utzil,</t> <t>chinto'tajisaj la</t> <t>pa ri lok'ok'ebal c'u'x la.</t>", "17": "<t>Che la quintz'onoj wi tok'ob,</t> <t>Ajawaxel;</t> <t>¡Minya' la pa ri q'uixbal!</t> <t>¡E are cheya' la</t> <t>ri e banal tak etzelal pa q'uixbal,</t> <t>chekasaj la bic pa ri mukbal!</t>", "18": "<t>Mech'aw chic ri e banal tak tzij,</t> <t>ri quech'aw ruc' yok'onic,</t> <t>ruc' q'uiakoj xiquinaj,</t> <t>ri cäquiban c'ax che ri winak</t> <t>ri man c'o ta u mac.</t>", "19": "<pb/><t>¡Sibalaj nim ri utzil la</t> <t>chque ri nim quil la cumal!</t> <t>Quec'ol la jacha' jun k'inomal</t> <t>chquiwäch ri winak,</t> <t>cajach c'u la chquiwäch</t> <t>ri qui cuban qui c'u'x chij la.</t>", "20": "<t>Ruc' ri u wächbal la quech'uc la</t> <t>chquiwäch ri qui chomanic</t> <t>ri e itzel tak winak;</t> <t>quech'uc' la</t> <t>chuxe' ri u xotil ri achoch la</t> <t>chquiwäch ri qui yok'onic</t> <t>ri e qui c'ulel.</t>", "21": "<pb/><t>Tewichi'm ri Ajawaxel,</t> <t>chi ruc' ri lok'ok'ebal u c'u'x</t> <t>xebuban nimak tak jastak chwe</t> <t>pa tak ri jok'otaj</t> <t>aretak e c'o c'axc'olil.</t>", "22": "<t>Pa ri nu ch'ujilal xinchomaj</t> <t>chi in q'uiakom apan la chwäch la;</t> <t>aretak c'ut xintz'onoj ri to'banic la</t> <t>xta' la ri nu rakoj chi'aj.</t>", "23": "<pb/><t>Chilok'ok'ej ri Ajawaxel,</t> <t>iwonojel ri ix</t> <t>jicalaj tak pataninel rech,</t> <t>quebuchajij c'ut ri jic canima';</t> <t>are c'u ri cäquinimarisaj quib</t> <t>cuya' na u wi' ri c'äjisabal qui wäch.</t>", "24": "<t>Chiya' chuk'ab</t> <t>xukuje' chajin anima'</t> <t>chque tak ri e iwanima'</t> <t>iwonojel ri i cuban i c'u'x chrij</t> <t>ri Ajawaxel.</t>"}