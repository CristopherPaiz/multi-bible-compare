{"1": "<pb/><t>Chinto'tajisaj la,</t> <t>Ajawaxel,</t> <t>man e c'o ta chi cojonelab</t> <t>ri e jic;</t> <t>man e c'o ta chi ri winak</t> <t>ri e jic canima'.</t>", "2": "<t>Xak banoj tzij chic</t> <t>cäquiban chbil tak quib;</t> <t>cäquitzijobela' quib ruc' subunic,</t> <t>xak quieb cubij ri cäquibij.</t>", "3": "<pb/><t>Ajawaxel, cheboko la ri quesubunic</t> <t>xukuje' ri cäquinimarisaj quib,</t>", "4": "<t>ri cäquibij:</t> <t>“Xuwi ta ne we c'o ka chi'</t> <t>chubana' chke;</t> <t>ri kak' cäto'w ka wi'.</t> <t>¿Jachin ta lo ri cuchajij anima'</t> <t>che ka takic?”</t>", "5": "<pb/><t>Are wa' u bim ri Ajawaxel:</t> <t>“Chque ri mebayib xukuje'</t> <t>ri man c'o ta qui chuk'ab</t> <t>cäban pak'alenic chque</t> <t>xukuje' caban chque chi</t> <t>caquirik c'axc'olil.</t> <t>Rumal ri' camic quinwalijic camic,</t> <t>quebenya' c'u chque</t> <t>ri sibalaj qui rayim ulok.”</t>", "6": "<pb/><t>Ri e u chi'nic ri Ajawaxel</t> <t>e ch'ajch'oj;</t> <t>¡junam ruc' ri sak puak</t> <t>ri sibalaj ch'ajch'oj na</t> <t>ri porom wukub mul chupam ri jorno!</t>", "7": "<t>Lal, Ajawaxel,</t> <t>cujchajij na la;</t> <t>¡amak'el cujesaj na la</t> <t>pa qui k'ab we winak ri'!</t>", "8": "<t>Ri e banal tak etzelal</t> <t>xak apawije' quewacatilob wi,</t> <t>conojel c'u ri winak</t> <t>cäquiya' u k'ij ri etzelal.</t>"}