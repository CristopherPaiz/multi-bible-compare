{"1": "<pb/><t>Ajawaxel,</t> <t>bana' la suq'uilal chwe,</t> <t>man c'o ta macaj</t> <t>pa ri nu c'aslemal.</t> <t>Mawi jubik' quinwesaj</t> <t>ri cu'lbal nu c'u'x chij la;</t>", "2": "<t>nic'oj la ri nu c'aslemal,</t> <t>tijtijobej la wij,</t> <t>¡tijtijobej la rij ri nu chomanic,</t> <t>xukuje' ri e muktal pa ri wanima'!</t>", "3": "<t>Natal ri lok'ok'ebal c'u'x la chwe,</t> <t>xukuje' in bininak jic chwäch la;</t>", "4": "<t>mawi jumul xebenwachilaj</t> <t>ri banal tak tzij,</t> <t>mawi xinwuc'aj ta wib</t> <t>cuc' ri quieb qui wäch.</t>", "5": "<t>Quinwetzelaj u wäch ri qui mulin ib</t> <t>ri e banal tak etzelal,</t> <t>¡mawi jumul xebenwachilaj taj</t> <t>ri e banal tak etzelal!</t>", "6": "<pb/><t>E ch'ajtajinak ri nu k'ab,</t> <t>e josk'itajinak elinak ri macaj chque,</t> <t>Ajawaxel,</t> <t>quinwaj quinnakajin</t> <t>ruc' ri porobal ri ech la,</t>", "7": "<t>quebenbixoj bix</t> <t>che u ya'ic maltioxinic,</t> <t>quintzijoj c'u tak ri mayibal</t> <t>ri e banom la.</t>", "8": "<pb/><t>Ajawaxel,</t> <t>in quinlok'ok'ej ri achoch la</t> <t>ri lal c'o wi,</t> <t>ri c'olbal</t> <t>jawije' jekel wi ri juluwem la.</t>", "9": "<t>Mesaj la ri nu c'aslemal</t> <t>junam cuc' ri ajmaquib;</t> <t>je minc'ulmaj</t> <t>jas ri cäquic'ulmaj ri cämisanelab,</t>", "10": "<t>ri quinojisam</t> <t>ri qui k'ab che etzelal</t> <t>xukuje' banoj u pa k'abaj.</t>", "11": "<pb/><t>In bininak c'ut</t> <t>chupam ri nu ch'ajch'ojil;</t> <t>chinto'tajisaj la chel c'u'x la chwe.</t>", "12": "<t>In tac'al puwi' cowilaj ulew;</t> <t>¡quintewichi'j ri Ajawaxel</t> <t>chuwäch ri u tinimit!</t>"}