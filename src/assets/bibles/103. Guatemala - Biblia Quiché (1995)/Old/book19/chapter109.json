{"1": "<pb/><t>Nu Dios, xak ma ta la</t> <t>ri nu ch'awem uc' la.</t>", "2": "<t>Chi'aj c'ut banal tak tzij</t> <t>xukuje' banal etzelal queyok'on chwe,</t> <t>xak c'u jalum k'abam cäquiyac chwij.</t>", "3": "<t>Qui sutim wij ruc' ri qui yok'onic;</t> <t>¡xak cäquiban c'ax chwe</t> <t>man c'o ta c'u nu mac!</t>", "4": "<t>Che u q'uexwäch</t> <t>ri nu lok'ok'ebal c'u'x,</t> <t>cäquiban qui c'ulel chwe,</t> <t>are c'u ri in quinban ch'awem ruc' Dios.</t>", "5": "<t>Ruc' etzelal qui tojom</t> <t>ri utzil ri nu banom chque,</t> <t>che u q'uexwäch</t> <t>ri nu lok'ok'ebal c'u'x,</t> <t>caquetzelaj nu wäch.</t>", "6": "<pb/><t>Cojo' la jun banal etzelal</t> <t>che u k'atal tzij,</t> <t>kas are' c'u ri cojol u tzij chc'okowok;</t>", "7": "<t>aretak chk'at tzij</t> <t>puwi' chk'alajisaxok chi c'o u mac,</t> <t>chc'okox rumal ri to'l rech.</t>", "8": "<t>¡Chc'asal xa quieb oxib k'ij,</t> <t>jun chi c'u winak chechben can</t> <t>ri jastak rech!</t>", "9": "<t>¡Ri e u c'ojol</t> <t>checanaj can che minorib,</t> <t>ri rixokil chi malcanirok!</t>", "10": "<t>¡Xak chemalacat ri ralc'ual,</t> <t>xak chquitz'onola' qui wa!</t> <t>¡Chebesax bic</t> <t>pa ri cachoch ri wulijinak chic!</t>", "11": "<t>Chmaj ri jastak rech</t> <t>rumal ri ya'l puak pa jalomal.</t> <t>Chi winak ri man etamatal ta u wäch</t> <t>chmajow ri cuch'äc che ri u chac.</t>", "12": "<t>Chi man c'o ta jun chel ta u c'u'x che,</t> <t>are' xukuje' chque</t> <t>ri e u c'ojol ri e minorib.</t>", "13": "<t>Chsach qui wäch ri rija'lil,</t> <t>kas xa jumul chupisax ri u bi'.</t>", "14": "<t>Chnataj che ri Ajawaxel</t> <t>ri retzelal ri u tat,</t> <t>mawi jubik' muchup ri u mac ri u nan;</t>", "15": "<t>ma ta chsach pa u jolom ri Ajawaxel,</t> <t>chuchupu' c'u ri natabal quech</t> <t>cho ri uwächulew.</t>", "16": "<pb/><t>Mawi jubik' xuchomaj</t> <t>chi chel ta u c'u'x;</t> <t>chque ri mebayib,</t> <t>ri xukuje' e mach'amoj,</t> <t>ri man nimak ta qui k'ij,</t> <t>ri e c'axc'obinak,</t> <t>xebuterenej pa cakan</t> <t>c'ä xebucämisaj na.</t>", "17": "<t>Are c'u xkaj ri c'okonic chuwäch,</t> <t>¡chc'okox ba'!</t> <t>Man xraj ta ri tewichibal,</t> <t>¡mawi ba' jubik' chtewichixok!</t>", "18": "<t>Chch'uk rumal ri c'okonic</t> <t>chux c'u ratz'iak;</t> <t>choc chupam</t> <t>xukuje' chquipam ta ri e u bakil</t> <t>je ta ne' ri ja' o ri aseit;</t>", "19": "<t>¡chch'uk rij rumal jacha' ta ne'</t> <t>jun atz'iak chjat'ixok</t> <t>jacha' rumal jun ximibal pamaj!</t>", "20": "<t>¡Je tojbal wa' chuya' ri Ajawaxel</t> <t>chque ri e nu c'ulel,</t> <t>xukuje' chque ri c'ax quech'aw chwe!</t>", "21": "<t>Are' c'u ri lal, Ajawaxel,</t> <t>chya' la u k'ij ri bi' la,</t> <t>chbana' la utzil wuc'.</t> <t>¡Chincolo' la,</t> <t>rumal ri rutzil ri lok'ok'ebal c'u'x la!</t>", "22": "<t>Sibalaj in meba'</t> <t>xukuje' in ch'ibatajinak,</t> <t>socotajinak ri wanima';</t>", "23": "<t>cätajin cäbe nu sachic</t> <t>jacha' jun mumu'j,</t> <t>¡in charchatem rumal ri quiakik'</t> <t>jacha' jun sac'!</t>", "24": "<t>Quebak'ot ri nu ch'ec</t> <t>rumal rech chi man quinwa' taj;</t> <t>cätajin quinbakiric</t> <t>rumal rech chi</t> <t>man quinrik ta chi quintijo;</t>", "25": "<t>¡in uxinak yacal qui tze' ri winak!</t> <t>¡aretak quinquilo,</t> <t>cäquisutisa' ri qui jolom</t> <t>che retz'bexic nu wäch!</t>", "26": "<pb/><t>Chinto' la,</t> <t>Ajawaxel, xukuje' nu Dios;</t> <t>¡chincolo' la,</t> <t>rumal ri lok'ok'ebal c'u'x la!</t>", "27": "<t>Chquetamaj chi ri lal, Ajawaxel,</t> <t>banom la wa' cuc' ri k'ab la.</t>", "28": "<t>Pune' ta ne quinquic'okoj,</t> <t>xuwi ta ne we quintewichi'j la.</t> <t>Chel qui q'uixbal ri e are'</t> <t>are' c'u ri pataninel ech la</t> <t>cäquicot na.</t>", "29": "<t>¡Ri e nu c'ulel chenoj che q'uixbal!</t> <t>¡chech'ukutaj rumal ri q'uixbal</t> <t>jacha' rumal jun ch'ukubal!</t>", "30": "<t>Maltioxinic ri man c'o ta u q'uisic</t> <t>quinya' che ri Ajawaxel ruc' ri nu chi';</t> <t>¡quink'ijilaj na</t> <t>chquixo'l q'uialaj winak!</t>", "31": "<t>Are' c'u cäch'aw puwi' ri meba',</t> <t>cäresaj pa qui k'ab ri quec'okonic.</t>"}