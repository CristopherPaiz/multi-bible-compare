{"1": "<pb/><t>Lal, Ajawaxel,</t> <t>lal nu chuk'ab,</t> <t>¡quinlok'ok'en che la!</t>", "2": "<t>Lal ri ch'ukubal wech,</t> <t>ri nu c'olbal che panem,</t> <t>lal torol wech, nu Dios,</t> <t>ri nimalaj abaj quinuch'uku,</t> <t>nu quetequic ch'ich',</t> <t>ri cuinem ri quinto'tajisanic,</t> <t>ri c'ubal wib</t> <t>ri sibalaj naj elinak chicaj.</t>", "3": "<t>Lal, Ajawaxel takal k'ijilaxic la:</t> <t>aretak quinsiq'uin che la,</t> <t>quinesaj la pa qui k'ab</t> <t>ri qui banom qui c'ulel chwe.</t>", "4": "<pb/><t>Ri cämical xinuralij</t> <t>pa tak ri e u colob;</t> <t>xinxe'j wib chuwäch ri uwo ja'</t> <t>ri sachal wächaj.</t>", "5": "<t>Ri cämical xinumojcolij</t> <t>pa tak ri u colob;</t> <t>¡xinkaj pa tak c'amibal re cämical!</t>", "6": "<t>Pa ri nu bis xinsiq'uij ri Ajawaxel;</t> <t>xintz'onoj ri u to'banic ri nu Dios,</t> <t>xinutatabej ri are' pa ri rachoch;</t> <t>xopan ri nu rakoj chi'aj</t> <t>pa ri u xiquin.</t>", "7": "<pb/><t>Xuban c'u jun nimalaj cabrakan</t> <t>cho ri ulew:</t> <t>xeyicop ri qui tac'alibal tak ri juyub;</t> <t>xeyicya'x rumal ri royowal ri Ajawaxel.</t>", "8": "<t>Pa ri u tza'm quel ulok si'b,</t> <t>pa ri u chi'</t> <t>jun k'ak' ri cächajirisanic;</t> <t>¡rachak tak k'ak'</t> <t>ri quejuluwic quebel ulok pa u chi'!</t>", "9": "<t>Xupac ri ch'ukuwinak ri caj,</t> <t>xkaj ulok.</t> <t>Chquixe' ri rakan</t> <t>c'o k'ekalaj tak sutz'.</t>", "10": "<t>Xquiejen</t> <t>puwi' jun aj cajalaj to'banel</t> <t>ri e c'o u xic',</t> <t>xrapinic,</t> <t>xch'elex bic</t> <t>rumal ri u xic' ri quiakik'.</t>", "11": "<t>Ri nimalaj k'ekumal ri sutininak rij</t> <t>xucoj che c'ubal rib</t> <t>xukuje' ri k'ekalaj sutz'</t> <t>ri nojinak che ja'.</t>", "12": "<t>Jun juluwem</t> <t>ri cächuplinic xel ulok chuwäch;</t> <t>xebel ulok</t> <t>chquipam tak ri sutz' sakbach,</t> <t>xukuje' rachak k'ak' ri quenicowic.</t>", "13": "<pb/><t>Ri Ajawaxel, ri c'o pa ri caj,</t> <t>xubano chi xtataj ri u ch'abal</t> <t>re cakulja chicaj,</t> <t>sakbach tak xukuje'</t> <t>rachak tak k'ak' ri quejuluwic.</t>", "14": "<t>Xebuq'uiak ulok ri u ch'ab</t> <t>xukuje' ri u caypa',</t> <t>xuban c'u chque ri e nu c'ulel</t> <t>qui tuquin quib xebanimajic.</t>", "15": "<t>Ri u xe' ri plo xk'alajinic;</t> <t>ri u tiq'uilibal ri uwächulew</t> <t>xc'utunic,</t> <t>rumal ri u ch'abal ri Ajawaxel,</t> <t>rumal ri cowilaj ruxlabic ri xuq'uiako.</t>", "16": "<pb/><t>Ri Dios xuyuk ulok ri u k'ab</t> <t>chwe chicaj,</t> <t>ruc' ri u k'ab xinresaj</t> <t>pa ri nimalaj plo.</t>", "17": "<t>Xinresaj pa qui k'ab ri c'ulel</t> <t>ri c'o qui cuinem,</t> <t>ri cäquetzelaj nu wäch</t> <t>xukuje' c'o na qui chuk'ab chnuwäch.</t>", "18": "<t>Xquimulij quib chwij</t> <t>aretak in c'o pa c'axc'olil,</t> <t>are' c'u ri Ajawaxel</t> <t>xuya' ri u to'banic chwe:</t>", "19": "<t>Xinuya' pa ri torotajic;</t> <t>xinto'tajisaj c'u rumal rech</t> <t>chi in lok' chuwäch.</t>", "20": "<t>Ri Ajawaxel u yo'm</t> <t>ri tojbal wech ri takal</t> <t>che ri ch'ajch'ojalaj nu c'aslemal,</t>", "21": "<t>nu terenem c'ut ri u be ri Ajawaxel;</t> <t>mawi jubik'</t> <t>nu xutum can ta ri nu Dios.</t>", "22": "<t>E c'o conojel ri u takanic</t> <t>pa nu jolom;</t> <t>man c'o ta jun u pixab</t> <t>ri ma ta nu nimam.</t>", "23": "<t>In bininak</t> <t>pa jun c'aslemal jicom chuwäch;</t> <t>nu najtajisam wib</t> <t>rech man quinban ta ri etzelal.</t>", "24": "<t>Ri Ajawaxel u yo'm ri tojbal wech</t> <t>rumal ri ch'ajch'ojalaj</t> <t>nu c'aslemal chuwäch.</t>", "25": "<pb/><t>Lal Ajawaxel, lal jic ruc' ri jic,</t> <t>man c'o ta jas cäbij la chrij</t> <t>ri man c'o ta jas cäbix chrij,</t>", "26": "<t>jic anima' la ruc' ri jic ranima',</t> <t>c'o c'u na no'jibal la</t> <t>chuwäch ri c'o u no'jibal.</t>", "27": "<t>Ri lal queto'tajisaj la</t> <t>ri caquimach' quib,</t> <t>cäkasaj c'u la qui k'ij</t> <t>ri cäquiban nimal.</t>", "28": "<t>Lal, Ajawaxel, cäya' la nu chäj;</t> <t>lal nu Dios,</t> <t>cätununisaj la ri nu k'ekumalil.</t>", "29": "<t>Ruc' ri to'banic la,</t> <t>quinch'äc ri c'ulel</t> <t>paquiwi c'ut ri e u tapia</t> <t>ri e u tinimit</t> <t>quinucoj wi na.</t>", "30": "<pb/><t>Ri u be ri Ajawaxel, jicom;</t> <t>ri u tzij ri Ajawaxel</t> <t>takal u cu'bisaxic c'uxaj chrij;</t> <t>¡ri Dios quebuch'uku</t> <t>ri cäquicu'ba' qui c'u'x chrij!</t>", "31": "<t>¿Jachin ta ri Dios</t> <t>we ta ma ta are' ri Ajawaxel?</t> <t>¿Jachin ta jun Dios chic</t> <t>ri cäcuin ta che ka ch'ukic?</t>", "32": "<t>Ri Dios are cäyo'w nu chuk'ab,</t> <t>are cäsuc'uman ri nu c'aslemal,</t>", "33": "<t>ri cubano chi quinxiq'uinic</t> <t>jacha' jun masat,</t> <t>cubano chi man quintzak ta</t> <t>cho tak ri juyub,</t>", "34": "<t>ri quinutijoj che u banic ch'o'j,</t> <t>ri cuya' nu chuk'ab</t> <t>che qui q'uiakic ch'ab re k'an ch'ich'.</t>", "35": "<t>Ri lal quinch'uk la,</t> <t>quinto'tajisaj c'u la</t> <t>ruc' ri wiquiak'ab la;</t> <t>ri utzil la u banom chi utz in elinak.</t>", "36": "<t>E pacom la ri nu be,</t> <t>rumal ri' man e jiljobinak ta ri wakan.</t>", "37": "<pb/><t>Xebenwokataj ri e nu c'ulel,</t> <t>xebenrika',</t> <t>c'äte xintzelejic</t> <t>aretak xq'uis u sachic qui wäch.</t>", "38": "<t>Xinban ch'akatak chque.</t> <t>Man xewalij ta chic.</t> <t>¡Xekaj pa wakan!</t>", "39": "<t>Lal xyo'w la nu chuk'ab pa ri ch'o'j;</t> <t>xban la chi ri nu c'ulel</t> <t>xquimej quib chnuwäch,</t>", "40": "<t>xban la chi xebanimaj</t> <t>ri nu c'ulel chnuwäch.</t> <t>Jeri' xincuinic xinsach qui wäch</t> <t>ri cäquetzelaj nu wäch.</t>", "41": "<t>Are ta xcaj xeto' ta la,</t> <t>man c'o ta c'u jun</t> <t>xyo'w ta to'banic chque;</t> <t>xquisiq'uij ri Ajawaxel,</t> <t>man xutzelej ta u wäch qui tzij.</t>", "42": "<t>Xebenquie'j jacha' ri puc'uc' ulew</t> <t>ri cäc'am bic rumal quiakik'.</t> <t>¡Xebenxak'alej jacha' ri t'ac</t> <t>ri e c'o pa tak ri be!</t>", "43": "<t>Xinesaj la pa u k'ab</t> <t>jun tinimit ri man tal ta tzij,</t> <t>xban la chi xinux c'amal qui be</t> <t>nimak tak tinimit,</t> <t>xinquipatanij winak</t> <t>ri man weta'm ta qui wäch.</t>", "44": "<t>Aretak cäquita' ri nu ch'abal</t> <t>queniman chwe;</t> <t>winak ri man e nu winakil taj</t> <t>cäquiya' nu k'ij,</t>", "45": "<t>ri winak ri man e nu winakil ta</t> <t>cäquixe'j quib</t> <t>quebirbitic quebel ulok</t> <t>pa tak ri to'bal quib.</t>", "46": "<pb/><t>¡C'asal ri Ajawaxel!,</t> <t>¡tewichital ri ch'ukul wech!</t> <t>¡Chyok u k'ij ri Dios ri nu Colonel!</t>", "47": "<t>Are Dios wa'</t> <t>ri cäc'äjisan qui wäch</t> <t>ri qui banom qui c'ulel chwe</t> <t>xebujach tak ri tinimit</t> <t>chuxe' ri nu takanic.</t>", "48": "<t>Quinucol chuwäch ri coyowal</t> <t>ri nu c'ulel,</t> <t>xukuje' pa qui k'ab</t> <t>ri xquiyac quib chwij.</t> <t>¡Ri lal Ajawaxel,</t> <t>quinto' la pa qui k'ab</t> <t>ri winak ri e tokinelab!</t>", "49": "<t>Rumal ri' quinya' k'ij la</t> <t>pa ri nimak tak tinimit</t> <t>quinbixoj bix che ri bi' la.</t>", "50": "<t>Quebeya' la nimak tak ch'äcanic</t> <t>che ri ajawinel ri cha'om la;</t> <t>amak'el quel c'u'x la che ri David</t> <t>xukuje' ri e rija'lil.</t>"}