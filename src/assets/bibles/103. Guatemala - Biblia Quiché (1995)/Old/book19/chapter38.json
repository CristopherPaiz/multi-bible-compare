{"1": "<pb/><t>Ajawaxel,</t> <t>minyaj la chupam ri oyowal la</t> <t>mawi mac'äjisaj la nu wäch</t> <t>chupam ri c'anal la.</t>", "2": "<t>Chwe c'ut xech'iqui' wi ri ch'ab la;</t> <t>¡panuwi' c'u kajinak wi ri k'ab la!</t>", "3": "<t>Rumal ri oyowal la</t> <t>qui mac quech ri e nu mac,</t> <t>ronojel ri nu cuerp yawab;</t> <t>¡man c'o ta jun nu bakil utz!</t>", "4": "<t>Ri wetzelal in qui kajbem;</t> <t>je jas jun alalaj eka'n</t> <t>ri man quinch'ij taj.</t>", "5": "<t>U mac rech chi man in tal ta tzij,</t> <t>ri e nu socotajic quek'ayic,</t> <t>quechuwiric.</t>", "6": "<t>Ronojel ri jun k'ij xak quinbisonic,</t> <t>pachal ri nu jolom in c'o pa c'ax.</t>", "7": "<t>Canicow ri uwo wij</t> <t>rumal ri nimalaj k'ak';</t> <t>¡ronojel ri nu cuerp yawab!</t>", "8": "<t>Sibalaj in muchmubinak,</t> <t>man c'o ta chi nu chuk'ab;</t> <t>¡ri nu ch'ikowem u ch'ikowem</t> <t>ri anima'aj!</t>", "9": "<pb/><t>Ajawaxel,</t> <t>eta'm la ronojel ri quinrayij;</t> <t>¡xukuje' ri e nu bik'bitem</t> <t>man e c'utal ta chwäch la!</t>", "10": "<t>Ri wanima' sibalaj cach'opilajic,</t> <t>ri e nu chuk'ab</t> <t>cätajin quinquiwonoba' canok,</t> <t>¡xukuje' ne ri e nu bak'wäch</t> <t>quesutz'iric!</t>", "11": "<t>Ri e wachil ri sibalaj e utz na wuc'</t> <t>xukuje' ri e wachalaxic,</t> <t>naj cäquiya' wi quib,</t> <t>naj chque ri e nu ch'a'c.</t>", "12": "<t>Ri cäquirayij nu cämisaxic,</t> <t>cäquicoj c'amibal chwe;</t> <t>ri cäquirayij u banic c'ax chwe,</t> <t>cäquitzijoj nu mojcolexic,</t> <t>conojel ri k'ij cäquichomaj</t> <t>jas cäquibano rech quinkaj pa qui k'ab.</t>", "13": "<pb/><t>Ri in c'ut quinban wib chi in t'oy,</t> <t>je ta ne ri ma ta quinto</t> <t>je ta ne' ri in mem,</t> <t>man xinjak ta ri nu chi'.</t>", "14": "<t>In junam ruc' ri man cätan taj,</t> <t>ri man cäcuin ta c'o jas cubij</t> <t>che u to'ic rib.</t>", "15": "<t>In quineyen che la,</t> <t>Ajawaxel xukuje' nu Dios,</t> <t>chi lal cätzelen la u wäch qui tzij.</t>", "16": "<t>Xuwi quintz'onoj</t> <t>chi mäquitze'j nu wäch;</t> <t>mäquibixoj ch'äcanic chwij</t> <t>aretak quintzakic.</t>", "17": "<pb/><t>Kastzij, xa jubik' man quintzakic,</t> <t>ri e nu k'oxom</t> <t>man cäquiya' ta uxlanem chwe.</t>", "18": "<t>¡Quebenk'alajisaj ri nu mac,</t> <t>quinel c'u ch'u'j cumal!</t>", "19": "<t>Ri e nu c'ulel e q'ui chic;</t> <t>e q'ui ri man c'o ta jasche</t> <t>cäquetzelaj nu wäch.</t>", "20": "<t>Etzelal quitojbem wech</t> <t>che u q'uexwäch utzil;</t> <t>quinquic'ulelaj xa rumal</t> <t>chi quintzucuj u banic ri utzil.</t>", "21": "<pb/><t>Ajawaxel,</t> <t>¡minya' la can nu tuquiel!</t> <t>Nu Dios, ¡manajtajisaj ib la chwe!</t>", "22": "<t>Dios xukuje' nu colonel,</t> <t>¡saj la chanim che nu to'ic!</t>"}