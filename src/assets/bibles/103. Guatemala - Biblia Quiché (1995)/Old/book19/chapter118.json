{"1": "<pb/><t>Chiya' maltioxinic</t> <t>che ri Ajawaxel,</t> <t>rumal rech chi utz ri are';</t> <t>rumal rech chi</t> <t>ri lok'ok'ebal u c'u'x junalic.</t>", "2": "<t>Chquibij ri aj israelib:</t> <t>“Ri lok'ok'ebal u c'u'x ri Ajawaxel</t> <t>junalic.”</t>", "3": "<t>Chquibij ri e cojol tabal tak tok'ob:</t> <t>“Ri lok'ok'ebal u c'u'x ri Ajawaxel</t> <t>junalic.”</t>", "4": "<t>Chquibij</t> <t>ri queyo'w u k'ij ri Ajawaxel:</t> <t>“Ri lok'ok'ebal u c'u'x ri Ajawaxel</t> <t>junalic.”</t>", "5": "<pb/><t>Pa ri nu c'axc'obic</t> <t>xinsiq'uij ri Ajawaxel;</t> <t>ri are' xinutatabej,</t> <t>xuya' c'u ri nu torotajic.</t>", "6": "<t>Ri Ajawaxel c'o wuc';</t> <t>man quinxe'j ta wib.</t> <t>¿Jas ta ri cäcuin ri winak</t> <t>cuban ta chwe?</t>", "7": "<t>Ri Ajawaxel c'o wuc';</t> <t>are' cäyo'w to'banic chwe.</t> <t>¡Quinwil na aretak quech'äctaj</t> <t>ri cäquetzelaj nu wäch!</t>", "8": "<t>Are utz na ri u jiquibaxic c'uxaj</t> <t>chrij ri Ajawaxel</t> <t>chuwäch ri u jiquibaxic c'uxaj</t> <t>chrij ri winak.</t>", "9": "<t>Are utz na ri u jiquibaxic c'uxaj</t> <t>chrij ri Ajawaxel</t> <t>chuwäch ri u jiquibaxic c'uxaj</t> <t>chquij winak ri nimak qui k'ij.</t>", "10": "<t>Conojel ri nimak tak tinimit</t> <t>xquisutij wij,</t> <t>pa ri u bi' c'u ri Ajawaxel xebench'äco.</t>", "11": "<t>Xquisutij wij pa ronojel c'olbal,</t> <t>pa ri u bi' c'u ri Ajawaxel xebench'äco.</t>", "12": "<t>Xquisutij wij e jacha' ta ne sita'l,</t> <t>xchup c'u ri coyowal</t> <t>jacha' k'ak' quech q'uix;</t> <t>pa ri u bi' ri Ajawaxel xebench'äco.</t>", "13": "<t>Xinquich'icmij</t> <t>ruc' chuk'ab rech quintzakic,</t> <t>xpe c'u ri Ajawaxel che nu to'ic.</t>", "14": "<t>In quinbixon che ri Ajawaxel,</t> <t>ri cäyo'w nu chuk'ab; are' nu colonel.</t>", "15": "<pb/><t>Pa tak ri cachoch ri e jic winak</t> <t>e c'o quicotemal tak bix re ch'äcanic:</t> <t>“Ri u cuinem ri Ajawaxel</t> <t>xyo'w ri ch'äcanic.</t>", "16": "<t>¡Ri u cuinem ri Ajawaxel</t> <t>man c'o ta cäjunamataj ta wi!</t> <t>¡Ri u cuinem ri Ajawaxel</t> <t>xyo'w ri ch'äcanic!”</t>", "17": "<pb/><t>¡Man quincäm ta na,</t> <t>xane' quinc'asi' na,</t> <t>che u tzijoxic ri u banom ri Ajawaxel!</t>", "18": "<t>Ri Ajawaxel u c'äjisam nu wäch</t> <t>ruc' c'anal,</t> <t>man in u jachom ta c'u</t> <t>pa u k'ab ri cämical.</t>", "19": "<t>¡Chebijaka' ri roquibal</t> <t>ri rachoch Dios,</t> <t>quinwaj quinoc chupam</t> <t>che u ya'ic maltioxinic</t> <t>che ri Ajawaxel!</t>", "20": "<pb/><t>Are oquibal wa'</t> <t>ri coc wi na ri Ajawaxel,</t> <t>chi' c'u queboc wi na ri e jic.</t>", "21": "<pb/><t>Quinya' maltioxinic che la, Ajawaxel,</t> <t>rumal chi tzelem la u wäch nu tzij,</t> <t>xukuje' chi lal nu colonel.</t>", "22": "<t>Ri abaj ri xetzelax u wäch</t> <t>cumal ri e banal tak ja,</t> <t>are c'u uxinak ri abaj</t> <t>ri nim na u patan.</t>", "23": "<t>Wa' are' banowinak ri Ajawaxel</t> <t>uj c'u mayininak.</t>", "24": "<t>Are k'ij wa' ri u banom ri Ajawaxel:</t> <t>chujajatok chujquicot pa ri are'.</t>", "25": "<pb/><t>Bana' la tok'ob Ajawaxel,</t> <t>chujcolo' la.</t> <t>Bana' la tok'ob Ajawaxel,</t> <t>¡bana' la chi utz cujelic!</t>", "26": "<pb/><t>¡Tewichital ri cäpe</t> <t>pa ri u bi' ri Ajawaxel!</t> <t>Quixkatewichi'j ulok</t> <t>kas chupam ri rachoch ri Ajawaxel.</t>", "27": "<t>Ri Ajawaxel are' Dios;</t> <t>¡are' cujtunanic!</t> <t>Chichaplej ri nimak'ij,</t> <t>chebic'ama' bic qui k'ab tak che'</t> <t>c'ä cuc' tak ri ruc'a' ri porobal.</t>", "28": "<pb/><t>Quinmaltioxin che la quinya' c'ut</t> <t>u k'ij ri nimalil la,</t> <t>lal c'ut ri nu Dios.</t>", "29": "<t>Chebiya' maltioxinic</t> <t>che ri Ajawaxel,</t> <t>rumal rech chi utz ri are';</t> <t>rumal rech chi</t> <t>ri lok'ok'ebal u c'u'x junalic.</t>"}