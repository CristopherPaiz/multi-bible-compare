{"1": "<pb/><t>Ajawaxel,</t> <t>lal in nic'om la</t> <t>xukuje' eta'm la nu wäch;</t>", "2": "<t>lal eta'm la ronojel ri quinbano;</t> <t>pune' naj in c'o wi cäch'ob la</t> <t>ri quinchomaj.</t>", "3": "<t>E eta'm la ronojel ri e u be wakan,</t> <t>¡eta'm la ronojel ri quinbano!</t>", "4": "<t>C'ä majok ne chc'ol</t> <t>ri tzij puwi' ri wak',</t> <t>ri lal, Ajawaxel, etamam chi la.</t>", "5": "<t>Pa ronojel sutim wi la wij;</t> <t>yo'm la ri k'ab la panuwi'.</t>", "6": "<t>Ri no'j ri sibalaj cajmajibal</t> <t>man ya'tal ta u rikic wumal;</t> <t>¡sibalaj jutac'aj chi</t> <t>man quinrik ta u ch'obic!</t>", "7": "<pb/><t>¿Jawije' ta ri quincuinic quinbe wi,</t> <t>naj che ri uxlabal la?</t> <t>¿Jawije' ta ri quinanimaj wi bic,</t> <t>ri ma ta quinil la?</t>", "8": "<t>We ta quinpaki'</t> <t>c'ä paquiwi' ri caj,</t> <t>chila' lal c'o wi,</t> <t>we ta quinkaj c'ä chuxe' ri ulew,</t> <t>xukuje' lal c'o chila';</t>", "9": "<t>we ta quinrapinic quinbe pa elebal k'ij,</t> <t>o quinec'ol ta c'ä chuchi' ri plo</t> <t>ri c'o pa ri u kajebal k'ij,</t>", "10": "<t>xukuje' ne chila'</t> <t>quinurika' wi na ri k'ab la;</t> <t>¡ri k'ab la ri iquiak'ab</t> <t>man quinutzokopij ta ri'!</t>", "11": "<t>We ta quinchomaj u c'u'ic wib</t> <t>chupam ri k'ekumalil,</t> <t>we ta cux c'u chak'ab</t> <t>ri sakil ri sutininak wij,</t>", "12": "<t>ri k'eku'm man cäcuin ta ri'</t> <t>quinuc'u' chwäch la;</t> <t>¡xak junam ri k'ekumalil</t> <t>xukuje' ri sakilal che la!</t>", "13": "<pb/><t>Lal xnuc'uw la ronojel ri nu cuerp;</t> <t>lal xinnuc'uw</t> <t>chupam ri u c'u'x ri nu nan.</t>", "14": "<t>Quinya' k'ij la</t> <t>rumal rech chi in mayibaninak,</t> <t>rumal rech chi sibalaj mayibal</t> <t>ri banom la.</t> <t>¡Kas ilinak c'u chisak chnuwäch!</t>", "15": "<t>Man xc'utaj ta chwäch la</t> <t>ri u q'uiyic ri nu cuerp,</t> <t>chic'uyal</t> <t>aretak cätajin canuc' chupam ri ulew.</t>", "16": "<t>Ri bak'wäch la xril ri nu cuerp</t> <t>aretak cätajin cäq'uiyic;</t> <t>ronojel wa' tz'ibatal pa ri wuj la.</t> <t>C'utum chi la joropa' k'ij quinc'asi'c</t> <t>aretak c'ä maja' c'o jun chque.</t>", "17": "<pb/><t>Nu Dios,</t> <t>sibalaj e naj qui pam</t> <t>ri e chomanic la chwe;</t> <t>¡man quebajilataj ta chnimalaj conojel!</t>", "18": "<t>We ta quinwaj quebenwajilaj,</t> <t>c'o na cajilabal ri' chuwäch ri sanyeb;</t> <t>we ta c'u ne quintastajic,</t> <t>c'ä in c'o na ri' uc' la.</t>", "19": "<pb/><t>Nu Dios,</t> <t>chesaj la ri qui c'aslemal</t> <t>ri banal tak etzelal,</t> <t>chenajtajisaj c'u la</t> <t>chwe ri cämisanelab,</t>", "20": "<t>ri c'ax quech'aw che la,</t> <t>xak c'u lok' cäquiyac quib chij la.</t>", "21": "<pb/><t>Ajawaxel, ¿La ma ta quinban woyowal</t> <t>chque ri caquiban coyowal che la</t> <t>xukuje' quinwetzelaj qui wäch</t> <t>ri man caquicu'ba' ta qui c'u'x chij la?</t>", "22": "<t>¡Ruc' ronojel nu c'aslibal</t> <t>quinwetzelaj qui wäch!</t> <t>¡Quinchomaj chi</t> <t>qui banom qui c'ulel chwe!</t>", "23": "<pb/><t>Nu Dios,</t> <t>chinnic'oj la chetamaj la</t> <t>u wäch ri wanima';</t> <t>chinc'ambejej la,</t> <t>chetamaj la qui wäch ri e nu chomanic;</t>", "24": "<t>chila la we in benak</t> <t>chupam ri be re etzelal,</t> <t>c'ama' c'u la nu be</t> <t>chupam ri junalic be.</t>"}