{"1": "<pb/><t>Ruc' cowilaj rakoj chi'aj</t> <t>quintz'onoj ri u to'banic</t> <t>ri Ajawaxel,</t> <t>ruc' cowilaj rakoj chi'aj</t> <t>quintz'onoj elebal c'u'x che.</t>", "2": "<t>Chuwäch quintzujun wi,</t> <t>chuwäch quinya' wi retamaxic</t> <t>ri nu c'axc'ol,</t>", "3": "<t>aretak kas in c'o chupam ri latz'obal. <pb/>Ajawaxel,</t> <t>lal etamam la ri nu be:</t> <t>chupam ri be ri in benak wi,</t> <t>qui cojom jun c'amibal chwe.</t>", "4": "<t>Quinca'y pa nu wiquiak'ab</t> <t>man c'o ta c'u jun cäpe ta</t> <t>che nu to'ic.</t> <t>¡Man c'o ta jachin jun cuto' ta nu wi'!</t> <t>¡Man c'o ta jachin jun coc ta il chwe!</t>", "5": "<pb/><t>Che la Ajawaxel quintz'onoj wi tok'ob,</t> <t>quinbij c'u che la:</t> <t>“Lal ri' ri nu panibal;</t> <t>lal ronojel ri c'o wuc'</t> <t>pa we c'aslemal ri'.”</t>", "6": "<t>Chya' la ri xiquin la</t> <t>che qui tatabexic ri nu rakoj chi'aj,</t> <t>man e c'o ta chi c'u nu chuk'ab.</t> <t>Chinesaj la</t> <t>pa qui k'ab ri in quiterenem pa wakan</t> <t>c'o c'u na qui chuk'ab chnuwäch in.</t>", "7": "<t>Chinesaj la pa ri ximibal ri in c'o wi</t> <t>rech quincuinic quink'ijilan che la.</t> <t>Ri winak ri e tz'akatisanelab pa ronojel</t> <t>cäquimulij na quib chwij</t> <t>aretak nu rikom chic utzil umal la.</t>"}