{"1": "<pb/><t>Che la</t> <t>quintz'onoj wi tok'ob,</t> <t>Ajawaxel:</t> <t>¡saj ba la chanim!,</t> <t>¡chtatabej la ri nu ch'abal</t> <t>aretak canatax la wumal!</t>", "2": "<t>Ri nu ch'awem uc' la je chuxok</t> <t>jacha' ri c'oc'alaj k'ol chwäch la,</t> <t>e yactal c'ut ri e nu k'ab,</t> <t>jacha' sipanic rech benak k'ij.</t>", "3": "<pb/><t>Ajawaxel,</t> <t>cojo' la jun yuxlenel chi nu chi',</t> <t>ri cächajinic</t> <t>rech man quebenjak ta ri nu chi'.</t>", "4": "<t>Najtajisaj la ri nu chomanic</t> <t>che ri etzelal;</t> <t>mäya' la chwe</t> <t>chi quebenban itzel tak banoj,</t> <t>mawi chi quinwa' ta</t> <t>cuc' ri e banal tak etzelal.</t>", "5": "<pb/><t>Are jun tok'ob chwe</t> <t>chi ri winak tz'akatisanel pa ronojel</t> <t>cuc'äjisaj nu wäch,</t> <t>jun je'lalaj c'oc'al c'ut</t> <t>ri quink'ilowic.</t> <t>We jastak ri' man quebenpakchi'j taj;</t> <t>pune' quinquit'oco,</t> <t>quitakej na u banic ch'awem ruc' Dios.</t>", "6": "<t>Ri e c'amal tak qui be</t> <t>ri e banal etzelal,</t> <t>quech'iquimix na bic chi' siwan,</t> <t>quequil c'u na</t> <t>chi ri e nu tzij e je'lic.</t>", "7": "<t>Ri e qui bakil quejabux na</t> <t>chuxcut ri mukubal,</t> <t>jacha' aretak quejak bolaj pa ri ulew.</t>", "8": "<pb/><t>Ajawaxel, Ajawaxel,</t> <t>ri e nu bak'wäch e nu yo'm chij la.</t> <t>Uc' la quintzucuj wi u ch'ukic wib,</t> <t>minwonoba' la canok.</t>", "9": "<t>Chinesaj la chuwäch</t> <t>ri c'amibal ri cojom pa ri nu be;</t> <t>chinesaj la chuwäch</t> <t>ri qui c'amibal ri itzel tak winak.</t>", "10": "<t>Chekaj ri banal tak etzelal</t> <t>chupam ri kas qui c'at,</t> <t>quintakej c'u na binem in.</t>"}