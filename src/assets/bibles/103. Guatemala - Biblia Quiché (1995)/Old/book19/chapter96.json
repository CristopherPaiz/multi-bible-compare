{"1": "<pb/><t>Chibixoj jun c'ac' bix</t> <t>che ri Ajawaxel;</t> <t>chixbixon che ri Ajawaxel,</t> <t>iwonojel ri ix c'o cho ri uwächulew;</t>", "2": "<t>chixbixon che ri Ajawaxel,</t> <t>chiya' u k'ij ri u bi';</t> <t>k'ij chi k'ij</t> <t>chiya' u tzijol ri u colonic.</t>", "3": "<t>Chitzijoj ri u juluwem</t> <t>xukuje' tak ri e u mayibal</t> <t>pa ri alaj tak tinimit</t> <t>xukuje' pa ri nimak tak tinimit,</t>", "4": "<t>rumal rech chi ri Ajawaxel nim</t> <t>xukuje' sibalaj takal</t> <t>che chi cak'ijilaxic:</t> <t>¡caxex ib chuwäch</t> <t>chquiwäch conojel ri diosib!</t>", "5": "<t>Ri e qui diosib</t> <t>ri jule' tak tinimit chic</t> <t>man c'o ta jas ri quecuin ta</t> <t>che u banic,</t> <t>are' c'u ri Ajawaxel,</t> <t>are' xebanow ri caj.</t>", "6": "<t>¡C'o nimalaj juluwem chuwäch!</t> <t>¡C'o cuinem</t> <t>xukuje' je'lal chupam ri cak'ijilax wi!</t>", "7": "<pb/><t>Chiya' che ri Ajawaxel,</t> <t>ri ix cachalaxic tak ri tinimit,</t> <t>ri cuinem xukuje' ri juluwem;</t>", "8": "<t>chiya' ri nim ilic</t> <t>che ri Ajawaxel ri ya'tal che;</t> <t>chixoc chuwäch ri rachoch</t> <t>cuc' tak sipanic,</t>", "9": "<t>chik'ijilaj ri Ajawaxel</t> <t>pa ri je'lalaj c'olbal</t> <t>ri cak'ijilax wi.</t> <t>¡Conojel ri winak cho ri uwächulew</t> <t>quina' quib chuwäch!</t>", "10": "<t>Chibij chque ri nimak tak tinimit:</t> <t>“¡Ri Ajawaxel are ajawinel!”</t> <t>Are' xjekeban ri uwächulew</t> <t>rech man cäslab taj;</t> <t>junam cuban che u k'atic tzij</t> <t>paquiwi' tak ri tinimit.</t>", "11": "<t>¡Chquicot ri caj</t> <t>xukuje' ri uwächulew!</t> <t>¡Chjinin ri plo</t> <t>xukuje' conojel ri c'o chupam!</t>", "12": "<t>¡Chquicot ri juyub</t> <t>xukuje' ronojel ri c'o chupam!</t> <t>¡Quiraka' qui chi' ri juwi' tak che'</t> <t>ri e c'o pa ri c'ache'laj</t> <t>ruc' quicotemal!</t>", "13": "<t>¡Chuwäch ri Ajawaxel,</t> <t>ri cäpetic!</t> <t>¡Je', cäpe che u k'atic tzij</t> <t>puwi' ri uwächulew!</t> <t>¡Cätakan na paquiwi' tak ri tinimit</t> <t>cho ri uwächulew</t> <t>ruc' suq'uil xukuje' ruc' kastzij!</t>"}