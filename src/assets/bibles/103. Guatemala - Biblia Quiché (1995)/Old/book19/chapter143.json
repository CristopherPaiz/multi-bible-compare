{"1": "<pb/><t>Ajawaxel chtatabej la</t> <t>ri nu ch'awem uc' la;</t> <t>choc la il che ri nu bochi'nic.</t> <t>¡Tzelej la u wäch ri nu tzij,</t> <t>lal c'u suc' xukuje' jic!</t>", "2": "<t>Mäsiq'uij la ri pataninel ech la</t> <t>rech cajilaj la ri u mac chrij,</t> <t>man c'o ta c'u jun</t> <t>chwäch la ri ma ta c'o u mac.</t>", "3": "<pb/><t>Ri e nu c'ulel in quiterenem pa wakan;</t> <t>in qui xak'alem cho ri ulew;</t> <t>caquicoj chuk'ab chwe chi chinjekel</t> <t>chupam ri k'ekumalil</t> <t>jacha' ri e cäminak ojer.</t>", "4": "<t>Kas in c'o chupam ri latz';</t> <t>quel ch'u'j ri wanima'.</t>", "5": "<t>Quenataj ri ojer tak k'ijol chwe,</t> <t>quinchoman chrij ronojel ri banom la.</t>", "6": "<t>Quebenyuk apan ri nu k'ab che la,</t> <t>cächaki'j nu chi' che la,</t> <t>jacha' ri chaki'j ulew.</t>", "7": "<pb/><t>Ajawaxel,</t> <t>¡tzelej la ulok u wäch</t> <t>ri nu tzij aninak,</t> <t>cätajin caq'uis ri wuxlab!</t> <t>Mak'il la ri to'banic la chwe,</t> <t>quinux c'u na ri' e jacha' ri cäminakib.</t>", "8": "<t>Ak'abibal chya' la retamaxic</t> <t>ri lok'ok'ebal c'u'x la chwe,</t> <t>nu jiquibam c'u nu c'u'x chij la.</t> <t>Chya' la retamaxic chwe</t> <t>jachique ri c'aslemal</t> <t>ri rajawaxic ruc'axic wumal,</t> <t>che la c'ut quintz'onoj wi</t> <t>ri curayij ri wanima'.</t>", "9": "<t>Ajawaxel,</t> <t>chinesaj la pa qui k'ab ri e nu c'ulel,</t> <t>rumal rech chi uc' la</t> <t>quintzucuj wi panibal.</t>", "10": "<t>Chc'utu' la chnuwäch</t> <t>ri u banic ri rayibal la,</t> <t>lal c'ut ri nu Dios.</t> <t>¡Are' ta ba' ri utzalaj uxlabal la</t> <t>chinc'amow bic chupam jun suc'alaj be!</t>", "11": "<pb/><t>Rumal ri bi' la,</t> <t>Ajawaxel, ¡bana' la chi quinc'asi'c!</t> <t>rumal rech chi lal suc',</t> <t>¡chinesaj la chupam ri c'axc'olil!</t>", "12": "<t>Rumal rech chi lal jic</t> <t>¡sachisaj la qui wäch</t> <t>ri e nu c'ulel!</t> <t>¡sachisaj la qui wäch</t> <t>conojel ri e nu c'ulel,</t> <t>in c'u pataninel ech la!</t>"}