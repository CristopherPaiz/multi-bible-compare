{"1": "<pb/><t>Ajawaxel,</t> <t>uc' la</t> <t>quintzucuj wi u to'ic wib;</t> <t>¡mawi jubik' mesaj la nu q'uixbal!</t>", "2": "<t>¡Chinesaj la pa ri c'ax,</t> <t>chincolo' la,</t> <t>sibalaj c'u lal suc'!</t> <t>Choc la il che nu to'ic,</t> <t>chincolo' c'u la.</t>", "3": "<t>Chux la jun nimalaj abaj chwe</t> <t>ri quinch'uk wi wib,</t> <t>chux la to'bal wib re panibal</t> <t>xukuje' colobal ib.</t> <t>Lal ri' ri lal nimalaj abaj chwe</t> <t>xukuje' to'bal wib.</t>", "4": "<t>Nu Dios,</t> <t>chinesaj la pa u k'ab ri banal etzelal;</t> <t>chinesaj la pa u k'ab ri banal il</t> <t>xukuje' tokinel,</t>", "5": "<t>ri lal c'ut Ajawaxel,</t> <t>pa ri nu ch'utinal ulok</t> <t>lal cu'lbal nu c'u'x</t> <t>xukuje' ri u cowiribal ri wanima'.</t>", "6": "<t>C'ä in c'o pa ri u c'u'x ri nu nan</t> <t>aretak nu cuban chi nu c'u'x chij la;</t> <t>lal xabanow la chi</t> <t>xinalaxic amak'el quinya' na k'ij la.</t>", "7": "<pb/><t>In uxinak mayibal chque q'ui winak,</t> <t>lal c'ut ri nu panibal.</t>", "8": "<t>Ronojel k'ij nojinak ri nu chi'</t> <t>che u bixoxic ri juluwem la;</t>", "9": "<t>metzelaj la nu wäch</t> <t>aretak in nim winak chic;</t> <t>minya' la canok</t> <t>aretak man c'o ta chic nu chuk'ab.</t>", "10": "<t>Ri e nu c'ulel,</t> <t>ri cäcaj quinquicämisaj,</t> <t>qui junamam qui tzij</t> <t>cäquichomaj nu cämisaxic.</t>", "11": "<t>Cäquibij:</t> <t>“¡Chiterenej pa rakan,</t> <t>chichapa',</t> <t>xutum c'u can rumal ri Dios,</t> <t>man c'o ta c'u jachin craj cuto'!”</t>", "12": "<pb/><t>Mänajtin la chwe, nu Dios;</t> <t>saj la chanim che nu to'ic,</t>", "13": "<t>¡chesax qui q'uixbal</t> <t>xukuje' chisachisax</t> <t>qui wäch ri cäquiban qui c'ulel</t> <t>che ri nu c'aslemal!</t> <t>¡Chtze'x qui wäch</t> <t>ri cäcaj ri nu c'axc'olil!</t>", "14": "<t>Are c'u ri in quineyen</t> <t>pa ronojel jok'otaj,</t> <t>xa c'u sibalaj quintakej na</t> <t>k'ijilaxic la;</t>", "15": "<t>ronojel ri jun k'ij quintzijoj</t> <t>cuc' ri nu chi',</t> <t>chi lal lal uj colowinak banom c'u la</t> <t>suq'uilal chke.</t> <t>¡Jun jasach wa'</t> <t>ri man quinrik ta u ch'obic!</t>", "16": "<t>Ajawaxel,</t> <t>quintzijoj na</t> <t>ri nimak tak jastak ri banom la;</t> <t>quinwesaj na u tzijol</t> <t>chi xuwi ri lal lal suc'.</t>", "17": "<pb/><t>Nu Dios,</t> <t>lal xintijon la pa ri wac'alal,</t> <t>nu takem c'u ne' qui ya'ic qui tzijoxic</t> <t>tak ri e nimak tak chac la.</t>", "18": "<pb/><t>Nu Dios, minwonoba' la canok,</t> <t>aretak in nim winak chic</t> <t>sak chic ri nu wi'.</t> <t>Quintakej c'u na u tzijoxic ri cuinem la</t> <t>chque we winak ri' ri e c'o camic</t> <t>xukuje' ri c'amaja' quebalaxic.</t>", "19": "<pb/><t>Ri suq'uil la,</t> <t>nu Dios, copan c'ä chicaj;</t> <t>ri lal e banom la nimak tak jastak;</t> <t>¡man c'o ta chi jun ri junam ta uc' la!</t>", "20": "<t>Pune' banom la chwe</t> <t>chi e wilom e q'ui c'axc'olil</t> <t>xukuje' rikoj tak c'ax,</t> <t>banom la chwe chi in c'aslic;</t> <t>quinwalijisaj c'u na la</t> <t>chuxe' ri u najil ri u pam ri ulew,</t>", "21": "<t>cänimatajisaj c'u na la</t> <t>ri nu nimalil cäcu'bisaj</t> <t>chi c'u na la ri nu c'u'x.</t>", "22": "<pb/><t>Are' c'u ri in, pa we wi,</t> <t>quebenbixoj na bix</t> <t>quink'ijilaj na ri nimalil la,</t> <t>ruc' ri rok'ibal ri arp</t> <t>xukuje' ri re ri nimalaj arp,</t> <t>nu Dios, tastalic pa Israel.</t>", "23": "<t>Ri e nu chi' quequicotic</t> <t>aretak quinbixon che la,</t> <t>ri in c'ut, in to'tajisam la,</t>", "24": "<t>xukuje' ri wak'</t> <t>man cutanaba' ta u bixic chi ri lal,</t> <t>lal suc',</t> <t>e are' tak c'ut ri cäcaj</t> <t>chi quinrik c'ax elinak</t> <t>nimalaj qui q'uixbal.</t>"}