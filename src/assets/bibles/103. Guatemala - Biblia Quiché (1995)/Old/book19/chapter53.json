{"1": "<pb/><t>Ri man e tal ta tzij</t> <t>cäquichomaj</t> <t>chi man c'o ta Dios:</t> <t>conojel quetzelam quib,</t> <t>e qui banom itzel tak jastak;</t> <t>¡man c'o ta chi jun cuban ta ri utzil!</t>", "2": "<t>Pa ri caj,</t> <t>ri Dios queril ulok ri winak che rilic</t> <t>we c'o jachin jun</t> <t>ri cächomanic ri cutzucuj ri Dios.</t>", "3": "<t>Conojel c'ut quijalom qui be,</t> <t>conojel xak e junam quetzelam quib.</t> <t>¡Man c'o ta jun cuban ta ri utzil!</t> <t>¡Mawi xa ta ne jun c'olic!</t>", "4": "<pb/><t>Man c'o ta qui ch'obonic</t> <t>ri e banal tak etzelal,</t> <t>ri caquibik' ri nu tinimit</t> <t>jacha' ri cuban ri cubik' wa,</t> <t>ri man cäquinataj ta ri u bi' ri Dios.</t>", "5": "<t>Pune' man c'o ta jas cäxex ta wi ib,</t> <t>ri e are' quebirbob na rumal xibriquil,</t> <t>quebujabuj c'u na ri Dios</t> <t>ri u bakil ri c'ulel.</t> <t>Cätze'x c'u na qui wäch</t> <t>rumal chi man quec'ulax ta</t> <t>rumal ri Dios.</t>", "6": "<pb/><t>¡C'o ta banom wi chi pa ri juyub Sion</t> <t>quel ta wi na ulok ri cäcolow ri Israel!</t> <t>Aretak ri Ajawaxel</t> <t>cuq'uex ri u wäch u k'ij ri u tinimit,</t> <t>cubano chi quequicot na</t> <t>ri e rija'lil ri Jacob,</t> <t>ronojel ri u tinimit ri Israel.</t>"}