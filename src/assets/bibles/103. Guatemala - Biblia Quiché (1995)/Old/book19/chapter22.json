{"1": "<pb/><t>Nu Dios,</t> <t>nu Dios,</t> <t>¿Jasche in yo'm la canok?</t> <t>¿Jasche man cäpe ta la che nu to'ic?</t> <t>¿Jasche man cäta' ta la ri wok'ej?</t>", "2": "<t>Nu Dios,</t> <t>pa k'ij xukuje' chak'ab</t> <t>quinsiq'uin che la,</t> <t>man c'o ta c'u catzelej la u bixic;</t> <t>man c'o ta uxlanem nu rikom.</t>", "3": "<pb/><t>Are c'u ri lal, lal tastalic;</t> <t>cajawin la,</t> <t>cak'ijilax la rumal ri Israel.</t>", "4": "<t>Ri ka mam</t> <t>xquicu'ba' qui c'u'x chij la;</t> <t>xcu'bi qui c'u'x, xetor c'u la;</t>", "5": "<t>xquitz'onoj to'banic che la,</t> <t>xya' c'u la ri torotajic chque;</t> <t>xquicu'ba' qui c'u'x chij la,</t> <t>man xet'orij ta c'u la.</t>", "6": "<pb/><t>Ri in man in ta jun achi,</t> <t>xane xa in jun xjut;</t> <t>¡xa in yacal qui tze' ri winak!</t>", "7": "<t>Ri quinquilo cäquitze'j nu wäch;</t> <t>cäquiyuch'ula' qui palaj chwe,</t> <t>cäquisutisa' qui jolom;</t>", "8": "<t>je c'u caquibij wa':</t> <t>“Wa' xucu'ba' u c'u'x</t> <t>chrij ri Ajawaxel,</t> <t>chto'tajisax c'u rumal ri Ajawaxel.</t> <t>Sibalaj c'u lok' chuwäch,</t> <t>chto'tajisax c'u rumal.”</t>", "9": "<pb/><t>Jewa': Xban la chi xinq'uiy</t> <t>pa ri u c'u'x ri nu nan;</t> <t>xban la chi xinuxlan</t> <t>cho u c'u'x ri nu nan.</t>", "10": "<t>C'ä majok chinalaxok,</t> <t>xincoj chuxe' ri chajinic la;</t> <t>kas pa ri u c'u'x ri nu nan,</t> <t>ri nu Dios are ri lal.</t>", "11": "<t>Manajtajisaj ib la chwe,</t> <t>nakaj chi c'ut c'o wi</t> <t>ri u q'ueyowal chwe</t> <t>man c'o ta c'u jachin ta c'o wuc'</t> <t>che nu to'ic.</t>", "12": "<pb/><t>Ri qui banom qui c'ulel chwe</t> <t>qui sutim wij</t> <t>e jacha' ta ne' ama'ib tak wacax,</t> <t>e jacha' c'analaj tak wacax re Basan.</t>", "13": "<t>Que wunic jacha' c'analaj tak coj,</t> <t>cäquic'ab ri qui chi',</t> <t>cäquiq'uiak quib chwij.</t>", "14": "<t>In jacha' ja' ri cajamajobic;</t> <t>e tuktubinak ri e nu bakil,</t> <t>ri wanima' junam ruc' ri xca'b</t> <t>ri cabelebob chnupam.</t>", "15": "<t>Chaki'j chic ri u pa nu chi'</t> <t>jacha' jun xot re u wi ja;</t> <t>nac'al ri wak' pa nu chi'.</t> <t>¡In q'uiakom la</t> <t>pa ri ulew re cämical!</t>", "16": "<t>Jumulaj banal tak etzelal</t> <t>e jacha' ri tz'i' qui sutim wij;</t> <t>e qui worom ri nu k'ab</t> <t>xukuje' ri e wakan.</t>", "17": "<t>¡Quincuinic quebenwajilaj</t> <t>ri nu bakil!</t> <t>ri e nu c'ulel</t> <t>man cäquesaj ta ri qui bak'wäch chwij.</t>", "18": "<t>Quijachom ri watz'iak chquiwäch,</t> <t>xetakleben c'u chrij.</t>", "19": "<pb/><t>Ri lal c'ut,</t> <t>Ajawaxel lal nu chuk'ab,</t> <t>¡minya' la canok!,</t> <t>¡saj la chanim che nu to'ic!</t>", "20": "<t>Chinto'tajisaj minc'äm</t> <t>pa u chi' ri ch'ich' re ch'o'j,</t> <t>chek'atij la we tz'i' ri'</t> <t>rech man quinquicämisaj taj;</t>", "21": "<t>chinto' la pa qui chi' we coj ri';</t> <t>¡chinto' la chuwäch ri cuc'a'</t> <t>we ama'ib tak wacax ri'!</t>", "22": "<pb/><t>Quinya' na tzijol la</t> <t>chque ri wachalal,</t> <t>quinya' na k'ij la</t> <t>pa tak ri u mulixic quib.</t>", "23": "<t>Ix ri nim quiwil wi ri Ajawaxel,</t> <t>¡chiya' u k'ij iwonojel ri ix</t> <t>rija'l ri Jacob!</t> <t>¡Chixk'ijilan che iwonojel ri ix</t> <t>rija'l ri Israel!</t>", "24": "<t>Ri are' ma ta coc il</t> <t>mawi xak ta caroc'owisaj</t> <t>ri qui rikoj c'ax ri mebayib,</t> <t>mawi cuc'u' ta rib chquiwäch.</t> <t>¡Ri are' quebutatabej</t> <t>aretak caquitz'onoj ri u to'banic!</t>", "25": "<t>Chuwäch ri tinimit la</t> <t>ri man c'o ta cajilabal</t> <t>quink'ijilaj ri jiquil la;</t> <t>chquiwäch ri queyo'w k'ij la</t> <t>quintz'akatisaj na ri e nu chi'nic.</t>", "26": "<pb/><t>Chixwok, ix</t> <t>ri cäban c'ax chiwe c'ä quixnoj na;</t> <t>chik'ijilaj ix ri Ajawaxel,</t> <t>ix ri quixtzucun che,</t> <t>chixc'asal c'u q'ui junab.</t>", "27": "<t>Ronojel qui wäch winak</t> <t>xukuje' nimak tak tinimit</t> <t>que conojel ri e u jutz'il ri uwächulew:</t> <t>chnataj ri Ajawaxel chiwe,</t> <t>chixpet ruc';</t> <t>chixelxucul chuwäch.</t>", "28": "<t>Ri Ajawaxel, ajawinel c'ut,</t> <t>ri are' cätakan</t> <t>paquiwi' ri nimak tak tinimit.</t>", "29": "<t>Chi meja' iwib</t> <t>xuwi c'ut ri are' chik'ijilaj</t> <t>conojel ri e c'o pa telechinic,</t> <t>conojel ri quetzelej na pa ri ulew,</t> <t>man c'o ta c'u qui c'aslemal</t> <t>pa quech wi.</t>", "30": "<pb/><t>Ri e wija'l quek'ijilan na</t> <t>che ri Ajawaxel,</t> <t>cäquitzijoj na ri are'</t> <t>pa ronojel ri qui c'aslemal;</t>", "31": "<t>chque ri c'a maja' quebalaxic</t> <t>caquitzijoj na ri u suq'uilal chque</t> <t>xukuje' tak ri e u banoj.</t>"}