{"1": "<pb/><t>Ajawaxel,</t> <t>chya' k'ij la chbil ib la,</t> <t>ma ta are' ri uj;</t> <t>¡chnimarisaj k'ij la,</t> <t>rumal ri lok'ok'ebal c'u'x la</t> <t>xukuje' ri kastzij la!</t>", "2": "<t>¿Jas ta che caquiban c'otoj chi'aj</t> <t>ri e k'ijilal tak diosib,</t> <t>jawije' c'o wi ri ka Dios?</t>", "3": "<t>Ri ka Dios c'o pa ri caj;</t> <t>ri are' u banom ronojel ri xraj.</t>", "4": "<pb/><t>Ri e qui diosib ri winak</t> <t>e re k'an puak xukuje' sak puak,</t> <t>e jastak ri e qui banom ri winak</t> <t>cuc' tak ri qui k'ab:</t>", "5": "<t>C'o qui chi',</t> <t>man c'u quecuin taj quech'awic;</t> <t>c'o qui bak'wäch,</t> <t>man c'u quecuin taj queca'yic;</t>", "6": "<t>c'o qui xiquin,</t> <t>man c'u quecuin taj quetanic;</t> <t>c'o qui tza'm,</t> <t>man c'u quecuin taj quesikonic;</t>", "7": "<t>c'o qui k'ab,</t> <t>man c'u quecuin taj quenakan</t> <t>cuc' ri qui k'ab;</t> <t>c'o cakan,</t> <t>man c'u quecuin taj quebinic;</t> <t>¡Man c'o ta jun tzij quel ta</t> <t>pa qui chi'!</t>", "8": "<t>Ri xebanowic</t> <t>xak e junam cuc' we diosib ri',</t> <t>xukuje' ri quecojon chque.</t>", "9": "<pb/><t>Aj israelib tak,</t> <t>¡chicu'ba' i c'u'x chrij ri Ajawaxel!</t> <t>Ri Are' cujuto' xukuje' cujuch'uku.</t>", "10": "<t>Cojol tak tabal tok'ob,</t> <t>¡chicu'ba' i c'u'x chrij ri Ajawaxel!</t> <t>Are' cujto'wic xukuje' cujuch'uku.</t>", "11": "<t>Ix ri nim quiwil wi ri Ajawaxel,</t> <t>¡chijiquiba' i c'u'x chrij!</t> <t>Ri are' cujuto' xukuje cujuch'uku.</t>", "12": "<pb/><t>¡Ri Ajawaxel uj natal</t> <t>che cujutewichi'j c'u na!</t> <t>Quebutewichi'j na ri aj israelib,</t> <t>quebutewichi'j na</t> <t>ri e cojol tabal tok'ob.</t>", "13": "<t>Quebutewichi'j na ri queyo'w u k'ij,</t> <t>chi nimak chi ch'utik.</t>", "14": "<pb/><t>¡Chi ri Ajawaxel</t> <t>chebupok'isaj ri e iwija'lil</t> <t>xukuje' ri e quech ri e i c'ojol!</t>", "15": "<t>¡Ri Ajawaxel,</t> <t>ri xbanow ri caj ulew,</t> <t>chuya' ri u tewichibal chiwe!</t>", "16": "<pb/><t>Ri caj rech ri Ajawaxel,</t> <t>xuya' c'u ri ulew che ri winak.</t>", "17": "<t>Ri e kajinak chi bic</t> <t>chupam ri ulew re ri yinelem,</t> <t>ri e cäminak chic,</t> <t>man quecuin ta chic</t> <t>cäquiya' u k'ij ri Ajawaxel;</t>", "18": "<t>are c'u ri uj cäkak'ijilaj na camic</t> <t>c'ä chbe k'ij sak. <pb/>¡Chyo'k u k'ij ri Ajawaxel!</t>"}