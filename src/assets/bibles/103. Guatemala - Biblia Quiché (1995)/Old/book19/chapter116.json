{"1": "<pb/><t>Quinlok'ok'ej</t> <t>ri Ajawaxel</t> <t>xutatabej c'ut ri nu bochi'nic,</t>", "2": "<t>u yo'm c'ut ri u xiquin</t> <t>che nu tatabexic.</t> <t>¡Pa ronojel ri nu c'aslemal</t> <t>quinnataj na ri u bi'!</t>", "3": "<t>Ri cämical xinuralij</t> <t>chquipam tak ri u colob;</t> <t>ri u c'axc'olil ri mukubal xinuriko,</t> <t>xinximitaj rumal ri xe'n ib</t> <t>xukuje' ri k'oxomal.</t>", "4": "<t>Xinnataj c'u ri u bi' ri Ajawaxel</t> <t>xinta' tok'ob</t> <t>che chi cucol ri nu c'aslemal.</t>", "5": "<pb/><t>Ri Ajawaxel suc' xukuje' quel u c'u'x;</t> <t>ri ka Dios ch'uch'uj pa ronojel.</t>", "6": "<t>Ri Ajawaxel quebuchajij</t> <t>ri man cäquiban ta nimal.</t> <t>Ri in aretak man c'o ta chi nu chuk'ab,</t> <t>xinuto'.</t>", "7": "<t>Camic, quinna' chi utz chic in c'olic,</t> <t>rumal chi ri Ajawaxel u banom utz wuc'.</t>", "8": "<t>Xinresaj pa u k'ab ri cämical,</t> <t>xinresaj pa ri ok'ej,</t> <t>man xintzak ta c'ut.</t>", "9": "<t>Quinux na nimanel che ri Ajawaxel</t> <t>chquixo'l ri e c'asc'oj.</t>", "10": "<pb/><t>Ri in c'o nu cojonic,</t> <t>pune' c'u xinbij</t> <t>chi sibalaj c'ax ri nu rikom.</t>", "11": "<t>Q'uistajinak nu c'u'x,</t> <t>xinjiquiba' u bixic</t> <t>chi ronojel winak banal tzij.</t>", "12": "<pb/><t>¿Jas quinban che u tojic</t> <t>che ri Ajawaxel</t> <t>ronojel ri utzil ri u banom wuc'?</t>", "13": "<t>Quinwalijisaj na ri kumubal</t> <t>re ri colobal ib</t> <t>quinnataj c'u na ri u bi'.</t>", "14": "<t>Quebentz'akatisaj na ri xinchi'j</t> <t>che ri Ajawaxel</t> <t>chuwäch ronojel ri u tinimit.</t>", "15": "<pb/><t>Sibalaj c'ax cuna' ri Ajawaxel</t> <t>aretak querilo</t> <t>quecäm ri quelok'ok'enic.</t>", "16": "<t>¡Oh Ajawaxel, in pataninel ech la!</t> <t>¡In ral ri ixok ri pataninel ech la!</t> <t>Ri lal xt'okopij la</t> <t>ri colob ri in ximowinak.</t>", "17": "<t>Che u ya'ic ri maltioxinic</t> <t>quebenya' na</t> <t>tabal tak tok'ob chwäch la,</t> <t>xukuje' quinnataj na ri bi' la,</t> <t>Ajawaxel.</t>", "18": "<t>Quebentz'akatisaj na ri xinchi'j</t> <t>che ri Ajawaxel</t> <t>chuwäch ronojel ri u tinimit,</t>", "19": "<t>chquiwäch ri e uwo rachoch</t> <t>ri Ajawaxel,</t> <t>pa a niq'uiajil, Jerusalen. <pb/>¡Chyo'k u k'ij ri Ajawaxel!</t>"}