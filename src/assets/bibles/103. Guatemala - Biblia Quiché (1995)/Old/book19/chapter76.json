{"1": "<pb/><t>Ri Dios etamatal</t> <t>u wäch pa Juda;</t> <t>ri u bi' elinak u tzijol pa Israel.</t>", "2": "<t>Ri rachoch c'o puwi' ri juyub Sion,</t> <t>pa Jerusalen;</t>", "3": "<t>chila' xebumuch wi</t> <t>tak ri e banbal tak ch'ojibal:</t> <t>ri quetecak tak ch'ich',</t> <t>ri ch'ich' tak re ch'o'j,</t> <t>ri q'uiakbal tak ch'ab</t> <t>xukuje' tak ch'ab.</t>", "4": "<pb/><t>¡Sibalaj nim ri juluwem la, nu Dios!</t> <t>¡C'o na ri nimalil la</t> <t>chquiwäch ri juyub</t> <t>k'eku'm tak c'ache'laj</t> <t>ri e c'o wi' awaj!</t>", "5": "<t>Ri achijab ri e c'o qui cuinem</t> <t>xtokix ri jastak quech;</t> <t>ri c'o na qui chuk'ab</t> <t>man c'o ta xecuin che u banic;</t> <t>xcoc'owisaj ri q'uisbal qui waram.</t>", "6": "<t>Ri carwaj xukuje' ri quiej</t> <t>man quecuin ta chic queslabic</t> <t>aretak ri lal, nu Dios u Dios ri Jacob,</t> <t>cäcoj la qui xib.</t>", "7": "<pb/><t>¡Ri lal lal xibibal!</t> <t>¿Jachin ta ri cäcuinic cutac'aba' rib</t> <t>chwäch la aretak lal oyowarinak?</t>", "8": "<t>Pa ri caj cäc'ut wi la ulok</t> <t>ri k'atan tzij la;</t> <t>ri uwächulew cuxe'j rib</t> <t>xak jun chi cac'oji' wi,</t>", "9": "<t>nu Dios,</t> <t>aretak cäwalij la che u banic suq'uilal</t> <t>xukuje' che qui to'ic ri e c'axc'obinak</t> <t>cho ri uwächulew.</t>", "10": "<pb/><t>Ri royowal ri winak caq'uextaj</t> <t>che yabal k'ij la,</t> <t>xukuje' ne ri xa jubik' royowal</t> <t>caq'uextaj pa corona la.</t>", "11": "<t>Chibana' chi'nic chuwäch ri Ajawaxel,</t> <t>ri i Dios,</t> <t>chebitz'akatisaj c'ut;</t> <t>ix ri i mulin iwib</t> <t>chrij ri ya'tal u ya'ic u k'ij,</t> <t>¡chebic'ama ulok sipanic che!</t>", "12": "<t>Ri are' cäresaj ri qui c'aslemal</t> <t>ri c'amal tak be,</t> <t>cuya' xe'n ib chque tak ri ajawinelab</t> <t>ri e c'o cho ri uwächulew.</t>"}