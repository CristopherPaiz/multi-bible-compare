{"1": "<pb/><f>[1]</f>Wuj ri cuya' u bixic ri cubij ri Nahum aj Elcos xuc'am rumal c'utwächinic. Are tzijol wa' ri xuya' u bixic che ri Ninibe.", "2": "<pb/><t>Ri Ajawaxel are' Dios achixomanel</t> <t>xukuje' ya'l rajil c'axelal:</t> <t>cuya' rajil c'axelal</t> <t>chque ri quec'ulelan che,</t> <t>cäpe c'u royowal</t> <t>chque ri qui banom qui c'ulel che.</t>", "3": "<t>Ri Ajawaxel coch'onel c'o c'u ne</t> <t>ronojel u cuinem,</t> <t>man cuya' ta c'u can ri ajchak'mac</t> <t>chi ma ta cuc'äjisaj u wäch.</t> <t>Ri Ajawaxel cäbin puwi' ri cakulja,</t> <t>e are c'u ri sutz'</t> <t>e are u puc'uq'uil ulew che ri rakan.</t>", "4": "<t>Cucoj u xib ri plo, cutzajisaj c'ut.</t> <t>Cubano chi quetzaj conojel ri nima'.</t> <t>Ri che' ri e c'o pa Basan</t> <t>xukuje' ri e c'o pa ri juyub Carmel</t> <t>quebach'uyaric.</t> <t>Quebach'uyir c'ut ri cotz'i'j</t> <t>ri c'o pa ri Libano.</t>", "5": "<t><f>[2]</f>Chuwäch are' quebirbob ri c'ache'laj;</t> <t>ri tac'atak tak juyub queja'r</t> <t>chuwäch ri u wächbal.</t> <t>Ronojel ri ulew cabirbobic</t> <t>aretak carilo;</t> <t>ronojel ri uwächulew</t> <t>xukuje' conojel ri e jekel chuwäch.</t>", "6": "<t>¿Jachin ta lo</t> <t>ri cacuinic cätaq'ui' ta</t> <t>chuwäch ri royowal?</t> <t>¿Jachin ta lo ri cach'ijow ri royowal?</t> <t>Ri u c'anal cätixtob na jacha' k'ak',</t> <t>quequiban c'u cacab ri nimak tak abaj.</t>", "7": "<t>Ri Ajawaxel utz;</t> <t>are' jun panibal pa ri k'ij</t> <t>rech ri rikoj c'ax:</t> <t>cuto' qui wi'</t> <t>ri caquijiquiba' qui c'u'x chrij.</t>", "8": "<t>Jacha' c'u jun jik'isanelalaj ja'</t> <t>ri ronojel cumuku,</t> <t>cusachisaj c'u qui wäch</t> <t>ri caquitac'aba' quib</t> <t>chuwäch che u c'ulelaxic;</t> <t>k'ekumalil querikow na</t> <t>tak ri qui banom qui c'ulel che.</t>", "9": "<t>¿Jas ri itzel chomanic</t> <t>ri cätajin quichomaj ix</t> <t>chquiban che ri Ajawaxel?</t> <t>¡Ri are cusachisaj na</t> <t>i wäch chnimalaj iwonojel!</t> <t>¡Man c'o ta jun cacuinic</t> <t>cutac'aba' ta rib camul</t> <t>che u c'ulelaxic!</t>", "10": "<t><f>[3]</f>Ix jacha' q'uix</t> <t>ri qui quemom tak quib,</t> <t>jacha' ri chaki'j u xak k'ayes,</t> <t>kas quixporox na.</t>", "11": "<pb/><t>Chawe Ninibe,</t> <t>xel wi ulok ri cächoman</t> <t>u banic ri lawaloyil che ri Ajawaxel:</t> <t>jun itzelalaj ya'l no'j.</t>", "12": "<t>Rumal ri' cubij ri Ajawaxel</t> <t>che ri u tinimit:</t> <t>“Pune' ri aj asiriyab sibalaj e co</t> <t>xukuje' man c'o ta cajilabal,</t> <t>quek'atitaj na</t> <t>casachisax c'u na qui wäch.</t> <t>In nu banom chawe</t> <t>chi a coch'om ri c'ax,</t> <t>man quinban ta chi c'u na chawe</t> <t>chi cacoch' ta chi na niq'uiaj c'ax.</t>", "13": "<t>Quinban na ch'akatak che ri eka'bal</t> <t>ri c'o chrij a wi' quebent'okopij c'u na</t> <t>tak ri tikom ch'ich'</t> <t>ri e jat'ibem awech.”</t>", "14": "<pb/><t>Ri Ajawaxel cuya' takanic chawij</t> <t>ajawinel re Ninibe:</t> <t>“Man e c'o ta awija'lil</t> <t>ri quetaken taj ri a bi';</t> <t>ri e diosib xukuje' tak e wächbal</t> <t>ri e c'o chupam ri rachoch ri a dios</t> <t>quinsachisaj na qui wäch,</t> <t>chila' c'u catinmuk wi na</t> <t>rumal rech chi etzelam a wäch.”</t>", "15": "<t><f>[4]</f>¡Chiwila'!</t> <t>¡Petinak chic paquiwi' tak ri juyub</t> <t>ri ya'l takquil</t> <t>ri ruc'am ulok tzijol re jamaril!</t> <t>Chebawoc'owisaj</t> <t>tak ri e a nimak'ij Juda;</t> <t>chebatz'akatisaj</t> <t>tak ri chi'nic ri e a banom.</t> <t>Mawi ta chi c'u jumul catkaj ta chi na</t> <t>pa qui k'ab ri e banal tak etzelal;</t> <t>sachinak qui wäch chnimalaj conojel.</t>"}