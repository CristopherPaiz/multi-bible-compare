{"1": "<pb/><t>¡Tok'ob a wäch, tinimit tixol quic',</t> <t>nojinak che banoj tzij xukuje' tokinic;</t> <t>ri e aweläk'anic man c'o ta u q'uisic!</t>", "2": "<t>¡U pak'alejic rapubal,</t> <t>u tararem quetet!</t> <t>¡u pa cakan quiej,</t> <t>carwaj tak ri quepixc'onic!</t>", "3": "<t>¡Queka'n tak ri quiej!</t> <t>¡Jolk'inic</t> <t>quech tak ch'ich' re ch'o'j,</t> <t>repc'unic quech tak tz'imaj!</t> <t>¡E q'uia mil tak socotajic,</t> <t>mulaj tak cäminakib!</t> <t>¡Cäminakib ri man c'o ta qui q'uisic!</t> <t>¡Ri winak quetzak tak paquiwi'!</t>", "4": "<t>Ronojel qui mac quech</t> <t>tak ri qui mac</t> <t>quech ri nim ch'utin ri'</t> <t>ri nojinak che nimal</t> <t>xukuje' u jelisam rib,</t> <t>ajtij re itzinic,</t> <t>ri cumal tak ri e u mac</t> <t>ri quech ri nim ch'utin</t> <t>xukuje' tak ri e ritzinic</t> <t>quebusub tak tinimit</t> <t>xukuje' nimak tak tinimit.</t>", "5": "<pb/>Ri Ajawaxel ri c'o ronojel u cuinem <pb/><t>cujiquiba' u bixic:</t> <t>“Waral in c'o che u banic c'ax chawe:</t> <t>quenjolo' ri awatz'iak</t> <t>quenpakaba' c'ä chapalaj,</t> <t>rech ch'analic catquil</t> <t>ri nimak tak tinimit,</t> <t>e are' tak c'ut ri ajawibal</t> <t>chquila' ri a q'uixbal.</t>", "6": "<t>Quinjamij c'u na</t> <t>ch'uluch'ujil pawi';</t> <t>catinch'uk c'u na che esbal q'uixbal</t> <t>quinban c'u na chawe</t> <t>xak xuwi chi c'u ri at catca'yexic.</t>", "7": "<t>Conojel ri catilowic</t> <t>quebanimaj na chawäch,</t> <t>je caquibij wa':</t> <t>‘¡Ri Ninibe yojyobitisam chic!</t> <t>¿Jachin ta lo ri quel ta u c'u'x che?</t> <t>¿Jawije' ta lo cäriktaj wi</t> <t>jachin taj ri cacu'bisan ta u c'u'x?’</t>", "8": "<t>¿La xa' ta pu lo at utz na</t> <t>ri at chuwäch ri Tebs,</t> <t>ri tinimit ri c'o chuxcut ri nima' Nil,</t> <t>ri sutital rij cumal q'ui tak ja',</t> <t>ri c'o ri nima' che k'atibal rij</t> <t>xukuje' ri ja' che u nim tapia?</t>", "9": "<t>Ri Etiopiy xukuje' ri Ejipt</t> <t>are' cowirisabal rib</t> <t>ri man c'o ta qui k'ilk'obic;</t> <t>ri e aj Pot, ri e aj libiyib,</t> <t>e are' tak wa' ri junam qui wäch ruc'.</t>", "10": "<t>Xc'am c'u ne bic ri Tebs,</t> <t>pa jun ulew chic;</t> <t>xec'äjix c'u ne</t> <t>ri e alaj tak ralc'ual</t> <t>cho tak ri qui xquina tak ri be;</t> <t>paquiwi' ri nimak tak qui k'ij</t> <t>xq'uiak taklebenic</t> <t>e re tak c'ut ri c'amal tak qui be</t> <t>xecoj tza'm tikom ch'ich'.</t>", "11": "<t>Xukuje' c'u ri at catek'abarisaxok;</t> <t>sachinak a no'j,</t> <t>cac'ula' tak awib catzucuj</t> <t>jawije' ta ri catto'taj ta wi</t> <t>rech ma ta cätkaj</t> <t>pa u k'ab ri a c'ulel.</t>", "12": "<t>Conojel ri e a cowirisabal</t> <t>xak e junam cuc' ri e u che'al tak higo</t> <t>ri e bejel chque tak higo</t> <t>ri c'a e t'on,</t> <t>ri quepulpubic we queyicopisax</t> <t>pa ri u chi' ri quetijowic.</t>", "13": "<t>Ri e awajch'ojab e je ta ne</t> <t>ri xa' ta e ixokib conojel;</t> <t>ri e oquibal chupam ri ulew</t> <t>e jakatal chuwäch ri c'ulel;</t> <t>ri k'ak' e u sachom qui wäch</t> <t>tak ri e a c'opibal.</t>", "14": "<t>Chac'olo' ja',</t> <t>rech catcuinic cach'ij lak'apupibal</t> <t>chebacowirisaj tak ri to'bal tak awib.</t> <t>Chanima' awib chupam ri xok'ol,</t> <t>chayak'a' ri t'ac,</t> <t>chac'ama' ri banbal tak xan.</t>", "15": "<t>Chila' cäsachisax wi na a wäch</t> <t>rumal ri k'ak'.</t> <t>Ri ch'ich' re ch'o'j,</t> <t>jacha' sac' cuq'uis c'u na</t> <t>u sachisaxic a wäch.</t> <t>¡Chatpok'colijok e jacha' ri sac'!</t> <t>¡Chatpok'colijok</t> <t>e jacha' ri alaj tak sac'!</t>", "16": "<t>Ri e awajc'ayib</t> <t>sibalaj xepok'colij na</t> <t>chquiwäch tak ri ch'imil</t> <t>ri e c'o cho ri caj.</t> <t>(Ri sac' cujal ri u tz'umal,</t> <t>carapin c'ut.)</t>", "17": "<t>Ri e chajil tak awech</t> <t>xak e junam cuc' tak ri sac';</t> <t>e are' tak c'ut ri quemulin</t> <t>ri e awajch'ojab</t> <t>e jacha' sutz' tak chicop:</t> <t>aretak cuban tew,</t> <t>caquinac'ala' quib</t> <t>chuwäch tak ri tapia;</t> <t>aretak quel ulok ri k'ij, quebec;</t> <t>man c'o ta jun reta'm</t> <t>jawije' ri quebe wi'.</t>", "18": "<pb/><t>¡Nimalaj waram quimajim</t> <t>ri e wajyuk'ab o ajawinel re Asir!</t> <t>Ri e to'l tak awech e uxlaninak,</t> <t>ri awajch'ojab quijabulam tak quib</t> <t>pa tak ri juyub</t> <t>man c'o ta c'u jachin ta quemulinic.</t>", "19": "<t>¡Man c'o ta cunabal</t> <t>che ri a socotajic;</t> <t>ri a ch'a'c man cunatajel taj!</t> <t>Conojel ri caquita' u tzijol</t> <t>ri a quiäkasakil quequipak'apa</t> <t>tak ri qui k'ab rumal quicotemal,</t> <t>¿jachin ta lo ri ma ta xurik c'ax</t> <t>rumal ri awetzelal</t> <t>ri man c'o ta u q'uisic?”</t>"}