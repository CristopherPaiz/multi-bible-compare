{"1": "<pb/><t>Ninibe,</t> <t>ri sachal wächaj petinak</t> <t>che u sachisaxic a wäch.</t> <t>¡Chebacojo' chajinelab paquiwi'</t> <t>ri nimak tak tapia chachajij ri be!</t> <t>¡Chaxima' ri ch'ich' re ch'o'j</t> <t>xe' a pam!</t> <t>¡Chebamulij tak ri e a chuk'ab!</t>", "2": "<t>Rumal rech chi ri Ajawaxel</t> <t>cutzelej chi na jumul</t> <t>ri nimarisabal rib ri Jacob,</t> <t>ri nimarisabal rib ri Israel,</t> <t>jacha' ri u banom nabe</t> <t>aretak xtolobaxic xya' c'u canok</t> <t>jacha' juwi' uva</t> <t>ri man e c'o ta chi u k'ab.</t>", "3": "<t><f>[5]</f>E quiäk ri e qui quetecak ch'ich'</t> <t>ri e banal tak qui ch'o'j</t> <t>xukuje' e quiäk</t> <t>ri catz'iak ri e rajch'ojab.</t> <t>¡Xak queyem chic</t> <t>jampa' quebanok ri ch'o'j!</t> <t>Ri e qui carwaj e je ta ne</t> <t>e re k'ak';</t> <t>ri e qui quiej tak</t> <t>xak quebel chi ch'u'j.</t>", "4": "<t>Ri e qui carwaj quexiq'uinilob</t> <t>ruc' ronojel coyowal</t> <t>xo'l tak ri be,</t> <t>quebe jela', quebe jeri'</t> <t>che ri c'ayibal,</t> <t>e je ta ne k'ak' ri quenicowic,</t> <t>queboc'owic e jacha' ta ne ri caypa'.</t>", "5": "<t>Ri ajawinel quebusiq'uij</t> <t>ri e to'l tak rech,</t> <t>caquipak'ila' c'u ne tak quib</t> <t>aretak quexiq'uinic quebetakal</t> <t>ruc' ri nimalaj tapia</t> <t>chrij ri to'bal tak ib</t> <t>ri e suc'umatal chic.</t>", "6": "<t>Quejakataj tak ri e tz'apibal</t> <t>rech ri nima',</t> <t>cat'akitaj c'ut ri rachoch ri ajawinel.</t>", "7": "<t>Ri ajawinel ixok cac'am na bic</t> <t>pa jun ulew chic;</t> <t>achilatal cumal ri e pataninel tak rech,</t> <t>ri quejuyuwic</t> <t>e jacha' ta ne palomax quebok'ic</t> <t>caquit'ocola' ri uwo qui c'u'x.</t>", "8": "<t>Jacha' ri ja'</t> <t>ri tz'apitalic ri cätorotaj ulok,</t> <t>je tak quequibana' wa'</t> <t>ri aj Ninibe quebanimajic.</t> <t>“¡Chixtac'ala na! ¡Chixtzelej ulok!”</t> <t>quebuchix na ruc' rakoj chi'aj,</t> <t>man c'o ta c'u jun</t> <t>cäraj taj cätzelejic.</t>", "9": "<t>¡Cheläk'ax ri sak puak!</t> <t>¡Cheläk'ax ri k'an puak!</t> <t>¡Ri e u k'inomal ri Ninibe</t> <t>man c'o ta u q'uisic!</t>", "10": "<pb/><t>Sachisam u wäch,</t> <t>tz'inowirisam, tolobam canok,</t> <t>jewa' ri u c'ulmam ri Ninibe.</t> <t>Ri animaaj quelebelob che xe'n ib,</t> <t>quebirbit tak ri ch'ecaj,</t> <t>conojel man e c'o ta chic</t> <t>qui chuk'ab quesakmaqui c'ut.</t>", "11": "<t>¿Jas ta ri cäcanaj can</t> <t>chque ri e qui pec tak ri coj,</t> <t>che ri c'olbal quib</t> <t>ri alaj tak calc'ual ri coj?</t> <t>Chila' ri nimak tak coj</t> <t>xukuje' ri e alaj tak coj xquina' quib</t> <t>chi man c'o ta caquic'ulmaj;</t> <t>man c'o ta jachin ta jun</t> <t>ri chexibin taj.</t>", "12": "<t>Ri coj cuchap ri u ti',</t> <t>cuya' c'u re ri ati't coj</t> <t>xukuje' ri alaj tak ral,</t> <t>quebunojisaj tak c'ut ri e u pec</t> <t>che ri cutokij.</t>", "13": "<pb/>Ri Ajawaxel ri c'o ronojel u cuinem cujiquiba' u bixic: <pb/><t>“Waral in c'o che u banic c'ax chawe</t> <t>quebenporoj tak ri e a carwaj re ch'o'j</t> <t>quebenbana' chque chquebux sib;</t> <t>quebencämisaj na ri e a c'ojolab;</t> <t>quinq'uis na tzij puwi' ri eläk'anic</t> <t>ri c'o pa ri awulew,</t> <t>man cätataj ta chi c'u ne</t> <t>ri u ch'abebal ri ya'l tzijol chawe.”</t>"}