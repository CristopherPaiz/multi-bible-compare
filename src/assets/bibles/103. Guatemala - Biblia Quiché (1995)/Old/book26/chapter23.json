{"1": "<pb/>Ri Ajawaxel xinuch'abej, xubij c'u chwe:", "2": "<pb/>“E c'o can quieb ixokib, e ral xa' jun nanaxel.", "3": "<pb/>Kas pa ri calc'alal xebux quech ri nim ch'utin; pa Ejipt xak jäwe chque xyabayax ri uwo tak qui c'u'x, xquitzak c'ut ri qui k'apojil.", "4": "<pb/><f>[7]</f> <f>[8]</f>Ri nabeal Ahol u bi' (cuq'uexwächij ri Samar), are c'u ri Aholiab ri u chak' (cuq'uexwächij ri Jerusalen). In xebenc'am che wixokil, xequiya' nu c'ojol xukuje' nu mia'l.", "5": "<pb/>Ri Ahol man xux ta jic wuc' are xbe ranima' cuc' tak ri ranima' rib cuc', ri e banal tak ch'o'j aj asiriyab,", "6": "<pb/>ri qui cojom catz'iak ajch'ojab re morato, conojel e c'o quekle'n xukuje' e k'atal tak tzij, c'ojolab e wiktalic e ajquiejab ri e quiejeninak chquij tak quiej,", "7": "<pb/>¡ri sibalaj e je'l na chquixo'l tak ri aj asiriyab! Ri Ahol xux quech ri nim ch'utin cuc', are c'u xbe na ranima' chque conojel tak ri e diosib xukasaj c'ut u k'ij che qui k'ijilaxic.", "8": "<pb/>Kas aretak xc'oji' pa Ejipt xux jun ixok re nim ch'utin, mawi c'u jubik' u tanabam u banic. Kas aretak c'ä ac'al, e q'ui xek'oyi' ruc' xquesaj c'ut ri u k'apojil, xquiban c'u che chi xux jun ixok re nim ch'utin.", "9": "<pb/>Rumal ri' xinjach pa qui k'ab tak ri e ranima' rib cuc', ri aj asiriyab, ri benak' ranima' cuc',", "10": "<pb/>e are c'u xech'anabanic; xequitokij c'ut tak ri ral, chi achijab chi ixokib, ch'ich' re ch'o'j c'ut xquicämisabej rech, je c'u u c'äjisaxic u wäch wa' xquibano. Xak xuwi chi c'u caq'uiekbex qui xiquin ri ixokib.", "11": "<pb/>Ri u chak' ri Aholiab xril wa', c'o c'u ne na ri u wi' ri etzelal ri xubano, chuwäch ri xuban ri ratz, kas xbe na ranima' che ri cäquiban ri quech ri nim ch'utin.", "12": "<pb/>Xukuje' ri are' xbe ranima' chque ri aj asiriyab, conojel ri c'o quekle'n xukuje' e k'atal tak tzij, e ajch'ojab ri e qui cojom je'lalaj tak catz'iak, e ajquiejab ri e quiejeninak chquij tak quiej, c'ojolab e wiktalic.", "13": "<pb/>Xinwetamaj c'ut chi xukuje' ri are' xutz'iloj rib, xutakej c'u u banic rech ri xuban ri ratz.", "14": "<pb/>Xoc'ow c'u na u wi' ri xuban ri are' che ri cäquiban ri quech ri nim ch'utin: xeril qui wächbal aj babilonib, ri e tzoc'om cho tak ri tapia quiäk k'obenbem quech; conojel e qui wächbal tak qui nimal ajch'ojab, quec'utun cumal ri ximibal tak qui pam xukuje' tak ri pisbal tak qui jolom.", "15": "", "16": "<pb/>Aretak xeril tak we aj babilonib ri', xbe ranima' chque xebutak c'u bic tako'n pa Babilon che qui siq'uixic;", "17": "<pb/>ri aj babilonib xepetic xebelk'oyol ruc', xuc'a'x cumal, xquitz'iloj c'ut ri e u macunic quech nim ch'utin. Sibalaj nim ri u tz'iloxic xquibano chi xmuluw u c'u'x chque.", "18": "<pb/>Xujach c'u rib che u banic ri quech nim ch'utin pa qui k'ab ch'utik xukuje' nimak, xuc'ut ri u cuerp ch'analic, c'ä xinna' na ri muluw c'u'x che jacha' ri xinna' can che ri ratz.", "19": "<pb/>Xa' c'u sibalaj xuban re ri cäquiban ri quech ri nim ch'utin chi na, xnataj c'ut ri rac'alal che, aretak xux jacha ri cäquiban ri quech ri nim ch'utin pa Ejipt.", "20": "<pb/>Xbe c'u ranima' chque tak ri ranima' rib cuc' ri e aj ejiptib, pa ri cuc'axic quib ri xquibano xejunamataj cuc' tak ri bur xukuje' tak ri quiej.", "21": "<pb/>At, Aholib, c'ax chic xana' ri a tzokopitajic aretak at ac'al, aretak ri e aj ejiptib quequichak'acha' ri uwo a c'u'x.", "22": "<pb/>Rumal ri' in, ri Ajawaxel, quinbij: Quenbana' chque tak we awanima' awib cuc' ri', ri camuluw chi a c'u'x chque camic, chi quebux tak a c'ulel. Pa ronojel c'olbal queben q'uiak wi na ulok ri aj Babilon chawij", "23": "<pb/>xukuje' ri aj caldeyib, ri e aj Pecod, ri e aj Soa ri e aj Coa, xukuje' conojel tak ri aj asiriyab; conojel e c'ojolab e wiktalic, e c'amal tak be xukuje' e k'atal tak tzij, e qui nimal ajch'ojab e banal tak ch'o'j; conojel wa' e quiejeninak chquij tak quiej.", "24": "<pb/>Quepe na che u banic c'ax chawe, e cuc'am ulok carwaj ri man quebajilataj taj xukuje' e banal tak ch'o'j; caquisutij na a wij pa ronojel c'olbal, cuc'am tak qui ch'ojibal qui cojom to'bal tak qui jolom xukuje' tak qui quetecak ch'ich', ri in quinya' na pa qui k'ab chi caquik'at na tzij pawi', caquik'at c'u na tzij pawi' jas ri qui pixab.", "25": "<pb/>Ri in quinkasaj na ri u chuk'ab ri woyowal pawi', we winak ri' caquiban na nimalaj c'axc'ol chawe; caquik'at na ri a tza'm xukuje' ri quieb a xiquin, e are tak c'ut ri quec'asi' canok ch'ich' re ch'o'j quecämisabex quech. Quequitokij tak na ri e awal chi alabom chi alitomab, chuq'uisbalil cäsachisax na a wäch rumal ri k'ak'.", "26": "<pb/>Quequitokij tak na ri awatz'iak quequechbej tak na ri wikbal tak awib.", "27": "<pb/>Je quinban wa' chawe rech catanaba' ri u tzokopixic awib xukuje' ri chac quech nim ch'utin ri cabano ri xatakej ulok u banic pa Ejipt, man cawil ta chi c'u qui wäch ri aj Ejipt mawi quenataj chic chawe.", "28": "<pb/>Are wa' ri quinbij in, ri Ajawaxel: quinya' c'olbal chi catkaj pa qui k'ab ri nimak tak tinimit ri quebawetzelaj qui wäch, xukuje' ri camuluw a c'u'x chque.", "29": "<pb/>We winak ri' man catcaj taj, cäquiban na coyowal chawe, caquiban na quech che ri a ch'äcom ruc' ri a chac kas c'u catquich'anaba' canok; casani' canok ri a cuerp, ri xajach che macunic jacha ri cäquiban ri quech ri e nim ch'utin. Ri u tzokopixic awib xukuje' ri a macunic jacha ri que ri nim ch'utin", "30": "<pb/>e are' ri e ajchak'mac che ri cac'ulmaj camic, xajach c'ut awib che cäquiban ri quech ri nim ch'utin cuc' nimak tak tinimit ri' xachuwisaj c'u awib rumal ri qui k'ijilaxic tak ri e diosib.", "31": "<pb/>Xatakej c'u u banic awe ri xuban ri awatz; rumal ri' quinya' na ri u kumuxic ri kas junam kumubal chawe ri xinya' che ri are'.”", "32": "<pb/>Are wa' ri quinbij in, ri Ajawaxel: <pb/><t>“Cakumuj na awe</t> <t>che ri u kumubal</t> <t>ri awatz,</t> <t>jun kumubal nim chewechic</t> <t>xukuje' nim u pam,</t> <t>nojinak che u tze'xic a wäch</t> <t>xukuje'</t> <t>che retzelaxic a wäch.</t>", "33": "<t>Nojinak che etzeletajic</t> <t>xukuje' yojyobic.</t> <t>Are ri u kumubal</t> <t>ri awatz Samar,</t> <t>ri xatk'abarisanic</t> <t>xukuje' xatc'äxc'obisanic.</t>", "34": "<t>Cakumuj na</t> <t>ri c'o c'ä chuxe',</t> <t>caban c'u na canok</t> <t>ch'akatak che,</t> <t>quebajis c'ut ri uwo a c'u'x.</t> <t>In, ri Ajawaxel,</t> <t>in ch'awinak;</t> <t>ri in nu yo'm nu tzij.”</t>", "35": "<pb/>Rumal ri', in, ri Ajawaxel quinbij: “Rumal c'u rech chi in a sachom pa a jolom are c'u a yo'm can ri awij chnuwäch, cakajbej na ri c'äjisabal wächaj rech ri a tzokopitajic xukuje' ri rech ri a macunic quech nim ch'utin.”", "36": "<pb/>Ri Ajawaxel xubij chwe: “Are' c'u ri at, winak, ¿La cawaj caya' u bixic ri cuc'ulmaj na ri Ahol xukuje' ri Aholib? Chebaq'uiaka' c'ut ri xojibalalaj tak jastak chiquipalaj ri e qui banom.", "37": "<pb/>We ixokib ri' e uxinak man e jic taj chwe e tz'ajtajinak ri qui k'ab che quic'. E uxinak man e jic taj quequik'ijilaj tak ri e diosib. Che c'u u ya'ic qui k'ij e qui kawisam tak ri kas e calc'ual pa ri k'ak', ri e nu c'ojol tak ri e walc'ualam cuc'.", "38": "<pb/>Xequiban chi c'u ne we niq'uiaj etzelal ri' chwe: pa junam k'ij xquitz'iloj ri tastalicalaj wachoch xukuje' man nim ta xequil wi ri e tak nu k'ij re uxlanem.", "39": "<pb/>Kas pa ri k'ij aretak xequiya' ri cal che tabal tok'ob che u ya'ic qui k'ij tak ri e diosib, xepetic xeboc chupam ri tastalicalaj wachoch xquitz'iloj c'ut. ¡Are wa' ri qui banom, chupam ri kas wachoch!", "40": "<pb/>Xequitak tako'n che qui siq'uixic ulok tak achijab ri naj e c'o wi, xepe c'ut. Qui cabichal c'ut we quieb ixokib ri' xebatinic, xequik'o' tak ri qui bak'wäch, xequicoj wikbal tak quib che qui c'ulaxic;", "41": "<pb/>xquit'uyuba' quib puwi' jun ch'at ri sibalaj pakal rajil, cojom chic ri mexa ri c'o wi ronojel ri cätijic, xquicoj c'ut ri c'oc' k'ol xukuje' ri aseit puwi', ri e tastal che u ya'ic nu k'ij.", "42": "<pb/>Quetataj c'ut ri qui rakoj tak chi'aj ri q'uialaj winak ri cätajin quenimak'ijinic; e achijab ri e petinak pa ri chaki'j uwo sak, ri quequiwik ri ixokib quequicoj lak'apubal tak k'abaj chque tak ri qui k'ab xukuje' je'licalaj tak corona che ri qui jolom.", "43": "<pb/>Xinchomaj c'ut: ‘Camic quebequicojo' we quech ri nim ch'utin ri', ri e jarinak cumal tak ri e u mac. ¡Cuc' c'u ne tak wa'!", "44": "<pb/>Xepe ruc' ri Ahol xukuje' ruc' ri Aholib, ixokib ri etzokopitalic, jacha' ta ne ri cäbe jun cuc' tak ri quech ri nim ch'utikab.’", "45": "<pb/>E are' tak c'ut ri achijab ri e suc' caquiya' na u bixic ri qui mac ri Samar xukuje' ri Jerusalen jacha' ri u k'atic tzij paquiwi' ri ixokib ri quekaj pa mac cuc' achijab xukuje' ri ixokib ri e cämisanelab tz'ajtajinak c'ut ri qui k'ab che quic'. Are je wa' ri qui mac ri Samar ri Jerusalen.”", "46": "<pb/>Are wa' cubij ri Ajawaxel: “Chumulij rib ronojel ri tinimit chquij, chubana' chque chi chquixe'j quib chebeläk'ax bic.", "47": "<pb/>Checämisax c'u che abaj rumal ronojel ri tinimit chquijulupij c'u cuc' tak ri e qui ch'ich' re ch'o'j; chequicämisaj c'ut ri calc'ual chi e alabom chi e alitomab chequiporoj ri cachoch.", "48": "<pb/>In quinban na chi casach u wäch we itzel c'aslemal ri' pa ri ulew. Jeri' conojel ri ixokib cäya' na jun utzalaj tijonic chquiwäch man caquitakej ta c'u na u banic quech we itzel c'aslemal ri'.", "49": "<pb/>E are' tak c'ut we quieb ixokib ri', caquic'am na ri c'äjisabal u wäch ri itzel qui c'aslemal xukuje' tak ri e quech ri qui mac rumal ri qui k'ijilaxic tak ri e diosib. Are c'u ri ix quich'ob na chi in ri' ri Ajawaxel.”"}