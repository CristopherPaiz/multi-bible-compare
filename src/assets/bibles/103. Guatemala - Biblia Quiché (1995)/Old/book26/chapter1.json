{"1": "<pb/>In, ri cojol tabal tok'ob Ezequiel, u c'ojol ri Buzi, c'o jun k'ij in c'o chuchi' ri nima' Quebar, pa Babilon, in c'o chquixo'l ri e yo'm pa jun ulew chic. Xjaktaj c'ut ri caj, xinwil c'ut ri Dios pa jun c'utwächinic. Pa ri job rajilabal ri ucaj ic' re ri junab juwinak lajuj (30), job (5) junab chi c'ut c'amom chi ulok ri ajawinel Joaquin jacha' che lok'om pataninel. Ri Ajawaxel xuya' ri u k'ab panuwi'.", "2": "", "3": "", "4": "<pb/>Xinwil c'ut chi petinak jun quiakik' jäb pa ri riquiak'ab ri elebal k'ij; che jun nimalaj sutz' quel wi ulok jun k'ak' jacha' ta ne ri caypa', ri sutim rij rumal jun nimalaj repc'unic. Pa u niq'uiajil ri k'ak' cajuluw jun jasach ri je ta ne jun ch'ich' ri quiäkarinak pa ri k'ak',", "5": "<pb/>xukuje' pa ri u niq'uiajil ri k'ak' c'o jun jasach ri e je ta ne e quiejeb cuerp ri jeri' quepe winak.", "6": "<pb/>Chquijujunal c'o quiejeb qui palaj xukuje' quiejeb qui xic';", "7": "<pb/>ri ca' jicom e c'o quixq'uiak jacha' ri que ri wacax, quejuluwic jacha' ri k'an ch'ich' ri josk'im.", "8": "<pb/>Man xuwi ta c'o quiejeb qui palaj xukuje' quiejeb qui xic', we cuerp ri' e c'o quiejeb qui k'ab winak chque pa ri quiejeb qui xcut, chuxe' ri quiejeb qui xic'.", "9": "<pb/>Ri e qui xic' quequinakala' tak quib. Aretak quebinic, man caquitzalc'atij ta quib, xane' quebinic quebe chquiwäch.", "10": "<pb/>Ri qui palaj tak we quiejeb cuerp ri' je qui banic wa': ri c'o chquiwäch, u palaj jun winak; pa ri iquiak'ab, u palaj jun coj; pa ri mox k'ab, u palaj jun ama' wacax; ri c'o chquij, u palaj jun cot.", "11": "<pb/>Ri qui xic' caquilic' quib chicaj. Quieb chque caquinakila' quib, cuc' chi c'ut ri quieb caquich'uk ri qui cuerp.", "12": "<pb/>Conojel quebe chquiwäch, man c'u caquitzalc'atij ta quib aretak quebinic. E benak pa ri u suq'uil ri c'amom wi qui be rumal ri u cuinem ri Dios.", "13": "<pb/>Ri qui banic tak we cuerp ri' quejunamataj cuc' ri ak'al ri quenicowic o cuc' ri ch'ich' ri e quiakarinak pa ri k'ak' quilitaj c'u jun k'ak' chquixo'l ri sibalaj cajuluwic, quebel c'u caypa' che we k'ak' ri'.", "14": "<pb/>We cuerp ri' quejuch'uch'ic quebec quepetic e je ta ne e c'o caypa'.", "15": "<pb/>Xebenca'yej tak we cuerp ri' xinwil c'ut chi cho ri ulew, pa tak qui xc'ut chquijujunal c'o jun quetet.", "16": "<pb/>Ri quiejeb quetet xak e junam, rumal ri qui banic ri e banom quejuluwic e jacha' ri je'licalaj k'an abaj ri topas. Quilitajic je ta ne ri chquipam ri jujun quetet c'o ta chi jun quetet chic.", "17": "<pb/>Quecuinic quebe pa apachique ri quiejeb qui xcut, man rajawaxic taj caquitzalc'atij ta quib.", "18": "<pb/>Xinwilo chi ri quiejeb quetet e c'o qui quetetibal, e nojinak c'u chque repc'unic chquichi'.", "19": "<pb/>Aretak quebe tak we cuerp ri' xukuje' tak ri quetet quebe tak cuc', aretak quewalij ri cuerp chicaj xukuje' tak ri quetet quewalij cho ri ulew.", "20": "<pb/>Ri cuerp tak queslabic, quebe chusuq'uil ri quetakchi'x wi rumal ri u cuinem ri Dios, are c'u ri quetet quewalij junam cuc', rumal rech chi ri quetet qui tz'akatil tak quib cuc' tak ri c'aslic tak cuerp.", "21": "<pb/>Aretak queslab tak ri cuerp xukuje' queslab tak ri quetet, aretak quek'atitajic xukuje' tak ri quetet quek'atitajic; aretak c'u quewalij ri cuerp cho ri ulew xukuje' ri quetet quewalij junam cuc', rumal rech chi ri quetet e c'aslic tak qui tz'akatil ri cuerp.", "22": "<pb/>Puwi' ri qui jolom quilitaj jun wocowic ri cajuluwic, jacha' ta ne ri lime't.", "23": "<pb/>Chuxe' ri wocowic ri' jicom caquilic' bic quib ri qui xic' we cuerp ri', caquinakila' c'u tak quib. Cuc' quieb chque quequich'uk ri qui cuerp.", "24": "<pb/>Xukuje' xinta' ri qui wojojem ri qui xic' aretak quebec: jacha' ri qui wojojem ri ja' re jun nima' ri nimarinak, jacha' ri u ch'abal ri C'o Ronojel U Cuinem, jacha' ri qui jininem ri jumulaj banal tak ch'o'j. Aretak quek'atatic, quequikasaj ri qui xic'.", "25": "<pb/>Xtataj c'ut jun jininem puwi' ri wocowic ri c'o paquiwi' ri qui wi' ri qui jolom.", "26": "<pb/>Puwi' ri wocowic xinwil jun jasach jacha' jun tem re ajawibal ri je ta ne cäpe ri je'licalaj räx abaj ri zapir, puwi' c'u we tem re ajawibal ri' c'o jun jasach ri je ta ne u banic jun winak.", "27": "<pb/>Ri quilitajic chi ri u xe' u pam capakic, xinwilo chi cajuluwic jacha' jun ch'ich' ri quiäkarinak pa ri k'ak' ri c'o pa u niq'uiajil ri k'ak', chuxe' chi c'ut ri u xe' u pam xinwil jun jasach ri je ta ne u banic k'ak'. C'o c'u jun u tun chrij.", "28": "<pb/>Ri cajunamataj ruc' ri räxquiak'ab aretak cäc'utun pa tak ri sutz' aretak c'o musmul jäb. Jewa' xuban ri u c'utic rib ri u juluwem ri Ajawaxel chnuwäch. Aretak xinwilo, xinmej wib chuwäch, c'ä xinya' na ri nu palaj cho ri ulew."}