{"1": "<pb/>Lajuj c'o rajilabal ri ulajuj ic' re ri ubelej junab, ri Ajawaxel xinuch'abej, xubij c'u chwe:", "2": "<pb/>“Chatz'ibaj ri ajilabal ri uj c'o camic, rumal rech chi ri ajawinel ri c'o pa Babilon camic xuban c'ax che ri Jerusalen.", "3": "<pb/>Chatzijoj chuxquin we tinimit ri' ri man ch'abexic taj cäraj jun tzijobelil ri chajwataj che, che resaxic u no'j. Chabij che chi in quinbinic: <pb/><t>‘Chacojo' jun t'uy</t> <t>puwi' ri k'ak'</t> <t>chaya' ja' chupam;</t>", "4": "<t>chebaya' ch'akatak</t> <t>tak ti'j chupam,</t> <t>utzalaj tak ch'akatak tak a'aj,</t> <t>ch'akatak tak u ti'jal</t> <t>uwo rachak</t> <t>xukuje' tak ri bak</t> <t>ri sibalaj e je'l na.</t>", "5": "<t><f>[9]</f>Chac'ama' jun chque</t> <t>ri chij ri sibalaj utz na,</t> <t>chebamulij c'u si' chuxe'</t> <t>rech sibalaj cächok'caric,</t> <t>c'ä quechak'aj na</t> <t>tak ri bak.</t>", "6": "<pb/><t><f>[10]</f>Cubij c'ut ri Ajawaxel:</t> <t>¡Tok'ob u wäch</t> <t>ri tinimit</t> <t>ri cämisanel!</t> <t>Xak junam ruc' jun t'uy</t> <t>ri pusirinak,</t> <t>ri man quel ta ri pus che.</t> <t>Chebawesaj at,</t> <t>ri ch'akatak tak ti'j,</t> <t>c'ä cätoli' na can ri t'uy.</t>", "7": "<t>Ri tinimit</t> <t>nojinak che ri quic'</t> <t>ri tixtajinak;</t> <t>tixtajinak,</t> <t>man puwi' taj ri ulew</t> <t>rech cämuktaj rumal ri ulew,</t> <t>xane' puwi'</t> <t>ri toloticalaj abaj.</t>", "8": "<t>Ri in quinya' can</t> <t>ri quic' chila',</t> <t>puwi' ri nimalaj abaj,</t> <t>ri man cuya' taj cäch'ukic,</t> <t>rech cät'ikitaj ri woyowal</t> <t>chban c'u ri suq'uilal.’</t>", "9": "<pb/><t>Cubij c'ut ri Ajawaxel:</t> <t>¡Tok'ob u wäch</t> <t>ri tinimit cämisanel!</t> <t>Kas in quenbana' na jun k'ak'.</t>", "10": "<t>Are' c'u ri at chac'ama' ulok</t> <t>jumulaj si',</t> <t>chat'ika' ri k'ak'</t> <t>utz u chak'ajisaxic ri ti'j</t> <t>cabano,</t> <t>c'ä cätzaj na ri u wa'l</t> <t>quec'at c'u tak ri bak;</t>", "11": "<t>Chacojo' c'ut ri t'uy</t> <t>puwi' ri k'ak'</t> <t>man c'o ta u pam caya',</t> <t>c'ä caquiekar na</t> <t>ri q'uiak ch'ich' puwi' ri k'ak'</t> <t>chjosk'itaj c'ut ri e u tz'ilol;</t> <t>¡C'ä cäsach na ri pus!</t>", "12": "<t>Sibalaj c'u ne pusirinak,</t> <t>mawi c'u ne cäjosk'itaj</t> <t>ruc' k'ak'.</t>", "13": "<pb/>Jerusalen, in wajwam a josk'ixic che ri a tz'ilol che ri a tzokopitajic, man c'u ch'ajch'oj ta at c'olic. Xuwi c'u catcanaj ch'ajch'oj aretak chinkasaj ri woyowal pawi'.", "14": "<pb/>In, ri Ajawaxel, nu bim, je c'u cabantaj na. Kas in quinebanowok, man c'u quinya' ta canok ri ma ta quintz'akatisaj u banic; man quintok'obisan ta wächaj mawi quinq'uex nu c'u'x. Quinc'äjisaj na a wäch rumal ri a c'aslemal xukuje' ri e a banoj. In, ri Ajawaxel, quinjiquiba' u bixic.’ ”", "15": "<pb/>Ri Ajawaxel xinuch'abej. Xubij chwe:", "16": "<pb/>“Xa' jun quinya' che resaxic ri winak chawäch ri sibalaj cawaj. Mat juyuw c'ut, mawi matok'ic; maturuwisaj u wa'l a wäch.", "17": "<pb/>Chat coch'onok mac'utu chi catbisonic, macoj k'ek atz'iak che u c'utic chi c'o a cäminak. Mach'anaba' ri a jolom jawije' ri catbe wi mawi mebat'anaba' ri awakan jawije' ri catbe wi; mach'uk ri a palaj che u c'utic ri c'axc'obic mawi mebatij ri wa ri quetijic aretak c'o cämical.”", "18": "<pb/>Ak'abil xintzijon cuc' ri winak, pa ri xk'ekal xcäm ri wixokil; chucab k'ij xinban ri xinutak ri Ajawaxel che u banic.", "19": "<pb/>Xquibij c'ut ri aj tinimit chwe: “Ri cätajin cabano chak'alajisaj chkawäch ri quelcubij chke.”", "20": "<pb/>Ri in xinbij chque: “Ri Ajawaxel xinuch'abej; xubij c'u chwe:", "21": "<pb/>‘Chabij che ri tinimit Israel: Are wa' ri cubij ri Ajawaxel: Quenwawasij ri wachoch, ri sibalaj cäkaj chiwäch sibalaj c'u quinwaj xukuje' ri qui banbej nimal, ri xukuje' cayo'w i chuk'ab; ri e i c'ojol ri e i mia'l ri e i yo'm can pa Jerusalen xa' quecämisax na.", "22": "<pb/>Chabij c'u chque: Ri ix je quiban na jas ri nu banom in: man cuya' taj qui ch'uk ri i plaj che u c'utic ri c'axc'obic, mawi quebitij tak ri wa ri quetijic aretak c'o cämical.", "23": "<pb/>Man cuya' taj quich'anaba' bic ri i jolom mawi quebit'anaba' ri iwakan. Man quixjuyuw taj mawi quixok'ic. Quixtuktub na qui mac tak ri e iwetzelal, quixjuyuwilab tak chiwäch.", "24": "<pb/>Ri Ezequiel are jun c'ambal no'j chiwe, ronojel ri xuban ri are' quiban na ix. Aretak cac'ulmataj wa', quich'ob na chi in ri' ri Ajawaxel.", "25": "<pb/>Camic quinwesaj na ri cäyo'w qui chuk'ab ri aj israelib, ri are' ri wachoch ri ruc' ri u je'lical sibalaj quixquicotic, ri sibalaj cäkaj chiwäch quiwilo xukuje' sibalaj quiwaj. Xukuje' quebenwesaj na ri iwalc'ual chiwe chi alabom chi alitomab.", "26": "<pb/>Pa ri k'ij c'ut ri', ri cacuinic cäto'tajic cäpe na che u ya'ic u bixic chawe ri xc'ulmatajic.", "27": "<pb/>Pa ri k'ij ri' catanaba' ri memal, catcuinic cattzijon ruc' ri xto'tajic catux c'u na jun c'utbal che ri tinimit, we winak ri' caquich'ob na chi in ri' ri Ajawaxel.’ ”"}