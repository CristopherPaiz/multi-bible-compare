{"1": "<pb/><f>[32]</f>Xinuc'am chi c'u bic kas chupam ri Rachoch Dios, xeretaj tak c'ut ri rakan tak ja: quicabichal oxib bara' ruc' niq'uiaj qui chomal.", "2": "<pb/>Ri oquibal wakib bara' u wäch; ri e rapalil oxib bara' quebetan ri qui wäch chquijujunal. Xretaj c'ut ri nimalaj ja ri c'o pa niq'uiajil, juwinak quiejeb (24) bara' ruc' niq'uiaj u rabic cablajuj (12) bara' ruc' jun k'abaj u pam.", "3": "<pb/>Xbe chi c'ut pa ri nimalaj ja ri c'o c'ä chupam xeretaj tak ri rakan ja ri e c'o pa ri oquibal, chquijujunal jujun bara' ruc' jun k'abaj qui chomal. Ri oquibal, oxib bara' ruc' niq'uiaj u wäch, ri rakan tak ja ri e c'o pa tak u xcut quiejeb bara' ruc' jun k'abaj qui chomal.", "4": "<pb/>Xretaj c'ut ri nimalaj ja ri c'o c'ä chupam, cablajuj bara' ruc' jun k'abaj ri u rabic xukuje' ri u wäch. C'äte ri' xubij chwe: “Are C'olbal wa' ri Sibalaj Tastalic.”", "5": "<pb/>Ri achi xuretaj ri tapia ri c'o chrij ri rachoch Dios, ri c'o oxib bara' ruc' niq'uiaj u pimal. Chrij ri rachoch Dios, e c'o ja ri e nac'anoj chrij ri quieb bara' ruc' niq'uiaj qui pam.", "6": "<pb/>We ja ri' quekle'n tak quib, oxwik qui banom, juwinak tak lajuj ja c'o pa ri jujun tak wik. Xjiq'uitaj c'ut ri u wäch ri nimalaj u tapia ri rachoch Dios cumal ri jutak tik ja, puwi' tak c'ut xecoj wi tak ri qui temal tak we oxwik tak ja ri', man c'u xech'ap ta ri tem chupam ri nimalaj tapia.", "7": "<pb/>Chquij c'ut ri alaj tak ja ri sutininak rij ri rachoch Dios c'o jun k'am ri copan c'ä ajsic, jeri' cuya' cäban pakalem kas pa ri nabe ja copan pa ri ucab xukuje' copan c'ä ajsic.", "8": "<pb/>In xinwilo chi ronojel ri Rachoch Dios yacom puwi' jun tanatob ri naj elinak chicaj, puwi' c'u wa' xukuje' e yacom wi tak ri alaj tak ja. We tanatob ri oxib bara' ruc' niq'uiaj elinak chicaj,", "9": "<pb/>ri tapia ri c'o chquij tak ri alaj tak ja oxib bara' u pimal, chquixo'l ri alaj tak ja ri qui sutim rij ri Rachoch Dios cuc' tak ri ja ri cajwataj chque ri cojol tabal tok'ob c'o jun ch'akap tolonic ri cablajuj (12) bara' ruc' jun k'abaj u rabic.", "10": "", "11": "<pb/>Ri alaj tak ja caquirik quib rumal ri ch'akap ri jamalic rumal jun oquibal ri cäca'y pa ri riquiak'ab ri elebal k'ij jun chi c'ut pa ri u mox elebal k'ij. Pa ri ch'akap ri jamalic c'o jun nim u tapia re oxib bara' u pimal.", "12": "<pb/>Pa ri u kajebal k'ij, cäca'y che u suq'uil ri uwo ja ri tz'apitalic, c'o jun ja ri quetan cawinak quieb (42) bara' ruc' niq'uiaj u wäch, cawinak cajlajuj (54) bara' ruc' oxib k'abaj u rabic, ri c'o wi jun u nim tapia re oxib bara' u pimal.", "13": "<pb/>Ri achi xretaj ri Rachoch Dios, oxc'al jun bara' c'ut ri u rabic chi ronojel. Ri u wäch ri uwo ja ri tz'apitalic, xukuje' oxc'al jun (61) bara' quebetanic.", "14": "<pb/>Ri u wäch ri Rachoch Dios, xukuje' ri u tz'akatil ri uwo ja ri tz'apitalic ri cäca'y pa ri elebal k'ij, oxc'al jun (61) bara' quebetanic.", "15": "<pb/>Xuretaj c'ut ri u rabic ri ja ri cäcanaj can chrij ri Rachoch Dios, chuwäch ri uwo ja ri tz'apitalic, e c'o chi c'u wi na tak ri nimak tak tapia ri e c'o pa tak u xcut, oxc'al jun (61) bara' quebetanic.", "16": "<pb/>Ri nimak tak ja ri e c'o chupam ri Rachoch Dios xukuje' ri uwo ja e ch'ukutal che tz'alam. Ri wenta'n ri e c'o k'atibal chquipam e ch'ukutal tak che tz'alam pa ri ox peraj. Ronojel ri quixe' xukuje' ri qui wi' tak ri oquibal e ch'ukutal che tz'alam. Ri e u tapia tak ri Rachoch Dios, chupam xukuje' chrij,", "17": "", "18": "<pb/>e nojinak tak che wikbal ri qui q'uexelam tak quib e cojom aj cajalaj tak to'banelab ri e c'o qui xic' xukuje' tak tut. Chquijujunal tak to'banelab ri e c'o qui xic' c'o cäcab qui palaj;", "19": "<pb/>che ri joperaj, jun u palaj winak cäca'y che jun tut, che ri jun chic, jun u palaj coj cäca'y chi che jun tut. Jeri', chrij ronojel ri Rachoch Dios", "20": "<pb/>e c'o tak wikbal que aj cajalaj tak to'banelab ri e c'o qui xic' xukuje' tak tut, cächaptaj bic c'ä cho ri ulew c'ä paquiwi' tak ri oquibal. Che ri tapia re ri nimalaj ja ri c'o pa niq'uiajil,", "21": "<pb/>ri apal re ri oquibal e c'o quieb akanil ri e caj tak tzalaj.", "22": "<pb/>Chuwäch ri roquibal ri Sibalaj Tastalicalaj C'olbal c'o jun jasach ri je ta ne cäpe jun porobal ri banom ruc' che', ri jujun bara' ruc' jun k'abaj quetan ri u pa tak u xcut, jun bara' c'ut ruc' oxib k'abaj rak'anibem chicaj. E c'o u xquina, ri rakan xukuje' ri u pa tak u xcut e re che'. Ri achi xubij chwe: “Are' mexa wa' ri c'o chuwäch ri Ajawaxel.”", "23": "<pb/>Ri nimalaj ja ri c'o pa u niq'uiajil jacha' ri Tastalicalaj C'olbal e c'o tak coquibal ri e pimak. Chquijujunal tak ri oquibal c'o cacab qui xak ri quebe chuwäch ri tapia aretak quejakic.", "24": "", "25": "<pb/>Chque tak ri oquibal chupam ri nimalaj ja ri c'o pa u niq'uiajil e tzoc'om aj cajalaj tak to'banelab ri e c'o qui xic' xukuje' tak tut, junam cuc' ri e c'o chquiwäch ri nimak tak tapia ri e c'o chuwäch ri uwo ja ri c'o chrij; c'o jun uchi'ja re tz'alam chrij ri oquibal.", "26": "<pb/>Pa tak ri u xcut ri rakan ja e c'o tak wenta'n ri e c'o tak qui k'atibal e wiktal c'u cuc' tak tut. Ri alaj tak ja ri qui tikom tak quib chrij ri Rachoch Dios xukuje' c'o tak qui wi' re che'."}