{"1": "<pb/>Xinta' c'ut jun cowilaj ch'abal ri xubij chwe: “¡Opanem caquiban ri quec'äjisan u wäch ri tinimit, chquijujunal cuc'am ulok ri qui ch'ojibal re cämisabal pa qui k'ab!”", "2": "<pb/>Xinwil c'ut chi wakib achijab xeboc pa ri oquibal ri naj elinak chicaj ri cäca'y pa ri u mox ri elebal k'ij, chquijujunal cuc'am ulok jun wi't pa qui k'ab. Petinak jun achi pa qui niq'uiajil ri u cojom ratz'iak re lino, ri e ruc'am chaconisan re tz'ibanic xe' u pam. Xeboquic, xetaq'ui' c'u ruc' ri porobal re k'an ch'ich'.", "3": "<pb/>Xwalij c'ut ri u juluwem ri u Dios ri Israel paquiwi' ri aj cajalaj tak to'banelab ri e c'o qui xic', jawije' ri e c'olinak wi, xbe chusuq'uil ri roquibal ri rachoch Dios. Ri Ajawaxel xusiq'uij ri achi ri u cojom ratz'iak re lino ri e ruc'am chaconisan re tz'ibanic xe' u pam,", "4": "<pb/>xubij c'u che: “Chabinibej ri tinimit Jerusalen, chacojo' jun etal che ri qui palaj ri winak ri caquina' bis xukuje' c'axc'obic qui mac quech ri e xojibalalaj tak jastak ri queban pa Jerusalen.”", "5": "<pb/>Xinta' c'ut chi xubij chque ri niq'uiaj achijab chic: “Jix chixteren bic chrij che u binibexic ri tinimit, quichaplej bic jawije' c'o wi ri wachoch, mixtok'obisan wächaj chixcämisanok chi ri'jab, alabom, alitomab, ac'alab xukuje' ixokib. Minak c'u jachin jun ri c'o retal.” Xquichaplej c'u bic qui cämisaxic ri ri'jab tak tatayib ri e c'o chuwäch ri rachoch Dios.", "6": "", "7": "<pb/>Xubij chi c'u chque: “Jix pa ri rachoch Dios, chi wawasij; chinojisaj ri uwo ja chque cäminakib.” <pb/>Xebel c'u bic xquichaplej qui cämisaxic ri winak ri e c'o pa ri tinimit.", "8": "<pb/>Aretak c'ut cätajin quecämisanic, ri in xincanaj nu tuquiel. Xinmej c'u wib c'ä xinya' na ri nu palaj cho ri ulew, in nojinak c'u che c'axc'obic xinrak nu chi', xinbij: “Ajawaxel, ¿La cäkasaj ri oyowal la puwi' ri Jerusalen c'a cäsachisaj na la u wäch ri jubik' ri canajinak chque ri aj israelib?”", "9": "<pb/>Ri Ajawaxel xutzelej u bixic chwe: “Ri u mac ri tinimit Israel xukuje' ri rech ri Juda sibalaj nim. Ri ulew nojinak che q'ui u wäch il; ri tinimit nojinak che ri man suq'uil taj. Are pa qui c'u'x chi ri in nu xutum can ri tinimit chi ma ta quinwil ri caquibano.", "10": "<pb/>Man quel ta c'u na jubik' nu c'u'x chque, xane' quinta' na chque jas qui banom pa ri qui c'aslemal.”", "11": "<pb/>Are c'u ri achi ri u cojom ratz'iak re lino ri e ruc'am chaconisan xe' u pam re tz'ibanic, xtzelej ulok xubij: “Xtz'akatisataj u banic ri takanic ri xya' la chwe.”"}