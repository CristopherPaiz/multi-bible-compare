{"1": "<pb/>Ri Ajawaxel xinuch'abej, xubij c'u chwe:", "2": "<pb/>“At, winak, chabixoj we bix ri' ri rech cämical", "3": "<pb/><f>[13]</f>che ri Tir, ri tinimit ri c'o chuchi' ri oquibal pa ri plo ri quebuban u ch'äcoj cuc' q'ui nimak tak tinimit, cuc' winak ri e c'o chuxcut ri plo. Chabij che chi jewa' cubij ri Ajawaxel: <pb/><t>‘At Tir,</t> <t>caban nimal chi at</t> <t>jun je'lic jucub</t> <t>ri tz'akat u banic;</t>", "4": "<t>ri a takanic copan c'a</t> <t>pa ri u c'u'x ri plo,</t> <t>ri xatwocowic sibalaj je'l</t> <t>awoquic xu bano.</t>", "5": "<t>Conojel tak</t> <t>ri e a tz'alamixic xeban</t> <t>cuc' tak chäj ri xec'am ulok</t> <t>pa ri c'ache'laj Senir;</t> <t>ri a che'</t> <t>ri tok'eninak ri awatz'iak pawi'</t> <t>xesax che jun chacalte' aj Libano;</t>", "6": "<t>ri e a ch'iquimibal bakit</t> <t>ri e petinak pa Basan</t> <t>xebanbex quech;</t> <t>ri u pa tak u xcut ri a jucub</t> <t>q'uisis xbanbex quech</t> <t>ri xec'am ulok</t> <t>pa tak ri tak'aj aj Chipr</t> <t>ri e ch'epel pa tak marpil.</t>", "7": "<pb/><t>Ri c'amal a be lino cojom</t> <t>che u banic tz'otom pa Ejipt</t> <t>cajwataj che etal chawe;</t> <t>ri atz'iak ri cätanix</t> <t>chupam ri a jucub e re morato</t> <t>xukuje' quiäk</t> <t>ri e c'amom ulok</t> <t>pa ri tak'aj aj Elis.</t>", "8": "<t>Ri achijab ri quepakchi'n</t> <t>ri a jucub e aj Sidon</t> <t>xukuje' aj Arbad,</t> <t>ri e c'amal tak u be</t> <t>ri a jucub</t> <t>e nawinelalaj tak awachijab.</t>", "9": "<t>E niq'uiaj tak achijab</t> <t>aj Jebal</t> <t>aninak caquiban</t> <t>qui banic tak ri winak chi</t> <t>ri quebataklebej.</t> <t>Ajchaquib que conojel</t> <t>tak ri jucub aj plo</t> <t>ri que c'ayim tak ri e a c'ay.</t>", "10": "<t>Achijab aj Pers,</t> <t>aj Lidiy xukuje' aj Libiy</t> <t>quepatanij</t> <t>che banal tak ch'o'j</t> <t>quecachilaj</t> <t>ri e awajch'ojab;</t> <t>catquiwik c'u cuc' tak quetecak ch'ich'</t> <t>xukuje' to'bal tak jolomaj,</t> <t>catjuluw c'u cumal.’</t>", "11": "<pb/>‘Winak aj Arbad, e cachilam ri awajch'ojab, caquisutij ri u wi' ri a nim tapia, xukuje' chquipam tak ri e tac'atak tak awachoch e c'o achijab aj Gamad. Ri e tak qui quetecak ch'ich' e tzayatzoj cho ri u rabic ri nimalaj a tapia, caquiban c'u chawe chi sibalaj je'l catelic.", "12": "<pb/>Sibalaj c'u nim ri a k'inomal, chi ri Tarsis cac'ayinic xukuje' calok'oman awuc', che u q'uexwäch ri cac'ayij che cuya' sak puak, sak ch'ich', xukuje' räxmamaj ch'ich' chawe.", "13": "<pb/>Xukuje' ri Gres ri Tubal xukuje' ri Mesec quelok'omanic xukuje' quec'ayin awuc', caquichi'j lok'om pataninelab chawe che tojbal xukuje' jastak re k'an ch'ich'.", "14": "<pb/>Ri e aj Bet-togarm quiej re chac caquitojbej awech, xukuje' e quech quiejebal, xukuje' mulayib.", "15": "<pb/><f>[14]</f>Winak ri e aj Rods quec'ayinic xukuje' quelok'oman awuc'. Quebaban a ch'äcoj cuc' winak ri e c'o chuchi' ri plo, ri marpil caquitojbej awech xukuje' e bano.", "16": "<pb/>Ri Edom cuban c'ayinic awuc', rumal chi sibalaj c'o u wächinic ri awulew: che u q'uexwäch ri cac'ayij chque quequic'am ulok abaj re granat, quem ri e tz'ajom pa morato, e tz'otom, quem re atz'iak lino, je'lic tak abaj aj plo (coral qui bi') xukuje' je'licalaj quiäk tak abaj ri rubi.", "17": "<pb/>Ri Juda, ri Israel xukuje' quec'ayinic xukuje' quelok'oman awuc', trico ri cäpe pa Minit, caquitojbej awech xukuje' watz'otz', juyubal räx cab, aseit xukuje' c'oc'al.", "18": "<pb/>Ri Damasc e q'ui ri a k'inomal ri quebulok'o'; catutoj ruc' u wa'l uva ri cape pa Helbon xukuje' rismal chij ri cape pa Sahar.", "19": "<pb/><f>[15]</f>Kas pa Uzal cac'am wi ulok ri u wa'l uva chawe, räx ch'ich' ri colomarisam chic, cane'l xukuje' aj ri cac'oc'atic, che qui q'uexwäch ri a c'ay.", "20": "<pb/>Ri aj Dedan caquic'ayij c'ul re quiejebal quiej chawe.", "21": "<pb/>Ri Arab xukuje' conojel ri c'o quekle'n pa Sedar e a lok'omanelab: ati'tab tak chij, ama'ib tak chij xukuje' q'uisic' quequitojbej awech.", "22": "<pb/>Ri ajc'ayib aj Saba xukuje' aj Raam e a lok'omanelab, utzalaj tak c'oc'al, caquitojbej awech, je'lalaj tak abaj xukuje' k'an puak,", "23": "<pb/><f>[16]</f>awuc' caquiban wi c'ayinic ri aj Haran, ri aj Cane, ri aj Eden xukuje' ri ajc'ayib aj Saba, ri aj Asiriy xukuje' conojel ri aj Med;", "24": "<pb/>quequic'ayij coc'alaj tak quem chawe, morato tak i k'u' ri quebicoj pa tak be, ri e tz'otom, wikbal u pa tak ja, ri q'ui qui ca'yebal xukuje' cowilaj tak colob ri e pach'um.", "25": "<pb/>Ri jucub ri quepe pa Tarsis, caquiterebela' quib quebopanic quequic'am ulok tak ri qui c'ay.’ <pb/><t>‘At jacha' jun jucub</t> <t>ri at c'o</t> <t>pa ri u niq'uiajil ri plo,</t> <t>ronojel nojinak che k'inomal.</t>", "26": "<t>Ri e a ch'iquiminelab</t> <t>xatquic'am bic</t> <t>pa tak ri choalaj tak ja',</t> <t>are c'u ri quiakik'</t> <t>ri cäpe pa elebal k'ij</t> <t>xuban ch'akatak chawe</t> <t>pa u niq'uiajil ri plo.</t>", "27": "<t>Ri a k'inomal,</t> <t>e je tak ri a c'ay</t> <t>xukuje' tak ri u wächinic</t> <t>tak ri awulew,</t> <t>ri e awajchaquib pa ri plo</t> <t>xukuje' ri e c'amal tak qui be</t> <t>ri a jucub,</t> <t>ri e c'ojol tak</t> <t>rech ri a jucub,</t> <t>ri e tak ajc'ayib,</t> <t>ri e a wäch tak ajch'ojab</t> <t>xukuje' conojel</t> <t>tak ri e awajchaquib</t> <t>ri quechacun pa tak ri jucub,</t> <t>quebe na chuxe' ri plo</t> <t>pa ri k'ij</t> <t>aretak catbik'tajic.</t>", "28": "<t>Ri qui rakoj tak chi'aj</t> <t>tak ri e awajchaquib</t> <t>xequiyicopisaj</t> <t>tak ri rekbala'.</t>", "29": "<t>Ri e ch'iquimil</t> <t>tak jucub xebel</t> <t>chquipam tak ri qui jucub;</t> <t>ri ajchaquib pa ri plo</t> <t>xukuje' conojel</t> <t>ri e c'amal tak qui be</t> <t>ri jucub xech'opin cho ri ulew.</t>", "30": "<t>Caquirak na qui chi'</t> <t>cacok'ej c'u na a wäch ruc' c'ayil.</t> <t>Caquiq'uiak na ulew pa qui jolom</t> <t>caquiwolkotij c'u na quib pa ri chaj.</t>", "31": "<t>U mac awech caquiban na tol</t> <t>che ri qui jolom,</t> <t>caquicoj na</t> <t>k'ek tak atz'iak re bis chquij,</t> <t>quebok' c'u na ruc' c'ayil.</t>", "32": "<t>Caquibixoj c'u na jun bix</t> <t>re cämical chawe,</t> <t>ri caquibij na ruc' bis chupam:</t> <t>¿Jachin ta ri xcuinic</t> <t>xujunamaj ta rib ruc' ri Tir,</t> <t>ri tinimit ri xc'oji' chuchi' ri plo?</t>", "33": "<t>Aretak quebopan ri e a c'ay</t> <t>ri quepe puwi' plo,</t> <t>catz'akatisaj ri cajwataj</t> <t>chque ri nimak tak tinimit.</t> <t>Cuc' ri qui q'uiyal</t> <t>tak ri e a k'inomal</t> <t>xukuje' cuc' tak ri e a c'ay</t> <t>xebak'inomarisaj</t> <t>tak ri ajawinelab</t> <t>ri e c'o cho ri uwächulew.</t>", "34": "<t>Camic ri sachinak a wäch</t> <t>rumal ri plo,</t> <t>atbik'tajinak c'a</t> <t>chuxe' ri ja'.</t> <t>Ri e a chac ri quebac'ayij</t> <t>xukuje' conojel</t> <t>ri e awajchaquib</t> <t>ri e c'o pa ri plo</t> <t>xebe awuc' chuxe' ri plo.</t>", "35": "<t>Conojel ri winak ri e jekel</t> <t>chuchi' ri plo quixibim quib</t> <t>rumal awech;</t> <t>ri e cajawinelab</t> <t>e nojinak che xe'n ib,</t> <t>quilitaj ri xe'n ib</t> <t>chquipalaj.</t>", "36": "<t>Ri ajc'ayib ri quepe</t> <t>pa jule' tak ulew chic</t> <t>quenoj che xe'n ib</t> <t>aretak catquic'ayej.</t> <t>Atuxinak jun xibibalalaj jasach;</t> <t>kas xa' c'u jumul</t> <t>sachinak a wäch.’ ”</t>"}