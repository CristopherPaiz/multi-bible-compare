{"1": "<pb/>“At, winak, chajacha' we bix ri' re bis chque tak ri rajawinelab ri Israel:", "2": "<pb/><t>‘Ri a nan</t> <t>are' jun ati't coj ri jekel</t> <t>chquixo'l ri ama'ib tak coj.</t> <t>Xuban ri u soc chquixo'l,</t> <t>chila' c'u xebuq'uiyisaj wi</t> <t>tak ri ral.</t>", "3": "<t>Jun chque</t> <t>utz u q'uiyisaxic xubano</t> <t>c'ä xurik na u chuk'ab.</t> <t>Xretamaj quit'okopixic</t> <t>tak ri awaj</t> <t>ri quekaj pa u k'ab,</t> <t>xukuje' quebutij winak.</t>", "4": "<t>Xtataj u tzijol</t> <t>cumal tak ri nimak tak tinimit;</t> <t>xquicoj jun c'amibal</t> <t>che u chapic,</t> <t>xocoxak tak ch'ich'</t> <t>xquijurubej rech</t> <t>xquic'am bic c'ä pa Ejipt.</t>", "5": "<t>Aretak xril ri ati't coj</t> <t>chi ri reyebal u c'u'x</t> <t>xban cuinem</t> <t>che u sachisaxic u wäch,</t> <t>xuc'am chi jun chque ri ral</t> <t>xuto' rech cac'oji' u chuk'ab.</t>", "6": "<t>Uxinak chi</t> <t>c'u jun tz'akatalaj coj,</t> <t>cäbec</t> <t>xukuje' catzelej chi ulok</t> <t>chquixo'l tak ri coj.</t> <t>Xretamaj qui t'okopixic</t> <t>tak ri awaj ri queburiko,</t> <t>quebutij c'u winak.</t>", "7": "<t>Quebuban c'ax</t> <t>pa tak ri cachoch ri ajawinelab</t> <t>queretzelaj tak ri e tinimit;</t> <t>cuc' tak ri u wunem cubano</t> <t>chi caslabetaj</t> <t>ronojel ri uwächulew.</t>", "8": "<t>Xquiwalijisaj c'u quib</t> <t>tak ri c'ulja tak tinimit</t> <t>chrij xequicoj tak</t> <t>c'amibal che</t> <t>xquiban c'u che chi xkaj</t> <t>chupam ri c'amibal.</t>", "9": "<t>Xequicoj xocoxak</t> <t>tak ch'ich' che u nimic</t> <t>pa jun co'c xquic'am c'u bic</t> <t>chuwäch ri ajawinel</t> <t>ri c'o pa Babilon;</t> <t>chila' xtz'apix wi,</t> <t>rech ma ta c'o chi</t> <t>jachin cätataben</t> <t>tak ri u wunem</t> <t>pa tak ri c'ache'laj pa Israel.</t>", "10": "<pb/><t>Ri a nan cajunamataj</t> <t>ruc' juwi' uva</t> <t>ri tiquital chunakaj ri ja',</t> <t>cawächinic xukuje' jewejak</t> <t>rumal rech chi sibalaj c'o ja'.</t>", "11": "<t>Ri e u k'ab</t> <t>sibalaj xecowiric</t> <t>xebux c'u qui ch'imiy</t> <t>tak ri ajawinelab,</t> <t>sibalaj c'u xq'uiyic</t> <t>xeburika' c'u ne na</t> <t>tak ri sutz'.</t> <t>Man c'o ta chi c'u jun</t> <t>ri sibalaj ta xya' ta na</t> <t>u k'ij</t> <t>rumal rech</t> <t>chi sibalaj nim xel chicaj</t> <t>xukuje' cumal</t> <t>ri jewejak tak u k'ab.</t>", "12": "<t>Xbok c'ut,</t> <t>ruc' nimalaj oyowal</t> <t>xbujix c'u cho ri ulew.</t> <t>Ri quiakik' ri cäpe</t> <t>pa elebal k'ij xchak'ijirisanic</t> <t>xepulpub tak c'ut ri uva;</t> <t>xechaki'jar c'ut</t> <t>ri cowilaj tak u k'ab</t> <t>xeq'uiak c'u pa ri k'ak'.</t>", "13": "<t>Camic tiquil</t> <t>pa ri chaki'j uwo sak,</t> <t>pa chaki'jalaj ulew</t> <t>ri cachaki'j wi u chi'.</t>", "14": "<t>Chque tak ri u k'ab</t> <t>quel ulok jun k'ak'</t> <t>ri quebumatz'irisaj</t> <t>tak ri u tux</t> <t>xukuje' tak ri u wächinic.</t> <t>Man e c'o ta chi cowilaj</t> <t>tak u k'ab</t> <t>ri quebux ta qui ch'imiy</t> <t>tak ri ajawinelab.’ ”</t> <t>(Jun bix wa' re mukunajic,</t> <t>chcoj c'ut jacha' jun bix</t> <t>re mukunajic.)</t>"}