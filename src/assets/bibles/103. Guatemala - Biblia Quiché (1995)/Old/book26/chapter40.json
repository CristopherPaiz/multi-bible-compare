{"1": "<pb/>Pa ri lajuj rajilabal ri ic', k'ij c'u wa' re ri c'ac' junab, ri Ajawaxel xuya' ri u k'ab panuwi', pa jun c'utwächinic c'ut xinuk'axej pa ri rulew ri Israel. Tz'akatem cubana' ri juwinak job (25) junab ri uj esam ulok uj c'amom ulok pa Babilon, cajlajuj (14) junab chi c'ut ch'äctajinak ri Jerusalen. Chupam ri rulew ri Israel, ri Ajawaxel xinuya' puwi' jun juyub ri sibalaj naj elinak chicaj; kas chila' c'ut, xinwil wi apan pa ri u mox k'ab ri elebal k'ij, jumulaj ja ri je ta ne cäpe jun tinimit.", "2": "", "3": "<pb/>Ri Ajawaxel xinuc'am bic chila', xinwil jun achi ri je ta ne re k'an ch'ich'. Tac'al chuchi' ri be, ruc'am jun c'am re lino pa u k'ab xukuje' jun che' che etanic.", "4": "<pb/>We achi ri' xubij chwe: “Utz rilic chabana', utz u tatabexic chabana'; kas chatoc il che ronojel ri quenc'utu' chawäch, are' ri Dios xatc'amow ulok waral rech quinc'ut chawäch. Chaya' c'u u bixic che ri tinimit Israel ronojel ri cawilo.”", "5": "<pb/>C'o jun nimalaj tapia chrij ri rachoch Dios ri sutininak rij. Ri che' ri c'o pa u k'ab ri achi oxib bara' ruc' niq'uiaj quetanic. Xuretaj c'ut ri nimalaj tapia, oxib bara' ruc' niq'uiaj c'ut ri u pimal xukuje' oxib bara' ruc' niq'uiaj rak'anibem.", "6": "<pb/>Xbe chi c'u pa ri oquibal ri cäca'y pa ri elebal k'ij, xak'an paquiwi' tak ri tanatob xretaj ri rapalil ri oquibal, ri quetan oxib bara' ruc' niq'uiaj u wäch.", "7": "<pb/>Ri alaj tak ja ri e c'o pa tak u xcut ri oquibal oxib bara' ruc' niq'uiaj qui rabic xukuje' oxib bara' ruc' niq'uiaj qui pam, oxib bara' quixo'l ri alaj tak ja. C'o chi c'ut ri uchi'be ri quel cho ja, ri cäca'y che ri rachoch Dios. Ri rapalil we oquibal ri' oxib bara' ruc' niq'uiaj ri u wäch,", "8": "<pb/>ri achi xretaj ri uwo ja ri c'o chuchi' ri oquibal chupam ri rachoch Dios, ri uwo ja job bara' quetanic. E c'o quieb rakan ja ri jun bara' ruc' jun k'abaj qui chomal chquijujunal.", "9": "", "10": "<pb/>(Pa ri jujun tak u xcut ri oquibal ri cäca'y pa elebal k'ij e c'o ox ox alaj tak ja conojel xak e junam, ri rakan ja ri e c'o pa tak jujun xcutaj xukuje' xak junam tak qui chomal.)", "11": "<pb/>Ri achi xretaj ri uchi'ja re ri oquibal: wakib bara' u wäch are c'u ri coc bic wajxakib bara'.", "12": "<pb/>Chquiwäch jujun alaj tak ja c'o jun ch'utin nim tapia ri quieb k'abaj ruc' niq'uiaj k'abaj u wäch xukuje' pa tak u xcut. Chquijujunal ri alaj tak ja ri qui pam oxib bara' ruc' niq'uiaj qui rabic.", "13": "<pb/>Xretaj c'ut ri u wäch ronojel ri oquibal kas chupam ulok ri jujun alaj tak ja c'ä chupam ri jun alaj ja chic ri u c'alawichim rib ruc' xoc'ow pa ri jun uchi'ja xoc'ow pa ri jun uchi'ja chic ri u c'alawachim rib ruc', olajuj bara' ruc' oxib k'abaj xetanic.", "14": "<pb/><f>[28]</f>Xretaj c'ut ri uwo ja: cablajuj bara' ruc' niq'uiaj xetanic, ri ja ri c'o pa ri oquibal cäca'y pa ronojel ri uwo ja.", "15": "<pb/>Ri u rabic chi ronojel, cächaptaj bic ruc' ri oquibal quetakal pa ri u q'uisic ri uwo ja, juwinak lajuj (30) bara' xetanic.", "16": "<pb/>Ri alaj tak ja xukuje' tak ri rakan ja', e c'o tak qui wenta'n ri e c'o tak k'atibal chquipam, xukuje' chuwäch ri ja ri c'o pa ri oquibal. Xak e junam, ri rakan ja e sutim che tak wenta'n, chupam. Chuwäch tak ri rakan ja' e banom qui wächbal tut chquiwäch.", "17": "<pb/>Ri achi xinuc'am chi bic chuwäch ri nabe uwo ja. Ri uwo ja sutim u chi' che jun lajom abaj, e juwinak lajuj c'ut ri alaj tak ja ri e c'o chuwäch.", "18": "<pb/>We lajom abaj ri', kajinak na iquim, e c'o pa tak qui xcut ri alaj tak ja ri e c'o pa ri oquibal, ri qui wäch xak junam ruc' ri qui rabic wa'.", "19": "<pb/><f>[29]</f>Ri achi xuretaj ri uwo ja ri c'o chuwäch ri oquibal ri c'o iquim xopan c'ä chrij ri oquibal ri c'o chupam, oxc'al (60) bara'.", "20": "<pb/>Xukuje' c'o jun oquibal ri cäca'y pa ri riquiak'ab ri elebal k'ij che ri nabe uwo ja. Ri achi xretaj ri u rabic xukuje' ri u wäch.", "21": "<pb/>Xukuje' e c'o ox ox alaj tak ja pa tak u xcut, xukuje' tak rakan ja' xukuje' uwo ja ri junam quebetan cuc' ri e c'o pa ri oquibal ri cäca'y pa ri elebal k'ij, ri u bixic, juwinak lajuj (30) bara' ruc' quieb k'abaj qui rabic olajuj (15) bara' ruc' oxib k'abaj u wäch.", "22": "<pb/>Ri uwo ja, tak ri wenta'n xukuje' tak ri tut xak e junam quetabalil cuc' ri e c'o chuchi' ri oquibal ri cäca'y pa ri elebal k'ij. Waral xukuje' cäban pakalem paquiwi' wukub tanatob, ri uwo ja cäcanaj can chupam.", "23": "<pb/>Pa ri elebal k'ij jacha' pa ri iquiak'ab che elebal k'ij, chuwäch ri nabe uwo ja, c'o chic jun oquibal ri cac'aman bic che ri ucab uwo ja. Ri achi xuretaj joropa' bara' c'o chquixo'l ri quieb oquibal, oxc'al ruc' jun (61) bara' c'ut xetanic.", "24": "<pb/>Ri achi xinuc'am bic pa ri u mox elebal k'ij jawije' c'o wi jun oquibal, xeretaj tak ri rakan ja xukuje' ri uwo ja, xak junam quebetan cuc' ri niq'uiaj chic.", "25": "<pb/>Ri ja ri c'o pa ri oquibal, rachil ri uwo ja, ri c'o che, e c'o tak wenta'n chrij, jacha' ri niq'uiaj chic. Ri xetan chi ronojel juwinak lajuj bara' ruc' niq'uiaj u rabic, olajuj bara' c'ut ruc' oxib k'abaj u pam.", "26": "<pb/>E c'o wukub tanatob chuchi', ri rakan ja cäcanaj can xukuje' chupam. Ri e rakan tak ja xukuje' e banom qui wächbal tak tut chquiwäch.", "27": "<pb/>Ri ucab uwo ja xukuje' c'o jun oquibal che ri cäca'y pa ri u mox k'ab ri elebal k'ij. Ri achi xretaj ri qui xo'l ri quieb oquibal ri queca'y pa ri u mox k'ab ri elebal k'ij oxc'al ruc' jun bara' c'ut.", "28": "<pb/>Xinuc'am c'u bic pa ri oquibal ri c'o pa ri u mox k'ab ri elebal k'ij ri cäca'y che ri ucab uwo ja. Xretaj ri oquibal ri c'o pa ri u mox k'ab elebal k'ij, xak junam quetan cuc' ri e nabe tak oquibal.", "29": "<pb/>Ri alaj tak u ja, ri uwo ja xukuje' tak ri rakan ja xak junam tak qui nimal cuc' ri niq'uiaj chic. Ri ja ri c'o pa ri oquibal, rachil ri uwo ja ri c'o che xukuje' e c'o tak u wenta'n chrij, juwinak lajuj (30) bara' c'ut ruc' quieb k'abaj quetan u rabic olajuj (15) bara' c'ut ruc' oxib k'abaj u pam.", "30": "", "31": "<pb/>Ri uwo ja ri cäca'y pa ri nabe uwo ja. Ri rakan ja tak e banom qui wächbal tut chquiwäch. Che ri oquem pa we oquibal ri caban pakalem paquiwi' wajxakib tanatob.", "32": "<pb/>Xinuc'am c'u bic chuwäch ri ucab uwo ja, pa ri elebal k'ij, xuretaj c'ut ri oquibal, ri xak junam quetan cuc' ri e niq'uiaj chic.", "33": "<pb/>Ri alaj tak u ja, ri e rakan tak ja xukuje' ri uwo ja, xak e junam quebetan cuc' ri niq'uiaj chic. Ri ja ri c'o pa ri oquibal, rachil ri uwo ja, e c'o u wenta'n chrij, juwinak lajuj (30) bara' c'ut ruc' niq'uiaj u rabic olajuj (15) bara' ruc' oxib k'abaj u pam.", "34": "<pb/>Ri rakan ja cäca'y chuwäch ri ucab uwo ja. Ri e rakan tak ja e wiktal cuc' tak tut pa tak u xcut. Che ri oquem pa we uchi'ja ri' caban pakalem paquiwi' wajxakib tanatob.", "35": "<pb/>Ri achi ri' xinuc'am bic pa ri oquibal ri cäca'y pa ri riquiak'ab ri elebal k'ij xuretaj c'ut ri oquibal, ri xak junam quebetan cuc' ri niq'uiaj chic", "36": "<pb/>ri xukuje' e c'o alaj tak u ja, rakan tak ja ri uwo ja xukuje' e c'o tak wenta'n chrij. Ri ja ri caban wi oquem quetan juwinak lajuj (30) bara' c'ut ruc' quieb k'abaj u rabic olajuj (15) bara' ruc' oxib k'abaj u pam.", "37": "<pb/><f>[30]</f>Ri rakan ja cäca'y pa ri nabe uwo ja. Ri e rakan tak ja e wiktal cuc' tak tut pa tak qui xcut chquijujunal. Che ri oquem pa we oquibal ri' caban pakalem paquiwi' wajxakib tanatob.", "38": "<pb/>C'o jun alaj ja ri catikow ri uwo ja ruc' ri oquibal. Chila' c'ut ri quech'aj wi ri awaj ri queya' che tabal tok'ob quechajirisaxic.", "39": "<pb/>Pa ri uwo ja rech ri oquibal e c'o quiejeb mexa, cacab pa jujun u xcut, paquiwi' c'u wa' quepil wi ri awaj ri queya' che tabal tok'ob ri quechajirisaxic xukuje' ri queya' che tabal tok'ob u mac rech ri macaj o ri macunic.", "40": "<pb/>Chrij ri uwo ja ri c'o pa ri oquibal ri cäca'y pa ri u riquiak'ab ri elebal k'ij e c'o cacab mexa pa tak u xcut,", "41": "<pb/>jeri' e c'o quiejeb mexa pa ri ja xukuje' quiejeb mexa cho ri ja ri e c'o pa ri oquibal: cubana' wajxakib mexa chi conojel. Paquiwi' tak wa' quecämisax wi tak ri awaj.", "42": "<pb/>Ri quiejeb mexa ri cajwataj chque ri awaj ri queporoxic e re abaj ri e esam pa ri juyub; jun bara' qui rabic jun bara' qui wäch, quieb k'abaj ruc' niq'uiaj k'abaj cak'anibem, paquiwi' tak wa' queya' wi tak ri ti'j que tak ri sipanic. Chupam ri ja, c'o jun tanatob pa ronojel ri u pam ri ja, man tz'akat ta niq'uiaj k'abaj u wäch, ri queya' wi tak ri sipanic re c'äj xukuje' tak ri chaconisan ri que cämisabex ri awaj ri quechajirisaxic.", "43": "", "44": "<pb/>Pa ri ucab uwo ja chquiwäch tak ri oquibal rech ri ucab uwo ja, e c'o quieb u ja, jun chunakaj ri oquibal ri rech ri ucab uwo ja pa ri riquiak'ab ri elebal k'ij, cäca'y pa ri u mox k'ab elebal k'ij, ri jun chic chunakaj ri oquibal rech ri ucab uwo ja pa ri u mox k'ab elebal k'ij, cäca'y pa ri riquiak'ab elebal k'ij.", "45": "<pb/>Ri achi xubij chwe: “Ri ja ri benak u wäch pa ri u mox elebal k'ij are cajwataj chque ri e cojol tabal tok'ob ri quepatanij pa ri Rachoch Dios,", "46": "<pb/>are c'u ri ja ri benak u wäch pa ri riquiak'ab ri elebal k'ij are wa' ri cajwataj chque ri e cojol tabal tok'ob ri quepatanij chuwäch ri porobal. E rija'lil ri Sadoc, xuwi c'u tak aj levitib wa' ri cuya' quekeb chuwäch ri Ajawaxel che u patanixic.”", "47": "<pb/>Ri achi xuretaj ri ucab uwo ja, ri cajtzalaj, xak junam ri u wäch ruc' ri u rabic oxc'al ruc' jun bara' ri jujun u xcut. Ri porobal c'o chuwäch ri Rachoch Dios.", "48": "<pb/>Ri achi xinuc'am bic chuwäch ri uwo ja rech ri Rachoch Dios xeretaj tak ri rakan ja ri e c'o cho ri ja: chquijujunal oxib bara' qui chomal. Ri oquibal wajxakib bara' ruc' niq'uiaj quetan ri u wäch, ri e u c'opibal tak ri oquibal rech ri uwo ja quebetan jujun bara' ruc' oxib k'abaj qui wäch chquijujunal.", "49": "<pb/><f>[31]</f>Ri rakan ja cablajuj bara' ruc' niq'uiaj quetan ri u wäch wukub bara' ruc' jun k'abaj ri u pam, che ri oquem chupam cäban wi pakalem puwi' lajuj tanatak. Chquinakaj ri jujun tak tz'ak c'o chic jun bolobic tz'ak."}