{"1": "<pb/>E quieb oxib nimak tak tatayib re ri Israel xepe che wilic rech quinya' retamaxic chque jas ri cubij ri Ajawaxel.", "2": "<pb/>Xinuch'abej c'ut ri Ajawaxel, xubij c'u chwe:", "3": "<pb/>“We achijab ri' kas xa' jumul qui jachom quib che qui k'ijilaxic tak diosib qui cojom c'ut ri qui bak'wäch chque ri cabanow chque chi quemacunic. ¿La quinya' ta c'u lo ri qui no'j ri caquitz'onoj na chwe?", "4": "<pb/>Chatch'aw cuc' chabij c'u chque: ‘Are wa' ri cubij ri Ajawaxel: Ronojel aj Israel ri cujach rib che qui k'ijilaxic tak ri diosib quebuya' c'ut ri u bak'wäch chque ri quebanow chque chi quemacunic, capextax ta c'u ruc' ri k'axal tzij che u tz'onoxic u no'j, quinya' na ri tzelebal u wäch ri cutz'onoj jas ri takalic rumal quech chi e q'ui ri e diosib cuc'.’", "5": "<pb/>Ri in quinnak na ri canima' conojel ri aj israelib ri xquitas quib chwij rumal quech ri e u diosib ri e c'o cuc'.", "6": "<pb/>Rumal ri', chabij chque ri aj israelib: ‘Are wa' ri cubij ri Ajawaxel Dios: chixtzelej wuc', chebiya' can tak ri e diosib ri e c'o iwuc' xukuje' chebiya' can conojel tak ri xojibalalaj tak jastak ri quebibano.’", "7": "<pb/>We jun aj israel o jun apachique winak ri jekel pa Israel cutas rib chwij kas cujach c'u rib che qui k'ijilaxic tak ri e diosib, cucoj c'ut ri u bak'wäch che ri cäbanow che chi cämacunic, cäbextax c'u ruc' jun k'axal tzij che u tz'onoxic u no'j chwe, kas in quintzelen na u wäch ri cutz'onoj:", "8": "<pb/>Quinc'ulelaj na we winak ri' chupalaj quinya' c'u na jun c'äjisabal che c'utbal, jun jasach ri caquitzijola' na quinsachisaj c'u na u wäch chquixo'l ri nu tinimit. C'äte c'u ri' quiwetamaj na chi in ri' ri Ajawaxel.", "9": "<pb/>We c'u jun k'axal tzij cuya' jun subunelalaj tzijol, xa' in ri Ajawaxel xinsub we u cawäch k'axal nu tzij ri'; ri in quinwalijisaj ri nu k'ab che u c'äjisaxic u wäch quinwesaj na pa ri nu tinimit Israel.", "10": "<pb/>Are' jun ri winak ri cuban ri ch'obonic jacha' xukuje' ri k'axal nu tzij cac'äjisax qui wäch rumal rech ri qui mac,", "11": "<pb/>rech ri nu tinimit Israel mawi jumul cutas ta chi rib chwij mawi cutz'aj ta chi rib cuc' ta we il patan ri'. Ri e are' quebux na nu tinimit, are c'u ri in quinux na u Dios. In, ri Ajawaxel, quinjiquiba' u bixic.”", "12": "<pb/>Ri Ajawaxel xinuch'abej, xubij c'u chwe:", "13": "<pb/>“We c'o jun tinimit cämacun chnuwäch man jic ta c'u cäbin chnuwäch, ri in quinwalijisaj na ri nu k'ab che u c'äjisaxic u wäch quebenwesaj na ri jastak ri cutzukbej rib; quintak ulok wi'jal puwi', quinban c'u na chi quecäm tak ri winak xukuje' tak ri awaj.", "14": "<pb/><f>[5]</f>We c'u jekel ri Noe, ri Danel xukuje' ri Job pa we ulew ri', xuwi ta ri e are' oxib queto'tajic rumal rech chi e suc'. In, ri Ajawaxel, quinjiquiba' u bixic.", "15": "<pb/>We c'u queben tak bic juyubal tak awaj pa jun ulew, che qui cämisaxic ri winak ri e c'o chi', caquiban ta c'u che chi cux jun chaki'j uwo sak ri ma ta c'o jun cuchajij ta anima' coc'ow chi' rumal xe'n ib chquixo'l ri juyubal tak awaj,", "16": "<pb/>we ta e jekel we oxib achijab ri' chila', man quecuin ta ri' che qui to'tajisaxic tak ri e qui c'ojol mawi tak ri e qui mia'l; xuwi ta ri e are' ri' queto'tajic, cux c'u can jun chaki'j uwo sak ri' ri ulew. In, ri Ajawaxel, quinban ri chi'nic ri kas cäban na quincha' rumal ri nu c'aslemal.", "17": "<pb/>We ta c'u quinc'am ulok ri ch'o'j puwi' we ulew ri' quinya' ta c'u ri takanic chquecämisax ri achijab xukuje' ri awaj,", "18": "<pb/>we ta e jekel we oxib achijab ri' chila', man quecuin ta ri' que qui to'tajisaj tak ri qui c'ojol mawi tak ri qui mia'l; xuwi ta ri e are' ri' queto'tajic. In, ri Ajawaxel, quinban ri chi'nic ri kas cäban na rumal ri nu c'aslemal.", "19": "<pb/>We ta c'u quebentak ulok yabilal puwi' we ulew ri', rumal ta c'u ri woyowal quinjekeba' ta c'u ri camic chi' quinban ta c'ut chi quecäm conojel ri achijab xukuje' tak ri awaj,", "20": "<pb/>we ta c'u jekel ri Noe chi', ri Danel xukuje' ri Job, man quecuin ta ri' che qui to'tajisaxic tak ri e qui c'ojol mawi tak ri e qui mia'l xuwi ta ri e are' ri' queto'tajic rumal rech chi e suc'. In, ri Ajawaxel quinban ri chi'nic ri kas cäban na rumal ri nu c'aslemal.", "21": "<pb/>In, ri Ajawaxel, quinbij: Nim c'u na ri c'ax ri capetic aretak chebentak ulok ri quiejeb xibibalalaj tak c'äjisabal wächaj puwi' ri Jerusalen: ri ch'o'j, ri wi'jal, ri juyubal tak awaj xukuje' tak ri yabilal, quebencämisaj c'ut ri achijab xukuje' tak ri awaj.", "22": "<pb/>Xa' c'u e quieb oxib quec'asi' canok quecuin c'ut quebel ulok chila' quequic'am bic ri e qui c'ojol xukuje' tak ri e qui mia'l. Aretak c'u ri e are' quebopan iwuc', quiwetamaj c'u na jas ri qui c'aslemal ri xcuc'aj xukuje' ri jastak ri quequibano, cacu'bi' c'u na i c'u'x che ri c'äjisabal wächaj ri xinc'am ulok puwi' ri Jerusalen.", "23": "<pb/>Cacu'bi c'u na i c'u'x aretak qui wetamaj jas ri qui c'aslemal ri cuc'am xukuje' ri jastak ri quequibano. C'äte c'u ri' quiwetamaj na chi ma ta c'o jas rumal xinc'am ulok ronojel ri c'ax ri xinc'am ulok puwi' ri Jerusalen. In, ri Ajawaxel, quinjiquiba' u bixic.”"}