{"1": "<pb/>Ri Ajawaxel xinuch'abej, xubij c'u chwe:", "2": "<pb/>“At, winak, chatch'aw pa ri nu bi' chabij c'ut: <pb/><t>‘Are' wa cubij ri Ajawaxel:</t> <t>Chiraka' i chi' che ri k'ijol</t>", "3": "<t>ri nakajin cubano;</t> <t>¡Canakajin</t> <t>ri u k'ijol ri Ajawaxel!</t> <t>¡Jun k'ijol wa' ri k'ekmuj,</t> <t>jun xibibalalaj k'ijol</t> <t>chque ri nimak tak tinimit!</t>", "4": "<t>Cäpe na ri ch'o'j</t> <t>puwi' ri Ejipt.</t> <t>Aretak c'u e q'ui</t> <t>ri checämisax chila',</t> <t>queläk'ax c'ut</t> <t>ri qui k'inomal,</t> <t>casachisax</t> <t>c'u u wäch ri Ejipt</t> <t>xukuje' ne ri e u tac'alibal.</t> <t>Ri Etiopiy cuchap birbitem.</t>", "5": "<t>Quech'äctaj c'u na</t> <t>pa ri ch'o'j</t> <t>ri e rajch'ojab ri Etiopiy</t> <t>xukuje' ri e rech ri Libiy,</t> <t>ri e rech ri Lidiy,</t> <t>ri e rech ronojel ri Arab,</t> <t>ri e rech ri Cub xukuje'</t> <t>ri e jule' tak tinimit chic,</t> <t>xukuje' ri e quech</t> <t>ri niq'uiaj ulew chic</t> <t>ri junam qui wäch cuc'.</t>", "6": "<pb/><t>Are wa' cubij ri Ajawaxel:</t> <t>ri caquinim quib</t> <t>che u to'ic ri Ejipt</t> <t>quecäm na pa ri ch'o'j,</t> <t>kas pa Migdol c'ä pa Asuan.</t> <t>Ri u cuinem ri Ejipt</t> <t>ri cubanbej</t> <t>nimal cämach'irisax na canok.</t> <t>In, ri Ajawaxel,</t> <t>quinya' nu tzij che u banic.’</t>", "7": "<pb/>Ri Ejipt are' ri ulew ri sibalaj cätolobax na cumal conojel, xukuje' tak ri u tinimit e are' ri sibalaj quetolobax na canok.", "8": "<pb/>Aretak chenbana' chi ri ulew chenicnobok xukuje' cäsachtaj na qui wäch conojel ri quetoban ruc', c'äte ri caquich'ob na chi in ri' ri Ajawaxel.", "9": "<pb/>Aretak chopan ri k'ij re ri u c'äjisaxic u wäch ri Ejipt, quebentak bic tako'n ri quebe puwi' ri plo che qui ch'ujarisaxic ri winak ri e c'o pa Etiopiy, ri cänoj na che xe'n ib. We k'ij ri' xacol man copanic.", "10": "<pb/>In, ri Ajawaxel, quinbij: Are' quentakchi'j ri Nabucodonosor, ri ajawinel re Babilon, che u chupic u wäch ri u k'inomal ri Ejipt.", "11": "<pb/>Ri are' cäbe na quebuc'am bic ri rajch'ojab, ri e winak ri man c'o ta jubik' tok'obisam wächaj cuc', che u q'uisic tzij puwi' ri ulew. Caquicoj na ri qui ch'ich' re ch'o'j che ri Ejipt, caquinojisaj can ri ulew chque cäminakib.", "12": "<pb/>Quinban na chi cätzaj na ri Nil, quinjach c'u na ri ulew pa qui k'ab itzel tak winak; cumal c'ut we winak ri man e qui winakil taj quinq'uis na tzij puwi' ri ulew xukuje' ronojel ri c'o chupam. In, ri Ajawaxel in ch'awinak.", "13": "<pb/>In, ri Ajawaxel, quinbij: <pb/><t>Quinsachisaj qui wäch ri e diosib,</t> <t>quenq'uisa' c'u tzij</t> <t>paquiwi'</t> <t>tak ri e subunelab tak diosib</t> <t>ri e c'o pa Memps.</t> <t>Ri Ejipt man cac'oji' ta chic</t> <t>u k'atal tzij,</t> <t>quinnojisaj c'u na ri ulew</t> <t>che xe'n ib.</t>", "14": "<t>Quinjalwächij na ri u mox</t> <t>ri Ejipt pa etzeletajic,</t> <t>quint'ik na k'ak' che ri Zoan</t> <t>quinc'äjisaj c'u na u wäch</t> <t>ri Tebs.</t>", "15": "<pb/>Quinkasaj na ri woyowal puwi' ri Sin ri ya'l u chuk'ab ri Ejipt, quinsachisaj na u wäch ri u k'inomal ri Tebs.", "16": "<pb/>Quint'ik na k'ak' che ri Ejipt, ri Sin cubak'atila' na rib rumal ri k'oxomal; quebejaktaj na c'ob chque tak ri nimak u tapia ri Tebs, xukuje' ri Memps cakaj na pa qui k'ab ri ajch'ojab pa k'ij.", "17": "<pb/>Ri alabom ri e c'o pa On xukuje' ri e c'o pa Bubastis quecäm na pa ri ch'o'j, e are c'u ri niq'uiaj winak chic e yutuyuj quec'am bic.", "18": "<pb/>Aretak chinyojij ri u cuinem ri Ejipt xukuje' chinq'uistzij puwi' ri u chuk'ab ri sibalaj cunimarisaj wi rib, ri k'ij cak'ekumar pa Tapnes, jun sutz' cäch'ukuw na ri Ejipt, ri e u winak ri e c'o pa ri tak ri u tinimit e yutuyuj quec'am bic.", "19": "<pb/>Ri in quinban na ri u c'äjisaxic u wäch ri Ejipt, c'äte c'u ri' caquich'ob na chi in ri' ri Ajawaxel.”", "20": "<pb/>Pa ri uwuk ri rajilabal ri nabe ic' rech ri ujulajuj junab, ri Ajawaxel xinuch'abej, xubij c'u chwe:", "21": "<pb/>“Ri in nu k'ajisam ri u k'ab ri paraon, ri rajawinel ri Ejipt, man c'o ta c'u jun cunaninak mawi botz'owinak rech cucoj ta ri u chuk'ab cacuin ta chi c'u jumul che u muk'exic ri ch'ich' re ch'o'j.", "22": "<pb/>Rumal ri' in, ri Ajawaxel, quinbij: In quink'alajisaj wib chi at nu nu c'ulel ri paraon, rajawinel ri Ejipt. Quebenk'aja' ri quieb u k'ab, ri utz xukuje' ri k'ajinak nabe, quinban chi c'u na chi cäjoljob ri ch'ich' re ch'o'j ri c'o pa u k'ab.", "23": "<pb/>Quebenjabuj na ri aj Ejipt chquixo'l ri nimak tak tinimit, quebentuquij na chquixo'l ri jalan tak ulew.", "24": "<pb/>Quenya' qui chuk'ab ri e u k'ab ri ajawinel aj Babilon, quenya' ri nu ch'ich' re ch'o'j pa u k'ab ri ajawinel aj Babilon, quenya' ri nu ch'ich' re ch'o'j pa u k'ab. Quebenk'aja' ri u k'ab ri paraon, cäch'ach'at c'u na aretak cuna' rib chi socotajinak chuwäch ri c'ulel.", "25": "<pb/>Quebenya' na qui chuk'ab ri e u k'ab ri ajawinel aj Babilon quebentuktubisaj c'u na ri e u k'ab ri paraon. Aretak chinya' ri ch'ich' re ch'o'j pa u k'ab ri ajawinel re Babilon, aretak c'u cuwalijisaj ri are' che u banic c'ax che ri Ejipt, caquich'ob na chi in ri' ri Ajawaxel.", "26": "<pb/>Quebenjabuj na ri aj Ejipt, chquixo'l tak ri niq'uiaj tinimit chic xukuje' chquixo'l niq'uiaj nimak tak tinimit chic, c'äte c'u ri' caquich'obo chi in ri' ri Ajawaxel.”"}