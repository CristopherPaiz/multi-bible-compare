{"1": "<pb/>“Are c'u ri at, winak, chaya' u bixic pa ri nu bi' ri cuc'ulmaj na ri Gog, chabij c'u che: ‘Are wa' cubij ri Ajawaxel: Gog, c'amal be nim u k'ij re Mesec xukuje' Tubal, in quink'alajisaj wib chi nu banom nu c'ulel chawe.", "2": "<pb/>Quenbana' na chawe chi cattzelej chawij; nojimal nojimal catinwesaj ulok chupam ri najalaj elebal k'ij catinc'am c'u ulok jawije' c'o wi ri e u juyub ri Israel.", "3": "<pb/><f>[26]</f>Quink'aj c'u na ri q'uiakbal ch'ab ri awuc'am pa ri a mox k'ab quinban c'u na chi quetzak tak ri ch'ab ri e awuc'am pa ri awiquiak'ab.", "4": "<pb/>Are c'u ri at, e awachil tak ri e awajch'ojab xukuje' tak ri tinimit ri at cachilam, catecäm c'u can paquiwi' tak ri u juyub ri Israel. Chila' quixinjach wi pa qui chi' conojel qui wäch c'uch xukuje' juyubal tak awaj, rech quixquit'ubu.", "5": "<pb/>Quixliq'ue can cho tak ri sak. In, ri Ajawaxel, in ch'awinak. In nu yo'm ri nu tzij.", "6": "<pb/>Quintak na k'ak' puwi' ri Magog xukuje' paquiwi' tak ri winak ri e jekel pa utzil pa tak ri ulew ri e c'o puwi' tak ri plo. C'äte ri' caquich'ob na chi in ri' ri Ajawaxel.", "7": "<pb/>In quinban na chi ri tastalicalaj nu bi' quetamax rumal ri nu tinimit Israel, man quinya' ta chi c'u c'olbal chi cätakex rawasixic ri nu bi'. E are tak c'u ri nimak tak tinimit caquetamaj na chi in, ri Ajawaxel, quinc'ut ri nu tastajic pa Israel.", "8": "<pb/>Ri k'ij ri cätajin quinbij kas copan na. In, ri Ajawaxel, quinjiquiba' u bixic.’", "9": "<pb/><f>[27]</f>Ri winak ri e c'o pa tak ri tinimit aj Israel quebel na ulok quequiporoj c'u na ri qui ch'ojibal, ri ronojel tak qui wäch qui quetecak, q'uiakbal tak qui ch'ab, ch'abib, uc'abal tak ch'ab xukuje' tak tz'imaj, caquimulij c'u che qui si' ri cubana' che u banic wukub junab qui k'ak'.", "10": "<pb/>Man cajwataj ta chi chque quebe pa ri juyub che u molic qui si', mawi quebe ta chi che u t'oyic pa tak ri c'ache'laj, conojel c'ut ri ch'ojibal quebajwataj chque che qui si'. Jeri' ri e are' quequesaj na ri jastak quech ri xebesan ri jastak quech nabe, quequijolij c'u na ri jastak quech ri xejolin ri jastak quech nabe. In, ri Ajawaxel, quinjiquiba' u bixic.”", "11": "<pb/>“Pa ri k'ijol ri' quinya' na jun c'olbal che ri Gog pa Israel, chupam ri qui beya' ri binelab, chuwäch ri plo, rech cämuk chila'. We c'olbal ri' cuk'atij na ri oc'owibal, chila' c'u cämuk wi na ri Gog xukuje' conojel ri rajch'ojab, ri bi'aj c'ut ri cäcoj na che, ri qui beya' ri rajch'ojab ri Gog.", "12": "<pb/>Cajwataj c'u na wukub ic' chque ri aj israelib che qui mukic cäjosk'itaj c'ut ri ulew.", "13": "<pb/>Conojel ri winak calatz'ob na qui wäch che qui mukic, jun c'u nimarisabal qui k'ij wa'. Pa ri k'ij ri' quinc'ut na ri nu juluwem. In, ri Ajawaxel quinjiquiba' u bixic.", "14": "<pb/>Aretak coc'ow we wukub ic' ri', quetak na juk'at winak che u solixic, che u nic'oxic ri ulew, che qui muku' c'ut ri e canajinak can cho ri ulew rech cäjosk'itajic.", "15": "<pb/>Aretak jun chque we winak ri' aretak cusolij ri ulew, cäril jun u bakil cäminak, cucoj can jun etal pa u uxcut c'ä cämuk na cumal ri mukunelab chupam ri qui Beya' ri Rajch'ojab ri Gog.", "16": "<pb/>(Xukuje' c'o jun tinimit ri cäbinax na Ri Ajch'ojab che.) Cajosk'itaj c'u na ri ulew.”", "17": "<pb/>Ri Ajawaxel xubij chwe: “Chabij chque conojel ri chicop ri e c'o qui xic' xukuje' chque conojel ri juyubal tak awaj chi chequisiq'uila' tak ri e c'o tak chquinakaj chepet c'ut pa tak ri u juyub ri Israel, che u tijic ri tabal tok'ob ri quenbana' na chque. Cuya' caquitij ti'j cacuq'uiaj quic';", "18": "<pb/>quequitij na ri qui ti'jal tak ri ajch'ojab xukuje' que cuq'uiaj qui quiq'uel k'atal tak tzij rech ri uwächulew, e je ta ne ri e quech ama' tak chij, alaj tak chij, q'uisic' o k'obisam tak alaj tak wacax aj Basan.", "19": "<pb/>Che we tabal tok'ob ri' ri quenban chque, caquitij na xepo c'ä queyawaj na rumal xukuje' cacuq'uiaj c'u quic' c'ä quek'abar na.", "20": "<pb/>Quinsuc'umaj jun utzalaj wa'im chque ruc' ri qui ti'jal tak ri quiej xukuje' tak ri qui ti'jal ri quequiejen chquij, quiti'jal tak ri ajch'ojab xukuje' ronojel qui wäch banal tak ch'o'j, rech quewa'ic c'ä quenoj na. In, ri Ajawaxel, quinjiquiba' u bixic.”", "21": "<pb/>“Je u c'utic ri nu juluwem wa' quenbana' chquiwäch ri nimak tak tinimit. Conojel ri nimak tak tinimit caquil na jas ri u k'atic tzij nu banom paquiwi' xukuje' ri u c'äjisaxic qui wäch.", "22": "<pb/>Kas pa ri k'ij ri' cächaptaj bic, ri Israel cuch'ob na chi in ri' ri Ajawaxel ri u Dios.", "23": "<pb/>E are' tak c'ut ri nimak tak tinimit ri man e qui winakil taj cäquetamaj na chi ri aj israelib xec'am bic pa jun ulew chic rumal quech tak ri e qui mac, rumal rech chi man xebux ta jic chwe; are c'u ri in xintzalc'atij ri wij chquiwäch xinya' c'u c'olbal chi xech'äc cumal ri c'ulel, xequicämisaj c'u conojel chupam ri ch'o'j.", "24": "<pb/>In je xinban chque jas ri takal chque ri quetzelal xukuje' chi man ch'abexic ta cacaj, xebentzak c'u canok.", "25": "<pb/>Rumal ri' in, ri Ajawaxel, quinbij: Camic quel na nu c'u'x che ronojel ri tinimit Israel, ri e rija'lil ri Jacob. Quenbana' chi cuq'uex ri cutaklebej, che u cojic chuk'ab chi chyok u k'ij ri tastalicalaj nu bi'.", "26": "<pb/>In quebenmol chi na jumul chquixo'l ri nimak tak tinimit ri man e qui winakil taj xukuje' chquixo'l tak ri tinimit ri e c'ulel; c'äte ri' quejeki' na pa utzil chupam ri kas culew, man c'o ta chi c'u jachin quexibinic. Je quinban wa' che u c'utic ri nu tastajic, nimak tak tinimit quecuin che rilic. Ri aj israelib xquicoch' na ri qui yok'ic rumal rech chi man xeniman ta chwe.", "27": "", "28": "<pb/>In xebentak bic xebe chquixo'l ri nimak tak tinimit ri man e qui winakil taj, are c'u ri in quebenmulij chi na chupam ri culew. Man c'o ta jun quintzak ta can chque. C'äte ri' caquich'ob chi na chi in ri' ri Ajawaxel ri qui Dios.", "29": "<pb/>Man c'u quebenxutuj ta chi canok, nu jamin c'ut ri nu cuinem puwi' ri tinimit Israel. In, ri Ajawaxel, quinjiquiba' u bixic.”"}