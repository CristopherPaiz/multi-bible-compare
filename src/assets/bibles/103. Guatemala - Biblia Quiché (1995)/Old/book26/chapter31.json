{"1": "<pb/>Pa ri nabe k'ij rech ri urox ic' rech ri ujulajuj junab, ri Ajawaxel xinuch'abej, xubij c'u chwe:", "2": "<pb/>“Chabij che ri paraon, ri ajawinel re Ejipt, xukuje' chque conojel ri u winak: <pb/><t>‘¿Jas ta ruc' cäjunamax wi</t> <t>ri a nimalil?</t>", "3": "<t><f>[21]</f>Je ta ne ri catpe jun q'uisis</t> <t>o jun chacalte' aj Libano,</t> <t>ri e c'o je'lalaj tak u k'ab</t> <t>ri cuya' mujal che ri c'ache'laj,</t> <t>sibalaj naj elinak chicaj</t> <t>copan c'u ne ri u wi'</t> <t>c'ä pa tak ri sutz'.</t>", "4": "<t>Ri jäb xukuje' ri ja'</t> <t>ri c'o cho ri ulew</t> <t>xetob che u q'uiyisaxic;</t> <t>xeq'uiy nima' chrij</t> <t>jawije' ri tictal wi;</t> <t>ri e u nima' xequija'j</t> <t>conojel tak ri che'</t> <t>re ri ulew.</t>", "5": "<t>Rumal c'u rech</t> <t>chi q'ui ri u ja' c'olic,</t> <t>sibalaj xq'uiy na</t> <t>chquiwäch conojel tak ri che'</t> <t>ri e c'o pa ri c'ache'laj</t> <t>ri e u k'ab</t> <t>sibalaj xeq'uiyiric</t> <t>sibalaj c'u xquilic' quib.</t>", "6": "<t>Ronojel qui wäch chicop</t> <t>ri c'o qui xic'</t> <t>caquiban qui soc xo'l</t> <t>tak ri u k'ab;</t> <t>ronojel qui wäch juyubal</t> <t>tak awaj quebalan chuxe';</t> <t>pa ri u mujal cuya' quejeki'</t> <t>e q'ui nimak tak tinimit.</t>", "7": "<t>Are juwi' che'</t> <t>ri man c'o ta c'o wi,</t> <t>sibalaj nim,</t> <t>ri e c'o u k'ab</t> <t>ri sibalaj e liq'uilak,</t> <t>ri e u rab</t> <t>e c'o chunakaj telechi'm.</t>", "8": "<t>Man c'o ta jun chacalte'</t> <t>ri c'o ta pa ri u ticonijibal</t> <t>ri Dios cäjunamataj ta ruc';</t> <t>man c'o ta juwi' chäj</t> <t>ri e c'o ta u k'ab</t> <t>e jacha' ri u k'ab,</t> <t>man c'o ta jun tz'unuj</t> <t>ri e c'o ta sibalaj u xak,</t> <t>man c'o ta juwi' che'</t> <t>pa ri u ticonijibal ri Dios</t> <t>cajunamataj ta ruc'</t> <t>ri u je'lical.</t>", "9": "<t>In xinbanow je'lic che</t> <t>cumal ri q'uialaj u k'ab;</t> <t>ri niq'uiaj juwi'</t> <t>tak che' chic</t> <t>ri e c'o pa ri Eden</t> <t>ticbal u cotz'i'j ri Dios,</t> <t>cätitat caquina' che.’</t>", "10": "<pb/>‘Je ba' ri', are wa' ri cubij ri Ajawaxel: ri juwi' che' sibalaj naj xel chicaj chi ri u parunum xopan pa tak ri sutz'; sibalaj xq'uiyic chi xnoj che nimarisan ib.", "11": "<pb/>Rumal ri' nu xutum; quinya' c'olbal che chi cäkaj pa u k'ab jun takanel ri nim rekle'n ri man u winakil taj, ri cuban na che jas ri takal che ri retzelal.", "12": "<pb/>Ri achijab ri man e a winakil taj ri man c'o ta jubik' tok'obisam wächaj cuc' caquit'akij na caquiq'uiak c'u can chila'; ri e u k'ab e k'ajinak quekaj na paquiwi' tak ri c'ache'laj, beya' xukuje' aj tak ri e c'o pa ri ulew, conojel c'ut ri tinimit ri e jekel tak chuxe' ri u mujal quebanimaj na caquitzak c'u ne canok.", "13": "<pb/>Ronojel qui wäch chicop ri e c'o qui xic' quepe na che jekelem puwi' ri che' ri tzakinak, xukuje' ronojel qui wäch juyubal tak awaj quebelc'ol na paquiwi' tak ri e u k'ab.", "14": "<pb/>Mawi c'u jun ta juwi' ta chi che', pune' ta c'o chunakaj ri ja', sibalaj ta caq'uiy ta chi na, pune' ta sibalaj ta utz u ja'xic cabanic curik ta chi na ri sut' ruc' ri u parunum mawi ta sibalaj naj quel na chicaj. Conojel e c'okotajinak che cämical, quekaj bic chupam we c'olbal ri' chuxe' ulew che u rikic c'u rib cuc' ri e mukutal chic.", "15": "<pb/>In, ri Ajawaxel, quinbij: Aretak ri juwi' che' cäkaj pa ri cajawibal ri cäminakib, quinban na chi rumal ri bis cätzaj na ri choalaj plo; quebenk'ila' tak ri nima' xukuje' ri e u q'uiyibal tak ja'; rumal are' quinban na chi ri juyub Libano cänoj che bis conojel c'ut ri juwi' tak che' ri e c'o pa tak ri juyub quechaki'jar na.", "16": "<pb/>Aretak chenbana' che chi cäkaj pa ri cajawibal ri cäminakib che u rikic rib cuc' ri e cäminak chic, ri u wajajem ri u tzakic quebubirbobisaj tak na ri nimak tak tinimit. Chupam c'ut we c'olbal ri' chuxe' ri ulew caquina' tak na u cu'lbal c'u'x tak ri che' e aj Eden, ri sibalaj e je'l na ri sibalaj utz qui ja'xic banom pa ri juyub Libano.", "17": "<pb/>Xukuje' ri e are' quekaj na jacha' ri are', pa ri ajawibal rech ri cämical, che u rikic quib cuc' ri xecäm pa ri ch'o'j. Ri xejeki' chuxe' ri u mujal, caquijabuj na quib chquixo'l nimak tak tinimit.", "18": "<pb/>Mawi jun chque tak ri e juwi' tak che' ri e rech ri Eden ri xuya' xjunamataj ta ruc' pa ri je'lical xukuje' nimal; pune' c'u ruc' ronojel wa', cäkaj na cuc' ri niq'uiaj juwi' tak che' chic ri e c'o pa ri Eden pa ri c'olbal chuxe' ri ulew, rech quejeki' chquixo'l ri e k'ijilal tak diosib, chquixo'l ri winak ri xecäm pa ri ch'o'j. <pb/>Ri juwi' che' are' ri ajawinel paraon xukuje' conojel ri u winak. In, ri Ajawaxel, quinjiquiba' u bixic.’ ”"}