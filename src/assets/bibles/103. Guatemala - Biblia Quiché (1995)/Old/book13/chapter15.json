{"1": "<pb/>Ri David xtakanic chi cheyac rachoch chupam ri u tinimit ri David, xusuc'umaj c'ut jun c'olbal ri cäya' wi ri u caxa ri Ajawaxel, chupam jun lic'om rachoch re be.", "2": "<pb/>Xuya' c'u takanic: “Mawi jun, we man aj Levi, catelen ta bic ri u caxa ri Ajawaxel, are c'ut ri Ajawaxel e chowinak rech e are' quetelen ri u caxa ri Ajawaxel xukuje' rech amak'el e c'o chuwäch che ri u patanixic.”", "3": "<pb/>Xumulij c'ut ronojel Israel pa Jerusalen che u k'axexic ri u caxa ri Ajawaxel chupam ri c'olbal ri xusuc'umaj che.", "4": "<pb/>Xukuje' xebumulij ri rija'lil ri Aaron xukuje' tak ri aj levi.", "5": "<pb/>Chque ri rija'lil ri Coat jun sient ruc' juwinak xquimulij quib (120): Uriel, ri c'amal qui be ri e rachalaxic.", "6": "<pb/>Chque ri e rija'lil ri Merar, quieb sient ruc' juwinak (220): Asaiy, ri c'amal qui be ri e rachalaxic.", "7": "<pb/>Chque ri e rija'lil ri Jerson, jun sient ruc' juwinak lajuj (130): Joel, ri c'amal qui be ri e rachalaxic.", "8": "<pb/>Chque ri e rija'lil ri Elizapan, quieb sient (200): Semaiy, ri c'amal qui be ri e rachalaxic.", "9": "<pb/>Chque ri e rija'lil ri Hebron, jumuch' (80): Eliel, ri c'amal qui be ri e rachalaxic.", "10": "<pb/>Chque ri e rija'lil ri Uziel, jun sient ruc' cablajuj (112): Aminadab, ri c'amal qui be ri e rachalaxic.", "11": "<pb/>Ri David xusiq'uij ri Sadoc xukuje' ri Abiatar, e cojol tabal tok'ob, xukuje' ri aj levi Uriel, Asaiy, Joel, Eliel xukuje' ri Aminadab,", "12": "<pb/>xubij c'u chque: “Ix, ri ix c'amal tak qui be ri jujun tak ja winak chque ri aj Levi, chi ch'ajch'ojirisaj iwib je jas rajawaxic u banic junam cuc' ri e iwachalaxic, rech quixcuinic quik'axej ri u caxa ri Ajawaxel, ri u Dios ri Israel, chupam ri c'olbal ri nu wocom che;", "13": "<pb/>rumal c'u rech chi man ix ta xixbanow nabe mul, ri Ajawaxel xeresaj ri qui c'aslemal jujun chke, man xkatz'onoj ta c'u na jas ri rajawaxic u banic.”", "14": "<pb/>Xquich'ajch'ojirisaj c'u quib tak ri e cojol tabal tok'ob xukuje' tak ri e aj levitib jas ri rajawaxic u banic rech cuya' caquik'axej ri u caxa ri Ajawaxel, ri u Dios ri Israel.", "15": "<pb/>Je c'u xquiban wa' che u c'amic ulok xequicoj ba'lul che u telexic ulok, xquiya' paquiwi' tak ri qui teleb, je jas ri takanic ri xuya' ri Moises rumal ri u takanic ri Ajawaxel.", "16": "<pb/>Ri David xukuje' xuya' takanic chque ri c'amal tak qui be ri e aj levitib chi, chquixo'l ri camak', che qui c'utu' tak ri bixonelab che qui c'ama' bic tak ri e qui chaconisan che u banic tak ri trompet, nimalaj arp, alaj arp xukuje' quetecak tak k'an ch'ich', chi co che ok'esaxok che u c'utic chi c'o quicotemal.", "17": "<pb/>Ri e aj levitib xquic'ut ri Heman, u c'ojol ri Joel, xukuje' ri Asap, u c'ojol ri Berequiy, cachalaxic ri Heman; ri e rija'lil ri Merar xukuje' cachalaxic ri e nabe, ri Etan, u c'ojol ri Cusaiy;", "18": "<pb/>xequic'ut chi c'ut niq'uiaj cachalaxic ri e nabe, ri e qui tz'akat ri e u cak'at pataninelab: Zacariy, Jaaziel, Semiramot, Jehiel, Uni, Eliab, Benaiy, Maasiy, Matatiy, Elipelehu, Micniy, xukuje' ri e chajil tak oquibal, ri e are' ri Obed-edom xukuje' ri Jeiel.", "19": "<pb/>Ri e bixonelab Heman, Asap xukuje' ri Etan e are' e cojom che cok'esaxic ri quetecak tak re k'an ch'ich'.", "20": "<pb/><f>[9]</f>Zacariy, Aziel, Semiramot, Jehiel, Uni, Eliab, Maasiy xukuje' ri Benaiy e c'o tak ri qui nimalaj arp che qui k'ojomaxic jas ri caquiban ri e aj elamib.", "21": "<pb/><f>[10]</f>Are' c'u ri Matatiy, Elipelehu, Micniy, Obed-edom, Jeiel xukuje' ri Azaziy e c'o tak qui arp che rok'isaxic jas cäquiban ri e aj siminitab.", "22": "<pb/>Quenaniy, c'amal qui be ri aj levitib ri yo'm rekle'n che rilic chi quec'am bic ri jastak, are' c'u c'amal be, sibalaj c'u c'o u no'j.", "23": "<pb/>Ri Berequiy xukuje' ri Elcan e are' ri c'amal u be ri caxa.", "24": "<pb/>E are' tak c'ut ri e cojol tabal tok'ob Sebaniy, Josapat, Natanael, Amasay, Zacariy, Benaiy xukuje' ri Eliezer e are' tak ri quebok'esan tak ri trompet chuwäch ri u caxa ri Dios. Ri Ebed-edom xukuje' ri Jehiy xukuje' e c'amal u be ri caxa.", "25": "<pb/>Are c'u ri David, ri nimak tak tatayib re Israel xukuje' ri e qui nimal tak ri jujun tak mil ajch'ojab xebe ruc' quicotemal che u k'axexic ulok ri u caxa ri Ajawaxel re ri c'ulwächinic ri c'o chupam ri rachoch ri Obed-edom.", "26": "<pb/>Rumal c'u rech chi ri Dios e u to'm ri e aj levitib ri e teleninak ri caxa, xequipil wukub alaj tak ama'ib wacax xukuje' wukub ama'ib tak chij.", "27": "<pb/><f>[11]</f>Ri David u cojom jun u k'u' re ch'uch'ujalaj lino jacha', xukuje' conojel ri e aj levitib ri e teleninak ri caxa; ri e ajbixab xukuje' ri Quenaniy, ri c'amowinak u be ri k'axenic; ri David u cojom c'u ne bic jun ratz'iak nim u k'ij re lino.", "28": "<pb/>Ronojel Israel je u c'amic bic wa' ri caxa re ri u c'ulwächinic ri Ajawaxel xequibano cuc' rakoj chi'aj, re quicotemal xukuje' ruc' rok'ibal tak ruc'a' chij, trompet, quetecak tak k'an ch'ich', tak ri nimalaj arp xukuje' alaj tak arp.", "29": "<pb/>Aretak ri u caxa ri Ajawaxel xopan pa ri u Tinimit ri David, ri Mical, ri u mia'l ri Saul, xca'y c'u ulok pa ri wenta'n; aretak xril ri ajawinel David chi cätajin caxojow ruc' quicotemal, xtiow xuna' che."}