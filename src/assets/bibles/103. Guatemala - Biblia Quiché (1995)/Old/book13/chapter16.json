{"1": "<pb/>Ri u caxa ri Dios xc'am bic xeyok chupam ri lic'om rachoch re be ri are' u patan wa' xuwoc ri David. Xechi'x c'u tak tabal tok'ob ri quechajirisaxic xukuje' tak tabal tok'ob re utzirisan ib chuwäch ri Dios,", "2": "<pb/>aretak c'u xto'taj ri David che qui chi'xic xebutewichi'j ri tinimit pa ri u bi' ri Ajawaxel,", "3": "<pb/>chque c'u conojel ri aj israelib xuya' jun wa, jun lej re u wäch tut xukuje' jun chic re pasa.", "4": "<pb/>Ri David xebuc'ut chquixo'l ri aj levi jachin tak ri quepatanij chuwäch ri u caxa ri Ajawaxel, rech cacanaj pa qui k'ab ri u nimak'isaxic u ya'ic ri maltioxinic xukuje' ri u ya'ic u ri k'ij ri Ajawaxel, ri u Dios ri Israel.", "5": "<pb/>Ri c'amal be are' ri Asap, are chi c'u cätaken ri Zacariy; benak chi c'ut ri Jeiel, Semiramot, Jehiel, Matatiy, Eliab, Benaiy, Obed-edom xukuje' ri Jeiel, ri e c'o tak ri qui chaconisan che u banic ri k'ojom, tak qui nimalaj arp xukuje' tak ri qui alaj arp. Ri Asap are cok'isan ri quetecak tak k'an ch'ich',", "6": "<pb/>e are' c'u ri e cojol tabal tok'ob Benaiy xukuje' ri Jahaziel e are' quecok'esaj tak ri trompet chuwäch ri caxa rech ri u c'ulwächinic ri Dios.", "7": "<pb/>Kas c'u pa ri k'ij ri' ri David xuya' takanic nabe mul chi ri Asap xukuje' tak ri e rachil chiquichaplej u ya'ic we k'ijilanic ri' re maltioxinic che ri Ajawaxel:", "8": "<pb/><t>“¡Chiya' maltioxinic che ri Ajawaxel!</t> <t>¡Chnataj ri u bi'!</t> <t>Chebitzijoj chque tak ri tinimit</t> <t>ri e u banoj.</t>", "9": "<t>Chebibixoj tak bix che u ya'ic u k'ij.</t> <t>¡Chebitzijoj ri nimak tak jastak</t> <t>ri e u banom!</t>", "10": "<t>China' iwib chi nimak i banic</t> <t>rumal ri tastalicalaj u bi'.</t> <t>¡Chquicot ri canima'</t> <t>ri caquitzucuj ri Ajawaxel!</t>", "11": "<t>Chichapa' iwib che ri Ajawaxel,</t> <t>chichapa' iwib che ri u cuinem;</t> <t>chichapa' wib che ri Ajawaxel</t> <t>ronojel k'ij.</t>", "12": "<t>Chenataj tak ri nimak tak u chac chiwe</t> <t>ri xukuje' e mayibal,</t> <t>xukuje' tak ri u colomibal</t> <t>ri e u yo'm tak u bixic:</t>", "13": "<t>Ix ri ix, rija'lil ri Israel</t> <t>ri pataninel rech,</t> <t>ix, u c'ojol ri Jacob,</t> <t>ri ix chatajinak rumal,</t>", "14": "<t>are' ri Ajawaxel, ri ka Dios;</t> <t>¡are' ri catakan</t> <t>puwi' ronojel ri uwächulew!</t>", "15": "<t>Pune' ta c'u ne</t> <t>queboc'ow jun mil ija'lil,</t> <t>man quesach ta pa u jolom</t> <t>ri e chi'nic re ri c'ulwächinic.</t>", "16": "<t>Che ri c'ulwächinic</t> <t>ri xuban ruc' ri Abraham,</t> <t>che ri chi'nic ri kas cäban na</t> <t>xcha' che ri Isaac</t>", "17": "<t>xujiquiba' c'ut</t> <t>jacha' pixab che ri Jacob,</t> <t>jacha' jun junalic c'ulwächinic</t> <t>che ri Israel,</t>", "18": "<t>aretak xubij:</t> <t>‘Quenya' ri ulew re Canaan chawe</t> <t>jacha' ri echbal ri cayataj chawe.’</t>", "19": "<t>Pune' ri e are' man e q'ui taj,</t> <t>xa' e quieb oxib man e aj chila' taj</t> <t>e c'o pa ri ulew.</t>", "20": "<t>Ri quebe pa jun nim tinimit,</t> <t>quebe chi c'u pa jun nim tinimit;</t> <t>quebel pa jun ajawibal,</t> <t>quebe chi c'u pa jun ajawibal,</t>", "21": "<t>man xuya' ta ri Dios</t> <t>chi c'o ta jachin xbanow c'ax chque;</t> <t>xebupixbej c'u ne tak ri e ajawinelab:</t>", "22": "<t>‘Mebinak tak ri e chatajinak wumal,</t> <t>mawi mebic'äxc'obisaj</t> <t>tak ri e nu k'axal tzij.’</t>", "23": "<t>Chixbixon che ri Ajawaxel,</t> <t>iwonojel ri ix jekel chuwäch</t> <t>ronojel ri uwächulew;</t> <t>chiwesaj u tzijol</t> <t>ri u colonic k'ij chi k'ij.</t>", "24": "<t>Chitzijoj ri u juluwem xukuje'</t> <t>tak ri mayibal ri e u banom chquiwäch</t> <t>conojel tak ri winak</t> <t>xukuje' ri nimak tak tinimit,</t>", "25": "<t>rumal rech chi ri Ajawaxel nim u k'ij</t> <t>xukuje' ya'tal u k'ijilaxic,</t> <t>xukuje' xibibal na</t> <t>chquiwäch conojel tak ri diosib.</t>", "26": "<t>Ri e qui diosib</t> <t>ri e jule' tak tinimit chic</t> <t>man c'o ta qui banic,</t> <t>are c'u ri Ajawaxel</t> <t>are' xebanow tak ri caj.</t>", "27": "<t>¡C'o nimalaj nimak'ijanic chuwäch!</t> <t>¡C'o cuinem xukuje' quicotemal</t> <t>chupam ri u k'ijilabal!</t>", "28": "<t>Chixyan che ri Ajawaxel,</t> <t>jujun tak ja winak quech tak ri tinimit,</t> <t>chiya' che ri Ajawaxel</t> <t>ri cuinem xukuje' ri juluwem;</t>", "29": "<t>chiya' ri nim ilic che ri Ajawaxel</t> <t>ri takal che,</t> <t>cuc' tak sipanic chixopan ruc';</t> <t>chik'ijilaj ri Ajawaxel</t> <t>chupam ri k'ijilabal ri je'lic.</t>", "30": "<t>¡Chi ronojel ri uwächulew</t> <t>chebirbob chuwäch!</t> <t>Are' c'u xtiq'uiban ri ulew</t> <t>rech man casalab taj.</t>", "31": "<t>¡Chejajat tak ri caj</t> <t>xukuje' ri uwächulew!</t> <t>Chbix pa nimak tak tinimit:</t> <t>‘¡Ri Ajawaxel are ajawinel!’</t>", "32": "<t>¡Chjinin ri plo</t> <t>xukuje' ronojel ri c'o chupam!</t> <t>¡Chejajat tak ri ulew</t> <t>xukuje' ronojel ri c'o chupam!</t>", "33": "<t>¡Ri che'</t> <t>ri e c'o pa tak ri c'ache'laj</t> <t>qui raka' tak qui chi' rumal quicotemal</t> <t>chuwäch ri Ajawaxel,</t> <t>ri cäpe che ajawinic cho ri uwächulew!</t>", "34": "<t>Chiya' maltioxinic che ri Ajawaxel,</t> <t>rumal rech chi utz ri are',</t> <t>rumal rech chi junalic</t> <t>ri u lok'ok'ebal c'u'x.</t>", "35": "<t>Chibij che:</t> <t>‘¡Chujcolo' la, ka Dios ka Colonel!</t> <t>¡Chujmolo' la chujto'tajisaj la</t> <t>rech man cujkaj ta</t> <t>pa qui k'ab ri nimak tak tinimit,</t> <t>rech cujk'ijilan che ri suc'alaj bi' la,</t> <t>rech cujjajatic cujk'ijilan che la!’</t>", "36": "<t>¡Tewichital ba' ri Ajawaxel,</t> <t>ri u Dios ri Israel,</t> <t>pa ronojel ri junaliquil!”</t> <pb/>Ronojel c'u ri tinimit xutzelej u bixic: “¡je' chbanok!,” xuk'ijilaj c'ut ri Ajawaxel.", "37": "<pb/>Je c'u ri' ri David xebuya' can chuwäch ri caxa re ri u c'ulwächinic ri Ajawaxel ri Asap xukuje' tak ri e rachil rech quepatanij amak'el jas ri quebajwataj wi k'ij chi k'ij.", "38": "<pb/>Xukuje' xebuya' can ri Obed-edom xukuje' tak ri e rachil, e oxc'al wajxakib (68) winak, cachil ri Obed-edom, u c'ojol ri Jedutun, xukuje' ri Hos, che chajil oquibal.", "39": "<pb/>Ri Sadoc xukuje' ri e cojol tabal tok'ob ri e rachil xebuya' can chuwäch ri u Lic'om Rachoch ri Ajawaxel, ri c'o chupam ri k'ijilabal ri c'o pa Gabaon,", "40": "<pb/>rech amak'el quequichi'j tak tabal tok'ob ri quechajirisaxic chuwäch ri Ajawaxel puwi' ri porobal ri quechajirisax wi, ak'abibal xukuje' benak k'ij, kas ruc' tz'akatil jacha' ri tz'ibatal chupam ri u pixab ri Ajawaxel, ri xuya' canok jacha' jun takanic che ri Israel.", "41": "<pb/>Xukuje' xebuya' can cuc' ri Heman, ri Jedutun xukuje' ri qui tz'akatil ri xecha'ic ri xek'alajisax rumal tak ri qui bi' che u banic ri bixonic: “Chiya' maltioxinic che ri Ajawaxel, rumal ri u lok'ok'ebal c'uxaj junalic.”", "42": "<pb/>Wa' quecok'esaj trompet, ri quetecak tak k'an ch'ich' xukuje' niq'uiaj chaconisan chic che u banic ri k'ojom, ri que cachilaj tak ri bix ri quebixox che ri Dios. Ri e u c'ojol ri Jedutun are quekle'n ri quilixic ri e oquibal.", "43": "<pb/>Aretak c'u xq'uis u banic ronojel, conojel ri winak xebe cho tak cachoch, xukuje' c'u ri David xbe cho rachoch che qui tewichi'xic ri e aj uwo rachoch."}