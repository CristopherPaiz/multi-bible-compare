{"1": "<pb/><t>“Are c'u ri camic,</t> <t>Jerusalen chasuc'umaj ri u to'ic awib,</t> <t>at c'u sutital chic</t> <t>c'axalaj u c'äjisaxic u wäch</t> <t>ri c'amal u be ri Israel quebanok.</t>", "2": "<t><f>[7]</f>Are c'u ri at Belen Eprat,</t> <t>man nim ta a k'ij</t> <t>chquixo'l ri nimak qui k'ij pa Juda,</t> <t>chawe at quel wi na jun takanel</t> <t>ri catakan na puwi' ri Israel</t> <t>ri petinak che jun ojer alaxic.”</t>", "3": "<t>Camic ri Ajawaxel quebuya' canok</t> <t>ri e rech,</t> <t>xuwi c'u calan na ri ixok</t> <t>ri xak reyem chic ral.</t> <t>C'äte c'u ri' caquijunaj quib</t> <t>cuc' tak ri e qui winakil</t> <t>ri e aj israelib</t> <t>ri e c'o chupam jun ulew chic.</t>", "4": "<t>Ri ajawinel cawalij na</t> <t>che u yuk'uxic ri u tinimit</t> <t>ruc' ri cuinem</t> <t>xukuje' ri nimalaj u banic</t> <t>ri Ajawaxel ri u Dios,</t> <t>ri e are' quecuinic</t> <t>quejeki' na pa jamaril,</t> <t>rumal rech chi canimarisax na u k'ij</t> <t>ri Ajawaxel c'ä</t> <t>chupam ri q'uisbal jutz'</t> <t>re ri uwächulew.</t>", "5": "<t>Ri are' cuc'am na ulok ri jamaril.</t> <t>Aretak ri e aj asiriyab</t> <t>caquimajij ri kulew</t> <t>queboc c'u chquipam tak ri e cachoch</t> <t>tak ri kajawinelab,</t> <t>quekatak c'u na bic</t> <t>chquij wukub e c'amal tak be</t> <t>xukuje' wajxakib achijab</t> <t>nimak qui k'ij.</t>", "6": "<t>E are' quebajawin na puwi' ri Asir,</t> <t>ri rulew ri Nimrod,</t> <t>ruc' ch'ich' re ch'o'j</t> <t>ri cäjaw u pa u chi',</t> <t>cujquito'tajisaj c'u na pa qui k'ab</t> <t>ri aj asiriyab</t> <t>ri e qui xalk'atim tak ri e ka c'ulbat</t> <t>ri e qui majim tak ri kulew.</t>", "7": "<t>Chquixo'l c'ut, ri e q'ui tinimit,</t> <t>ri quecanaj che ri u tinimit ri Jacob</t> <t>quebux na e jacha' ri räxk'ab</t> <t>ri cutak ulok ri Ajawaxel,</t> <t>e jacha' ri jäb</t> <t>ri cakaj puwi' ri k'ayes,</t> <t>ri man are taj ri u rayibal ri winak</t> <t>cabanowic.</t>", "8": "<t>Chquixo'l c'ut</t> <t>ri e q'ui nimak tak tinimit,</t> <t>ri e to'tajinak can</t> <t>che ri u tinimit ri Jacob cux na</t> <t>jacha' jun coj</t> <t>chquixo'l ri juyubal tak awaj,</t> <t>jacha' jun coj chquixo'l jumulaj chij,</t> <t>chi aretak queboc'owic</t> <t>quebujiso, quebut'okopij,</t> <t>man cuya' ta c'u c'olbal</t> <t>chi man c'o ta</t> <t>jun cäto'taj ta ri u c'aslemal.</t>", "9": "<t>Je ch'äcanic wa'</t> <t>cäban na la, Ajawaxel,</t> <t>cäsachisaj c'u na la qui wäch</t> <t>conojel tak ri caquiban</t> <t>qui c'ulel che la.</t>", "10": "<t>Are' wa' ri cujiquiba'</t> <t>u bixic ri Ajawaxel:</t> <t>“Pa ri k'ijol ri'</t> <t>quebencämisaj tak na</t> <t>ri e a quiej quebensachisaj c'u na</t> <t>qui wäch tak ri e carwaj</t> <t>quech tak ch'o'j;</t>", "11": "<t>quebenyojij na tak ri a tinimit,</t> <t>quebent'akij na</t> <t>conojel ri e a cowirisabal;</t>", "12": "<t>quinq'uis na tzij paquiwi'</t> <t>tak ri e awitzibal</t> <t>xukuje' man e c'o ta chi a ch'obonelab</t> <t>quebenya' ta chi canok;</t>", "13": "<t>quebensachisaj na qui wäch</t> <t>tak ri e diosib ri e c'o awuc'</t> <t>xukuje' tak ri tastalicalaj tak abaj,</t> <t>rech mawi ta chi jumul</t> <t>quebak'ijilaj ta chic</t> <t>ri diosib tak ri kas xebaban at.</t>", "14": "<t>Quebenbok tak na</t> <t>ri e juwi' tak a che'</t> <t>ri e tastalic</t> <t>kas c'u quebensachisaj</t> <t>tak na qui wäch ri e a tinimit.</t>", "15": "<t>Chupam ri woyowal,</t> <t>quinc'äjisaj na</t> <t>qui wäch ri nimak tak tinimit</t> <t>ri man xcaj taj xeniman ta chwe.”</t>"}