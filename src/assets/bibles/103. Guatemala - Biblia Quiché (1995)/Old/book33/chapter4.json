{"1": "<pb/><t>Chquipam ri q'uisbal tak k'ijol</t> <t>co cacanaj na ri juyub</t> <t>ri cäriktaj wi ri rachoch ri Ajawaxel.</t> <t>Are c'u juyub wa' ri sibalaj naj</t> <t>elinak na chicaj;</t> <t>ri sibalaj naj elinak na chicaj</t> <t>chuwäch apachique chi jun juyub.</t> <t>Conojel ri nimak tak tinimit</t> <t>quepe na ruc';</t>", "2": "<t>q'uialaj tinimit</t> <t>quebopan na je caquibij wa':</t> <t>“Tisaj,</t> <t>chujpakal pa ri u juyub ri Ajawaxel,</t> <t>chupam ri rachoch ri u Dios ri Jacob,</t> <t>rech ri are' quebuc'ut</t> <t>tak ri e u be chkawäch</t> <t>chujcuin ta c'ut chujbin</t> <t>chquipam ri a laj tak u be.”</t> <t>Rumal rech chi pa Sion</t> <t>quel wi na ulok</t> <t>ri u tijonic ri Ajawaxel,</t> <t>pa Jerusalen cäpe wi na ri u tzij,</t>", "3": "<t>ri Ajawaxel cuk'at na tzij</t> <t>paquiwi' ri nimak tak tinimit</t> <t>quebupach'uj c'u na ri qui ch'o'j</t> <t>ri e q'uia tak tinimit,</t> <t>xukuje' ne ri quech ri sibalaj naj</t> <t>e c'o wi.</t> <t>Ri e are' quequiban na banbal tajibal</t> <t>chque tak ri qui ch'ich' re ch'o'j,</t> <t>ri e are' tak c'ut</t> <t>ri e qui tz'imaj ch'ich'</t> <t>quequiban tak jos chque.</t> <t>Man c'o ta jun tinimit</t> <t>quebumajij ta chi na ri e ch'ojibal</t> <t>che u banic ch'o'j ruc' jun chic</t> <t>mawi cuc'am ta chi na tijonic</t> <t>che u banic ch'o'j.</t>", "4": "<t><f>[5]</f>Conojel c'ut quejeki' na</t> <t>man c'o ta chi jachin quexibinic,</t> <t>chquijujunal quecuin na que uxlan</t> <t>chuxe' ri u mujal ri u uva</t> <t>xukuje' chuxe' ri u che'al ri u higo.</t> <t>¡Kas u tzij wa ri Ajawaxel</t> <t>ri c'o ronojel u cuinem!</t>", "5": "<t>Ri e jule' tak tinimit chic</t> <t>e are quequinimaj</t> <t>ri banom tak qui diosib,</t> <t>are c'u ri uj amak'el are cakanimaj na</t> <t>ri Ajawaxel ri ka Dios.</t>", "6": "<t><f>[6]</f>Are wa' ri cujiquiba' u bixic</t> <t>ri Ajawaxel:</t> <t>“Pa ri k'ijol ri' quebenmulij</t> <t>tak na ri e nu chij,</t> <t>ri e nu c'äjisam qui wäch:</t> <t>ri e ch'ocojirinak,</t> <t>ri e cosinak</t> <t>xukuje' ri qui jabum tak quib.</t> <t>Cuc' tak wa, cuc' tak ri e canajinak,</t> <t>quinban na jun cowilaj nim tinimit.</t> <t>In, ri Ajawaxel,</t> <t>quintakan na puwi' ri nu tinimit</t> <t>c'ä pa ri juyub Sion,</t> <t>camic c'ä re chbe k'ij sak.</t>", "7": "", "8": "<t>Are c'u ri at Jerusalen,</t> <t>tac'atic ja</t> <t>u cowirisabal c'ut ri Sion</t> <t>at catux chi na u nimal ri ajawibal,</t> <t>ri at nimalaj ajawinel ixok</t> <t>jas a banic canok nabe.”</t>", "9": "<pb/><t>Are c'u ri camic,</t> <t>¿jasche je u rakic a chi' wa' cabano,</t> <t>jacha' ta ne jun ixok</t> <t>ri e c'o u k'oxomal re alc'ualanem?</t> <t>¿La xa' pu lo che</t> <t>chi man c'o ta awajawinel?</t> <t>¿O rumal rech chi e cäminak</t> <t>ri e ya'l tak a no'j?</t>", "10": "<t>Chabak'atila' awib</t> <t>charak c'u a chi',</t> <t>u tinimit Sion,</t> <t>jacha' ta ne jun ixok</t> <t>ri e c'o u k'oxomal re alc'ualanem,</t> <t>rumal rech chi ri e a winak</t> <t>quebel bic awuc'</t> <t>quebejekel c'u na pa jun ulew jamalic,</t> <t>copan c'u na c'ä pa Babilon.</t> <t>Chila' c'ut cuto'tajisaj wi na</t> <t>ri Ajawaxel ri u tinimit;</t> <t>queresaj na ri u tinimit</t> <t>pa qui k'ab ri e u c'ulel.</t>", "11": "<pb/><t>Camic e q'ui ri nimak tak tinimit</t> <t>ri qui mulin quib chawij,</t> <t>je c'u caquibij wa':</t> <t>“¡Cujequicot na</t> <t>che rilic ri Jerusalen tz'ilotajinak!”</t>", "12": "<t>E are tak c'ut</t> <t>we nimak tak tinimit ri'</t> <t>man e queta'm taj</t> <t>ri e u chomanic ri Dios;</t> <t>man queta'm taj chi quebumulij na</t> <t>pa tak yätaj jacha' ri caban</t> <t>che ri trico pa ri yak'abal.</t>", "13": "<pb/><t>¡Chatwalijok</t> <t>chabana' c'ut ri yak'oj,</t> <t>tinimit Sion!</t> <t>Cubij c'ut ri Ajawaxel:</t> <t>“In quinya' na ri u chuk'ab</t> <t>jun ama' wacax chawe</t> <t>ri e c'o ruc'a' re räx ch'ich'</t> <t>xukuje' tak rixq'uiak re k'an ch'ich',</t> <t>rech e q'ui ri tinimit ri quebumuchu.</t> <t>At cawesaj na ri qui k'inomal,</t> <t>ri xa' e qui t'orim quebatas c'u chwe,</t> <t>che ri Ajawaxel ri ajchak'e</t> <t>ronojel ri uwächulew.”</t>"}