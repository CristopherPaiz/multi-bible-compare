{"1": "<pb/><t>Chixtataben camic,</t> <t>k'atal tak tzij</t> <t>xukuje' c'amal tak be pa Israel,</t> <t>¿la ma ta pu ya'tal chiwe ix retamaxic</t> <t>jachique ri suq'uilal?</t>", "2": "<t>Man je ta c'u qui bano,</t> <t>quiwetzelaj u wäch ri utzil</t> <t>are c'u quilok'ok'ej ri lawaloyil;</t> <t>qui ch'ol ri u tz'umal ri nu tinimit</t> <t>kululem ri e u bakil quebiya' canok.</t>", "3": "<t>C'asal ri nu tinimit quitijo;</t> <t>qui t'ubij ri u tz'umal quebik'aj</t> <t>tak ri qui bakil;</t> <t>je quiban che</t> <t>jacha' ri cäban che ri ti'j</t> <t>ri caya' pa ri t'uy.</t>", "4": "<t>C'o jun k'ij ri ix quisiq'uij na</t> <t>ri Ajawaxel,</t> <t>are c'u ri are' man cutzelej ta na</t> <t>u wäch ri i tzij.</t> <t>Pa ri k'ijol ri' cuc'u' na rib chiwäch</t> <t>rumal ri etzelal ri e i banom.</t>", "5": "<pb/><t>Ri nu tinimit e u takem tak ri be</t> <t>ri man e are taj qui mac quech</t> <t>tak ri e k'axal tak tzij ri quesubuwic,</t> <t>ri caquibij chque ri quetzukuwic</t> <t>chi c'o jamaril</t> <t>jachin tak c'ut ri man cäcaj taj</t> <t>quequitzuku caquibij</t> <t>chque chi cäpe ri ch'o'j paquiwi'. <pb/>Ri Ajawaxel cubij</t> <t>chque tak we e k'axal tak tzij ri':</t>", "6": "<t>“Ri ix man quebiwil ta china'</t> <t>c'utwächinic chak'ab</t> <t>mawi quebiya' ta chi na</t> <t>u bixic ri cac'ulmataj</t> <t>pa ri k'ekumalil.”</t> <t>Ri k'ij cäkaj na</t> <t>chque tak we e k'axal tzij ri',</t> <t>ri k'ij cäk'ekumar na chque.</t>", "7": "<t>Wa queca'y pa che' pa abaj ri</t> <t>xukuje' e ch'obonelab</t> <t>quecanaj can pa jun tz'akatalaj conil.</t> <t>Conojel man quech'aw ta chic</t> <t>aretak man catzelex ta u wäch qui tzij</t> <t>rumal ri Dios.</t>", "8": "<t>Are c'u ri chwe in,</t> <t>ri ruxlabal ri Ajawaxel</t> <t>qui nu nojisaj che chuk'ab,</t> <t>suq'uilal xukuje' cuinem,</t> <t>rech quinq'uiak chi qui palaj</t> <t>ri aj israelib ri man qui nimanic taj</t> <t>xukuje' ri qui mac.</t>", "9": "<pb/><t>Chitatabej c'u wa' camic,</t> <t>k'atal tak tzij</t> <t>xukuje' e c'amal tak be pa Israel,</t> <t>ix ri itzel quiwil wi ri suq'uilal</t> <t>quijech'obisaj c'ut</t> <t>ronojel ri colom c'olic.</t>", "10": "<t>Ri quiban u banic ri Jerusalen,</t> <t>ri tinimit</t> <t>ri c'o pa ri juyub rech Sion,</t> <t>puwi' ri tac'alibal re ri il patan</t> <t>xukuje' ri re ri man suq'uil taj.</t>", "11": "<t>Ri k'atal tak tzij rech ri tinimit</t> <t>caquiya' quib cäban u pa qui k'ab,</t> <t>ri e cojol tabal tok'ob xuwi quetijonic</t> <t>we quetojic are c'u ri e k'axal tzij</t> <t>quequic'ayij tak ri quequiya' u bixic</t> <t>caquicoj c'u pa qui tzij</t> <t>chi e takom rumal ri Ajawaxel,</t> <t>je c'u caquibij wa':</t> <t>“Ri Ajawaxel c'o kuc';</t> <t>man c'o ta lawaloyil</t> <t>cakataklebej ta na.”</t>", "12": "<t>Man je ta c'u ri', u mac iwech ix,</t> <t>ri Jerusalen, ri tinimit aj juyub Sion,</t> <t>cacanaj canok jacha' jun c'upuj,</t> <t>pa jumulaj etzeletajic,</t> <t>are c'u ri juyub ri'</t> <t>ri c'o wi rachoch Dios cach'ukutaj na</t> <t>cumal patzapak tak k'ayes.</t>"}