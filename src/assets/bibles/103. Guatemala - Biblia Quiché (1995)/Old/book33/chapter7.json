{"1": "<pb/><t>¡Tok'ob nu wäch!</t> <t>In jacha' banal pich'ol</t> <t>aretak cäyactaj ri u wäch ulew,</t> <t>man quenrik ta chi uva mawi higo,</t> <t>we wächinic tak ri'</t> <t>ri are ta quinwaj quebentijo.</t>", "2": "<t>Man e c'o ta chic pa ri uwächulew</t> <t>winak ri e suc'</t> <t>mawi ri e jic ta che ri Dios;</t> <t>conojel xak queyem ri jok'otaj</t> <t>che u banic tokinic;</t> <t>quequicoj c'amibal chquibil tak quib.</t>", "3": "<t>E ajtijab che u banic ri lawaloyil;</t> <t>ri nimak qui k'ij quequitok'ij</t> <t>tak sipanic chque tak ri winak,</t> <t>ri k'atal tak tzij</t> <t>cäban na u pa qui k'ab</t> <t>che u banic k'atan tzij,</t> <t>ri e c'o qui cuinem caquibano</t> <t>jachique ri cäkaj</t> <t>chquiwäch caquetzelaj c'ut</t> <t>ri tinimit.</t>", "4": "<t>Ri utz na chquixo'l</t> <t>xak junam ruc' jun q'uix;</t> <t>ri sibalaj tz'akat pa ronojel,</t> <t>xak junam ruc' ri chocol.</t> <t>Cäpe c'u na ri k'ij</t> <t>ri quetz'akatisax ri ajilanic,</t> <t>ri k'ij ri xuya' u bixic</t> <t>ri yuxlenel chawe.</t> <t>C'äte c'u ri' cajawin na</t> <t>ri yojcorem chquixo'l.</t>", "5": "<t>Macoj ri cubij ri awajil a tz'akat</t> <t>mawi majiquiba' a c'u'x</t> <t>chrij jun ri awachil;</t> <t>chachajij c'u ne awib che ri catzijoj</t> <t>ruc' ri awixokil.</t>", "6": "<t>Ri c'ojolaxelab c'ut</t> <t>caquetzelaj u wäch ri qui tat,</t> <t>ri mialaxelab</t> <t>quequic'ulelaj ri qui nan,</t> <t>ri alibatzib caquiwalijisaj quib</t> <t>chquij ri alib chuchuyib,</t> <t>e are c'ut ri qui c'ulel chquijujunal</t> <t>e are' ri kas e cachalaxic quib cuc'.</t>", "7": "<t>Are c'u ri in quineyem na</t> <t>che ri Ajawaxel;</t> <t>quincoj na ri weyebal c'uxaj</t> <t>chrij ri Dios ri nu Colonel,</t> <t>rumal rech chi ri are' quinutatabej na.</t>", "8": "<t>Nim tinimit ri a banom a c'ulel chwe</t> <t>mat jajat che ri nu quiäkasakil,</t> <t>pune' ba', in tzakinak, quenewalij na;</t> <t>pune' in u mojcolim ri k'ekumalil,</t> <t>ri Ajawaxel are' nu chaj.</t>", "9": "<t>In macuninak chuwäch ri Ajawaxel,</t> <t>rumal ri' quincoch' na ri royowal;</t> <t>c'ä cuk'at na tzij panuwi',</t> <t>cuban c'u na suq'uilal chwe.</t> <t>Ri Ajawaxel qui nu c'am na bic</t> <t>chwäch ri chäj,</t> <t>cuban na chwe</t> <t>chi quinwil ri ch'äcanic.</t>", "10": "<t>Cäril c'u na</t> <t>ri u banom u c'ulel chwe,</t> <t>are c'u wa' cach'ukuw na che q'uixbal.</t> <t>Ri are' ri u bim ulok chwe:</t> <t>“¿Jawije' c'o wi ri a Dios?”,</t> <t>are c'u ri camic quinrik na</t> <t>ri quicotemal che rilic</t> <t>xak'alem jacha' ri t'ac</t> <t>ri c'o xo'l tak ri ja.</t>", "11": "<pb/><t>Jerusalen petem cuban ri k'ij</t> <t>aretak ri e nimak tak a tapia</t> <t>queban chi na qui yaquic</t> <t>ri e a c'ulbat queyukupij na.</t>", "12": "<t>Petinak chic ri k'ij</t> <t>aretak quepe na</t> <t>conojel ri winak che awilic:</t> <t>c'ä pa Asir c'ä pa Ejipt,</t> <t>c'ä ruc' ri nima' Nil</t> <t>c'ä ruc' ri Euprats,</t> <t>chuchi' ri plo c'ä chuchi' ri plo,</t> <t>chuchi' ri juyub c'ä chuchi' ri juyub.</t>", "13": "<t>Ri ulew cux na chaki'j uwo sak</t> <t>qui mac quech</t> <t>ri winak ri e c'o chuwäch,</t> <t>are c'u banowinak ri quetzelal.</t>", "14": "<pb/><t>¡Ajawaxel, chajij la ri tinimit la,</t> <t>ri e chij la ri e ech la,</t> <t>ri e c'o qui tuquiel pa ri c'ache'laj,</t> <t>ri e sutital quij</t> <t>cumal wächinelalaj tak ulew!</t> <t>Chec'ama' la bic</t> <t>jacha' ri xban la chque</t> <t>pa ri ojer tak k'ij,</t> <t>pa tak ri echabal ri c'o pa Basan</t> <t>xukuje' pa Galaad.</t>", "15": "<t>Bana' la chque chi quequil mayibal,</t> <t>jacha' ri pa tak ri k'ij</t> <t>ri xebesaj la ulok pa Ejipt.</t>", "16": "<t>¡Chi ri niq'uiaj</t> <t>nimak tak tinimit chic chequila',</t> <t>quenoj c'u na che q'uixbal</t> <t>pune' c'u ne c'o ronojel ri qui cuinem!</t> <t>¡Che canaj canok e jacha' ta ne memab</t> <t>xukuje' tz'orab!</t>", "17": "<t>¡Quicatza' ri puc'uc' ulew</t> <t>jacha' ri caquiban ri cumätz</t> <t>xukuje' jacha' ri caquiban</t> <t>ri jule' tak awaj chic</t> <t>ri caquijurula' tak quib!</t> <t>¡Quebirbitic quebel ulok</t> <t>pa tak ri qui soc,</t> <t>e nojinak c'u che xe'n ib</t> <t>catzucux c'u la cumal,</t> <t>Ajawaxel ka Dios!</t>", "18": "<t>Man c'o ta chi c'u jun Dios</t> <t>jacha' ta ri lal,</t> <t>quecuy c'u la ri etzelal,</t> <t>quesach c'u pa jolom la</t> <t>ri qui walijisam tak quib</t> <t>ri ch'utinalaj</t> <t>u tz'akatil ri tinimit la.</t> <t>Lal cac'ut la</t> <t>ri lok'ok'ebal c'u'x la chkawäch</t> <t>man c'u cajekeba' ta la</t> <t>ri oyowal la chbe k'ij sak.</t>", "19": "<t>Jumul chi ba' chel c'u'x la chke</t> <t>chemuku' ba' la ri ketzelal.</t> <t>Cheq'uika' la bic tak ri e ka mac</t> <t>chupam ri u choil ri plo.</t>", "20": "<t>¡Ajawaxel, jekeba' la,</t> <t>ri jiquil</t> <t>xukuje' ri lok'ok'ebal c'uxaj</t> <t>ri xchi'j la ulok ojer</t> <t>chque ri e ka mam ri Abraham</t> <t>xukuje' ri Jacob!</t>"}