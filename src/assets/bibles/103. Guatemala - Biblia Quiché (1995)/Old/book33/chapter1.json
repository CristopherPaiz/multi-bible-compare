{"1": "<pb/><f>[1]</f>Are tzijol wa' ri xuya' u bixic ri Ajawaxel che ri Miquey aj Moreset xukuje' ri rumal c'utwächinic xuk'alajisaj chuwäch che ri cuc'ulmaj na ri Samar xukuje' ri Jerusalen, pa ri k'ijol aretak ri Jotam, ri Acaz xukuje' ri Ezequiy xebajawin pa Juda.", "2": "<pb/><t>Tinimit tak iwonojel,</t> <t>chitatabej wa';</t> <t>ri e u winakil conojel ri ulew,</t> <t>kas chixtatabenok:</t> <t>Ri Ajawaxel</t> <t>c'ä pa ri tastalicalaj rachoch,</t> <t>cuya' na k'alajisanic che i c'ulelaxic.</t>", "3": "<t>Ri Ajawaxel quel na</t> <t>chupam ri c'olbal</t> <t>ri jekel wi cäpe c'u na</t> <t>cäbin paquiwi' tak ri juyub.</t>", "4": "<t>Chquixe' tak ri rakan quelebebic</t> <t>tak na ri juyub</t> <t>jacha' ri xcab ri cäcoj</t> <t>puwi' ri k'ak',</t> <t>e are tak c'ut ri beya' quejakjob na</t> <t>pa cacab</t> <t>je ta ne ri queramix ta</t> <t>rumal jun nimalaj nima'.</t>", "5": "<pb/><t>Ronojel wa'</t> <t>rumal rech ri man u nimanic taj</t> <t>ri u tinimit ri Jacob,</t> <t>xukuje' cumal quech tak ri qui mac</t> <t>ri aj Israel.</t> <t>¿Jawije' c'o wi</t> <t>ri man u nimanic taj ri Jacob?</t> <t>¡Chupam ri tinimit Samar!</t> <t>¿Jawije' tak e c'o wi ri e subunelab</t> <t>tak u k'ijilabal ri Jacob?</t> <t>¡Kas pa ri Jerusalen!</t>", "6": "<pb/><t>Rumal ri' cubij ri Ajawaxel:</t> <t>“Quinban na che ri Samar</t> <t>jumulaj etzeletajic,</t> <t>jun tek'etic ulew</t> <t>ri quetic wi tak uva.</t> <t>Quebenjabuj na ri abaj ri e cojom</t> <t>che u yaquic ri tinimit</t> <t>pa ri beya' quebenya' c'u na</t> <t>ri e u tac'alibal chisak.</t>", "7": "<t><f>[2]</f>Conojel tak ri e diosib</t> <t>ri e c'o ruc'</t> <t>quech'atix tak na,</t> <t>queporox c'u na xukuje'</t> <t>conojel tak</t> <t>ri e tastalicalaj tak qui cuta'm.</t> <t>E banom c'u wa'</t> <t>cumal tak ri qui rajil</t> <t>ri e quech ri nim ch'utin,</t> <t>quinban c'u na</t> <t>chque chi quebux chi na</t> <t>qui rajil ri e quech ri nim ch'utin.”</t>", "8": "<t>Rumal ri' quinok' na</t> <t>ruc' nimalaj bis;</t> <t>rumal ri' quet'anacat na ri wakan,</t> <t>qui nawinic jacha' jun xexalaj awaj</t> <t>quinjix u pa nu chi'</t> <t>jacha' jun ral abestrus.</t>", "9": "<t>Rumal rech</t> <t>chi ri u socotajic ri Samar</t> <t>man c'o ta u cunatajic;</t> <t>u rikom ri Juda</t> <t>xukuje' opaninak c'ä pa Jerusalen,</t> <t>ri tinimit jawije' ri e jekel wi</t> <t>ri nu winak.</t>", "10": "<t><f>[3]</f>Mibij wa' chque ri winak</t> <t>ri e c'o pa Gat;</t> <t>mixkaj che ok'ej.</t> <t>Chiwolkotij iwib rumal k'oxomal</t> <t>chupam ri puc'uc' ulew</t> <t>re Bet-le-apr.</t>", "11": "<t>¡Winak re Sapir,</t> <t>jix pa jun ulew chic,</t> <t>ix ch'anach'oj</t> <t>ix nojinak che q'uixbal!</t> <t>¡Man quebel ta na bic</t> <t>ri e jekel pa Zaanan!</t> <t>¡C'o juyuwem pa Bet-esel,</t> <t>are c'u ri ix quixcanaj canok</t> <t>man c'o ta chi</t> <t>cäyo'w ri to'banic chiwe!</t>", "12": "<t>Ri e jekel pa Marot</t> <t>caquibakatij na quib</t> <t>rumal k'oxomal</t> <t>are ta cacaj quel ri c'ax chquij</t> <t>rumal rech chi ri Ajawaxel</t> <t>u banom chi ri etzelal</t> <t>copan kas chi qui chi'</t> <t>tak ri oquibal re Jerusalen.</t>", "13": "<t>Ix, ri ix jekel pa Lacs,</t> <t>ri man xixux ta nimanelab ix</t> <t>jacha' ri Israel,</t> <t>ri xixux ajchak'mac</t> <t>che ri macaj pa Sion,</t> <t>chebinuc'u tak ri quiej</t> <t>chque tak carwaj.</t>", "14": "<t>Kas xa' jumul chiya' can</t> <t>ri Moreset-gat.</t> <t>Ri tinimit Aczib</t> <t>cajwataj na che c'amibal</t> <t>chque tak ri ajawinelab aj Israel.</t>", "15": "<pb/><t>Ri Ajawaxel je cubij wa':</t> <t>“Piwi' ix ri ix jekel pa Mares,</t> <t>quintak chi na jun c'ac' ch'äcanel,</t> <t>e are' tak c'ut ri sibalaj e chatal na</t> <t>chquixo'l tak ri e aj israelib</t> <t>quequinima' na quib</t> <t>chupam ri pec ri c'o pa Adulam.</t>", "16": "<t><f>[4]</f>Are c'u ri at, tinimit re Sion,</t> <t>chabana' tol che ri a jolom</t> <t>che u c'utic ri k'oxomal,</t> <t>rumal quech ri c'ojolab</t> <t>ri sibalaj quebalok'ok'ej.</t> <t>Chabana' tol che ri a jolom</t> <t>jacha' che c'utbal re c'axc'ol,</t> <t>rumal rech chi</t> <t>ri e a c'ojol quec'am na</t> <t>bic pa jun ulew chic.”</t>"}