{"1": "<pb/><t>Chitatabej ix camic</t> <t>ri cubij ri Ajawaxel:</t> <t>“¡Chatwalijok</t> <t>chak'alajisaj chquiwäch</t> <t>tak ri juyub ri cac'ulmaj na,</t> <t>chiquitatabej tak c'ut ri juyub</t> <t>ri ch'abal la!”</t>", "2": "<t>¡Chixtatabenok tak ix, ri juyub!</t> <t>xukuje' ri e co tak u tac'alibal</t> <t>ri ulew:</t> <t>ri Ajawaxel cujekeba' na</t> <t>jun c'ulelam ib</t> <t>ruc' ri u tinimit,</t> <t>cujekeba' na jun ch'o'j ruc' ri Israel.</t>", "3": "<pb/><t>Are wa' cubij ri Ajawaxel:</t> <t>“Chaq'uiaka' chi nu palaj, nu tinimit,</t> <t>¿Jas ri nu banom chawe</t> <t>o jas ri latz' ri nu yo'm chawe?</t>", "4": "<t>In xatinwesaj ulok pa Ejipt,</t> <t>xatinto'tajisaj man xatcanaj ta</t> <t>che lok'om pataninel;</t> <t>ri in xebentak bic ri Moises ri Aaron</t> <t>xukuje' ri Mariy,</t> <t>rech quequic'am i be.</t>", "5": "<t>Nu tinimit,</t> <t>chnataj chawe camic ri e u chomanic</t> <t>tak ri Balac,</t> <t>ajawinel re Moab,</t> <t>xukuje' ri xutzelej u bixic ri Balaam</t> <t>che ri u c'ojol ri Beor.</t> <t>Chnataj chawe aretak xatoc'ow</t> <t>pa Sitim xatopan pa Jilgal,</t> <t>chebaya' qui k'ij</t> <t>ri e u ch'äcanic ri Ajawaxel.”</t>", "6": "<t>¿Jas ta lo ri wuc'am quinopan</t> <t>che u k'ijilaxic ri Ajawaxel,</t> <t>ri Dios ri c'o pa ri caj?</t> <t>¿La quinopan ta lo</t> <t>chuwäch e wuc'am alaj tak ama'ib</t> <t>tak wacax re jujun qui junab,</t> <t>che qui chi'xic tabal tak tok'ob</t> <t>che ri quechajirisaxic?</t>", "7": "<t>¿La caquicot ta lo ri Ajawaxel,</t> <t>we ta quebenchi'j</t> <t>jun mil (1,000) ama'ib tak chij che</t> <t>o lajuj mil nima' aseit che?</t> <t>¿O we ta quinchi'j</t> <t>ri nabeal nu c'ojol che,</t> <t>che u tojic</t> <t>ri nu c'ulelanic xukuje' ri nu mac?</t>", "8": "<t>Ri Ajawaxel u bim chic chawe o winak,</t> <t>jachique ri' ri utz xukuje'</t> <t>jachique ri careyej ri are' chawe:</t> <t>chi chabana' ri suq'uilal,</t> <t>xukuje' chi chatux jic</t> <t>xukuje' xa jun awanima'</t> <t>xukuje' chi chanimaj ri a Dios</t> <t>ruc' mach'ibalil.</t>", "9": "<pb/><t>Ri Ajawaxel cätajin cusiq'uij ri winak</t> <t>c'o c'ut u no'j ri cätataben</t> <t>ruc' nimilic:</t> <t>“Chixtatabenok, winak</t> <t>xukuje' ya'l tak no'j re ri tinimit;</t>", "10": "<t>pa ri rachoch ri itzel winak</t> <t>e c'o tak k'inomal ri xa' e t'orim</t> <t>xukuje' tak pajbal ri xa' quesubunic</t> <t>ri quinwetzelaj qui wäch.</t>", "11": "<t>¿La cuya' ta lo quinsach u mac</t> <t>ri quebucoj tak pajbal ri e jech'obisam</t> <t>xukuje' alal ri xa' quesubunic?</t>", "12": "<t>Ri k'inomab</t> <t>ri e c'o chupam we tinimit ri'</t> <t>conojel e k'ipinelab;</t> <t>banal tak tzij xukuje' e subunelab</t> <t>conojel ri e c'o chupam we tinimit ri'.</t>", "13": "<t>Rumal ri' quenc'äjisaj a wäch;</t> <t>quenbana' c'ax chawe</t> <t>rumal quech tak ri e a mac.</t>", "14": "<t>Catwa'ic, man c'u catnoj taj,</t> <t>catakej c'u na u coch'ic numic;</t> <t>quebamulij ri catijic</t> <t>man catcuin ta c'ut c'o ta catanij,</t> <t>man catcuin ta c'ut</t> <t>c'o ta catanij canok,</t> <t>we c'u c'o jubik' catanij canok</t> <t>quinban na chi ri ch'o'j</t> <t>cusachisaj u wäch.</t>", "15": "<t>Catticonijic</t> <t>man c'o ta c'u wächinic cayaco;</t> <t>caque'j ri aseitun,</t> <t>man c'u cawechbej taj ri aseit;</t> <t>capitz'itz'ej na ri uva</t> <t>man c'u cawuq'uiaj ta ri u wa'l uva.</t>", "16": "<t>Rumal rech chi e a takem</t> <t>ri e u takanic</t> <t>xukuje' tak ri e u banoj ri Omri</t> <t>xukuje' ri xequiban</t> <t>ri e ralaxic ri Acab,</t> <t>xaban c'u awe</t> <t>jacha' ri xequiban tak we winak ri'.</t> <t>Rumal ri' in quenbana' na chawe</t> <t>xukuje' chque ri e a winak</t> <t>chi quixux jun xibibal ib</t> <t>xukuje' yacbal tze',</t> <t>are c'u ri u q'uixbal ri nu tinimit</t> <t>cakaj na pawi'.”</t>"}