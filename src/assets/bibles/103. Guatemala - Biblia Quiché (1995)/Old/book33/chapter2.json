{"1": "<pb/><t>¡Tok'ob qui wäch ri winak ri</t> <t>xukuje' ne pa tak ri quichic'</t> <t>caquitakej qui chomaxic</t> <t>tak qui banic tak ri etzelal,</t> <t>aretak c'u cäsakaric</t> <t>caquichaplej u banic ri xquichomaj</t> <t>rumal rech chi c'o ri cuinem</t> <t>pa qui k'ab che u banic!</t>", "2": "<t>Quequirayij tak ulew,</t> <t>quequitokij c'ut;</t> <t>quequirayij tak ja,</t> <t>quequeläk'aj c'ut.</t> <t>Quequiban tak c'ax chque ri winak</t> <t>xukuje' tak ri e cachalaxic</t> <t>xukuje' tak ri jastak quech.</t>", "3": "<t>Rumal ri' cubij ri Ajawaxel:</t> <t>“Xukuje' ri in e c'o</t> <t>tak nu chomanic chiwe.</t> <t>Quentaka ulok jun quiäkasakil piwi'</t> <t>ri man quixcuin ta wi</t> <t>quito'tajisaj ta ri i kul,</t> <t>man quixcuin ta c'ut quixbin ta chi na</t> <t>ruc' banoj nimal</t> <t>rumal rech chi e k'ijol tak wa'</t> <t>rech c'axc'olil.</t>", "4": "<t>Pa ri k'ij ri'</t> <t>quebixox tak na bix chiwe re juyuwem.</t> <t>Cäbix c'u na chiwe:</t> <t>‘Q'uisnak tzij pakawi';</t> <t>ri ka tinimit, ri rech ri Ajawaxel,</t> <t>u q'uexom rajaw</t> <t>ri man c'o ta c'u jachin ta cak'atinic;</t> <t>ri e kulew e qui jachom tak</t> <t>chquiwäch ri e ch'äcal tak kech.’ ”</t>", "5": "<t>Rumal ri' man c'o ta chi ri wulew</t> <t>pa ri u tinimit ri Ajawaxel.</t>", "6": "<t>Quecha' ri e are:</t> <t>“¡Mixpe che u k'axexic tzij chke!</t> <t>¡Ri quiäkasakil</t> <t>man cacuin taj cujuriko!”</t>", "7": "<t>¿La xa' ta pu c'okotajinak</t> <t>ri u tinimit ri Jacob?</t> <t>¿La xa' ta pu q'uistajinak</t> <t>ri u coch'onic ri Dios?</t> <t>¿La je ta pu wa' ri cuban ri Dios?</t> <t>¿La ma ta cuban utzil</t> <t>ri u tzij puwi' ri colom cabinic?</t>", "8": "<t>Ix iwalijisam iwib</t> <t>chrij ri nu tinimit.</t> <t>Quebitokij tak ri atz'iak</t> <t>chque ri e petinak</t> <t>pa ri ch'o'j ri pakal cajil</t> <t>qui chomaj c'ut</t> <t>chi man c'o ta chi</t> <t>jachin cäch'ojinic.</t>", "9": "<t>Quequesaj bic tak ri ixokib</t> <t>chquipam ri e lok'alaj tak cachoch,</t> <t>mawi jubik'</t> <t>caquiya' ta chi chque ri calc'ual</t> <t>chi caquirik ri utzil</t> <t>ri nu yo'm chque.</t>", "10": "<t>Chixwalijok chitakej ri i be,</t> <t>chi we c'olbal ri man che ta uxlanibal;</t> <t>sibalaj nim ri etzelal ri c'o chupam,</t> <t>chi chuwirinak ronojel.</t>", "11": "<t>We c'o jachin jun cuban banoj tzij,</t> <t>cubij c'ut:</t> <t>“In quinya' u bixic u wa'l uva</t> <t>xukuje' tzam”,</t> <t>are' k'axal tzij wa' ri takal</t> <t>che we tinimit ri'.</t>", "12": "<t>Quenmulij ronojel</t> <t>ri u tinimit ri Jacob;</t> <t>quenmolo' ri ch'utinalaj</t> <t>quieb oxib aj israelib</t> <t>ri e canajinak.</t> <t>Quebenmulij na e jacha' chij</t> <t>chupam ri qui warabal,</t> <t>jacha' jumulaj chupam ri yuk'bal,</t> <t>quetilil c'u na e jacha' jumulaj winak.</t>", "13": "<t>Ri Dios are' ri cajakow na ri qui be,</t> <t>queteri c'u na chrij quebel c'u na bic</t> <t>chuchi' ri oquibal chupam ri tinimit.</t> <t>Ri cajawinel, ri Ajawaxel,</t> <t>cänebej na chquiwäch conojel.</t>"}