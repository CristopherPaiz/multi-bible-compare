{"1": "<pb/>Aretak xa co'l man cäcäm ri Moises, ri nimanel che ri Dios, xebutewichi'j ri aj israelib, je qui tewichi'xic wa' xubano.", "2": "<pb/><f>[4]</f>Jewa' ri u beya'l: <pb/><t>“Ri Ajawaxel xel ulok pa Sinai;</t> <t>kas pa Seir xtunun wi ulok pakawi',</t> <t>xjuluw ulok pakawi'</t> <t>pa tak ri juyub re Paran</t> <t>xuchaplej pa Merib-cades;</t> <t>pa ri u wiquiak'ab</t> <t>cuc'am wi ulok ri k'ak' re ri pixab.</t>", "3": "<t>Ri Ajawaxel</t> <t>culok'ok'ej ri u tinimit,</t> <t>quebuchajij ri cäquijach quib pa u k'ab;</t> <t>ri e are' cäquimej quib</t> <t>xe' rakan u k'ab quequic'am</t> <t>tak ri e u takanic.</t>", "4": "<t>Ri Moises xuya' ri pixab chke</t> <t>jacha' che rechbal ri u tinimit ri Jacob,</t>", "5": "<t>xc'oji' c'u ajawinel pa Jesurun</t> <t>aretak xquimulij quib ri c'amal tak be</t> <t>re ri tinimit,</t> <t>aretak xquimulij tak quib</t> <t>tak ri camak' ri aj Israel.”</t>", "6": "<pb/><t>Xubij c'ut ri Moises</t> <t>ri cuc'ulmaj na ri Ruben:</t> <t>“¡Chc'asal ri Ruben!</t> <t>¡Mäcämic, pune' xa e quieb oxib</t> <t>ri achijab e c'o ruc'!”</t>", "7": "<pb/><t>Xubij c'ut ri cuc'ulmaj na ri Juda:</t> <t>“Ajawaxel,</t> <t>tatabej la ri u ch'abal ri Juda:</t> <t>bana' la chi curik rib ruc' ri u tinimit.</t> <t>Chäto' la ruc' ri cuinem la,</t> <t>chato' la pa qui k'ab ri e u c'ulel.”</t>", "8": "<pb/><t><f>[5]</f>Xubij c'ut ri cuc'ulmaj na ri Levi:</t> <t>“Ajawaxel</t> <t>ech la ri Tumim xukuje' ri Urim;</t> <t>e ech la</t> <t>xukuje' rech ri winak ri e jic chwäch la,</t> <t>ri xtijtobej la rij pa Masa,</t> <t>ri xch'ojin la ruc'</t> <t>pa tak ri ja' re Merib,</t>", "9": "<t>ri xubij chque ri u nan u tat:</t> <t>‘Mawi jumul wilom ta i wäch;’</t> <t>xukuje' xubij chque ri rachalal:</t> <t>‘Man quinch'ob ta i wäch;’</t> <t>xukuje' xubij chque ri e u c'ojol:</t> <t>‘Man weta'm ta ix jachinok.’</t> <t>Ri e are' cäquiban na jas ri bim la</t> <t>quijachom c'u quib pa ri c'ulwächinic la</t> <t>ruc' tz'akatil.</t>", "10": "<t>Caquitijoj ri Jacob, ri Israel,</t> <t>pa tak ri pixab la</t> <t>xukuje' tak ri pixab ri e tz'ibam;</t> <t>chquiya' puwi' ri porobal ri ech la,</t> <t>chwäch la, c'oc'alaj k'ol</t> <t>Xukuje' sipanic que awaj.</t>", "11": "<t>Ajawaxel tewichi'j la</t> <t>ri qui tijow chuk'ab,</t> <t>ruc' quicotemal chc'amowaj la</t> <t>ri qui patanijic,</t> <t>chc'äjij la ri uwo cachak</t> <t>ri e qui c'ulel;</t> <t>ri quebetzelan qui wäch</t> <t>mewalij chi c'u jumul</t> <t>ri que etzelen qui wäch.”</t>", "12": "<pb/><t>Xubij c'ut ri cuc'ulmaj na</t> <t>ri Benjamin:</t> <t>“Ri culok'ok'ej rumal ri Ajawaxel</t> <t>man c'o ta cubisoj;</t> <t>ri aj chicajil cäch'ukuw na</t> <t>ronojel k'ij.</t> <t>Cäc'oji' na chuxe' ri u to'banic.”</t>", "13": "<pb/><t>Xubij c'ut ri cuc'ulmaj na ri Jose:</t> <t>“Ri Ajawaxel cutewichi'j na ri rulew</t> <t>rumal ri utzalaj räxk'ab aj caj,</t> <t>xukuje' rumal ri ja'</t> <t>ri c'o chuxe' ri ulew,</t>", "14": "<t>xukuje' cumal ri wächinic</t> <t>ri cuya' ri junab,</t> <t>xukuje' cumal tak ri wächinic</t> <t>ri quequiya' ri ic',</t>", "15": "<t>xukuje' cumal ri jastak</t> <t>ri quequiya' ri ojer tak juyub</t> <t>cumal ri utz na</t> <t>ri quequiya' ri junalic tak chicajil,</t>", "16": "<t>cumal ri e utzalaj tak wächinic</t> <t>ri quebuya' ri uwächulew,</t> <t>xukuje' rumal ri utzalaj u rayibal</t> <t>ri cajeki' pa ri q'uix.</t> <t>Chpet ronojel puwi' ri Jose,</t> <t>ri xcha' chquixo'l ri rachalal.</t>", "17": "<t>Sibalaj je'lic jacha' ta ne</t> <t>ri nabe u c'ojol jun ama' wacax,</t> <t>c'o nimalaj u chuk'ab</t> <t>jacha' ta ne jun u wacax juyub,</t> <t>quebutok' c'u conojel tak ri tinimit</t> <t>copan c'ä chuchi' ri uwächulew.</t> <t>E je tak wa' ri qui q'uiyal</t> <t>ri aj Eprain;</t> <t>e je tak wa' ri cajilabal</t> <t>ri aj Manases.”</t>", "18": "<pb/><t>Xubij c'u ri cuc'ulmaj na</t> <t>ri Zabulon xukuje' ri Isacar:</t> <t>“Chatquicotok, Zabulon,</t> <t>cumal tak ri awelic bic,</t> <t>xukuje' ri at, Isacar,</t> <t>cumal tak ri a cäbal ri lic'om.</t>", "19": "<t>Quebe qui siq'uij na</t> <t>ri nimak tak tinimit pa ri juyub,</t> <t>chila' c'u quequichi'j wi na</t> <t>ri tabal tak tok'ob</t> <t>ri bim chque chi cäquiya';</t> <t>cäquechbej na ri k'inomal</t> <t>ri c'o pa tak ri plo,</t> <t>xukuje' tak ri k'inomal</t> <t>ri e c'utal pa tak ri sanyeb</t> <t>chuchi' ri plo.”</t>", "20": "<pb/><t>Xubij c'u ri cuc'ulmaj na ri Gad:</t> <t>“Sibalaj utz re ri cäyo'w</t> <t>nimak tak rulew.</t> <t>Ri Gad are' u chac ri yuxlenic,</t> <t>jacha' jun ati't coj,</t> <t>quebujak'ij k'abaj xukuje' jolomaj.</t>", "21": "<t>Ri Gad are xrechbej</t> <t>ri utzalaj ulew,</t> <t>jun ulew ri xuwi ya'tal</t> <t>chque c'amal tak be.</t> <t>Xnabej chuwäch ri tinimit,</t> <t>xubano jas ri xubij ri Ajawaxel,</t> <t>xuban suq'uil pa Israel.”</t>", "22": "<pb/><t>Xubij c'u ri cuc'ulmaj na ri Dan:</t> <t>“Ri Dan are jun alaj coj</t> <t>ri cuq'uiak ulok rib kas pa Basan.”</t>", "23": "<pb/><t>Xubij c'u ri cuc'ulmaj na ri Neptali:</t> <t>“Ri Neptali sibalaj utz quil wi</t> <t>rumal ri Ajawaxel,</t> <t>e c'o q'ui tewichibal puwi'.</t> <t>Are ajchak'e ri cho copan c'ä</t> <t>pa u mox relebal k'ij.”</t>", "24": "<pb/><t>Xubij c'u ri cuc'ulmaj na ri Aser:</t> <t>“Tewichital ri Aser</t> <t>chquixo'l ri e u c'ojol ri Jacob,</t> <t>sibalaj c'u cajwax cumal ri e rachalal.</t> <t>Chebumu' ri rakan chupam ri aseit;</t>", "25": "<t>chec'ol c'opibal re tak u oquibal,</t> <t>re räx ch'ich'</t> <t>xukuje' re k'an ch'ich',</t> <t>chbeytaj c'u ri u chuk'ab</t> <t>junam ruc' ri u c'aslemal.</t>", "26": "<pb/><t>Man c'o ta jas ri cajunamataj ta wi</t> <t>ri u Dios ri Jesurun,</t> <t>ri caquiejen ruc' nimalil</t> <t>paquiwi' tak ri sutz'</t> <t>ri e c'o chicaj rech cäpe che a to'ic.</t>", "27": "<t>Ri junalic Dios are to'bal awib,</t> <t>ri junalic u cuinem are catobej awib;</t> <t>xubano chi xanimaj ri a c'ulel chawäch.</t> <t>Xatutak c'ut che u sachisaxic u wäch.</t>", "28": "<t>Ri Israel cajeki' na</t> <t>ruc' cu'bisan c'uxaj,</t> <t>ri e rija'lil quejeki' na pa jamaril.</t> <t>Pa ri rulew quec'oji' wi na</t> <t>qui kajebal tak trico</t> <t>xukuje' ticbal tak uva,</t> <t>mawi ta c'u jubik'</t> <t>ma ta cäkaj ulok ri jäb</t> <t>cho ri caj paquiwi'.</t>", "29": "<t>Utz awech at Israel,</t> <t>¿Jachin ta ri cujunamaj rib awuc'?</t> <t>Kas are' ri Ajawaxel at to'tajisanic;</t> <t>are' catc'uxlanic, catuto' c'ut,</t> <t>¡are' ri a ch'ich' re ch'o'j ch'äcanel!</t> <t>Ri e a c'ulel</t> <t>cäquijach na quib pa ak'ab,</t> <t>ri at caxak'alej na</t> <t>ri nimal ri quec'amowic.”</t>"}