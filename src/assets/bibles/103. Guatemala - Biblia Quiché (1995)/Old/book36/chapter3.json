{"1": "<pb/><t>¡Tok'ob u wäch ri Jerusalen,</t> <t>ri tinimit ri man ch'abexic ta cäraj,</t> <t>tz'ajtajinak xukuje' pak'alenel!</t>", "2": "<t>Man xutatabej taj</t> <t>ri u ch'abal ri Ajawaxel</t> <t>man xujiquiba' ta u c'u'x chrij,</t> <t>man xutzucuj taj ri u Dios.</t>", "3": "<t>Ri e c'amal tak qui be</t> <t>xak e junam</t> <t>cuc' tak ri coj ri quewu'nic;</t> <t>ri e qui k'atal tzij</t> <t>xak e junam cuc' tak ri utiw</t> <t>ri e c'o pa ri chaki'j uwo sak</t> <t>ri man c'o ta jun bak</t> <t>ri caquiya' ta can che re chwek.</t>", "4": "<t>Ri e k'axal tak tzij ri e c'o cuc'</t> <t>e nimol tak quib,</t> <t>e jachinelab quieb qui wäch;</t> <t>ri e u cojol tabal tok'ob</t> <t>cäcawasij ri k'ijilabal</t> <t>man caquiya' ta u k'ij</t> <t>ri u pixab ri Ajawaxel.</t>", "5": "<t>C'o c'ut ri Ajawaxel</t> <t>chupam ri tinimit;</t> <t>ri are' are cuban ri utz,</t> <t>man are ta ri lawaloyil.</t> <t>Ronojel ak'abibal</t> <t>cujekeba' u banic ri u suq'uilal.</t> <t>Are c'u ri itzel winak,</t> <t>mawi ne reta'm jas ri' ri q'uixbal.</t>", "6": "<pb/>Cacha' ri Ajawaxel: <pb/><t>“E nu yojim ri nimak tak tinimit,</t> <t>e nu lilobisam tak ri tac'atak tak ja</t> <t>ri e c'o paquiwi'</t> <t>tak ri qui nimak tak tapia</t> <t>e nu tolobam c'u canok</t> <t>ri e u xo'l tak cachoch,</t> <t>man c'o ta chi winak</t> <t>ri queboc'ow ta chi chquipam.</t> <t>¡Chquipam tak ri qui tinimit</t> <t>ri e canajinak can qui tuquiel</t> <t>man c'o ta jun u winakil</t> <t>cajeki' ta can chquipam!</t>", "7": "<t>Xinchomaj:</t> <t>‘Jeri' ri Jerusalen</t> <t>cuxe'j na rib chnuwäch</t> <t>cuc'amowaj c'u na chi quinjic'o;</t> <t>jeri' man cäsach ta na</t> <t>u wäch ri u c'olbal</t> <t>rumal rech chi xinc'äjisaj u wäch.’</t> <t>E are tak c'ut ri e are</t> <t>are xcanej qui banic</t> <t>ronojel qui wäch tak etzelal.</t>", "8": "<t>Rumal ri', chiweyej ix ri k'ij</t> <t>aretak chinwalij che u bixic ri c'ax</t> <t>ri qui c'ulmaj na.</t> <t>In, ri Ajawaxel,</t> <t>quinjiquiba' u bixic:</t> <t>Xchomataj wumal qui mulixic</t> <t>ri nimak tak tinimit</t> <t>xukuje' tak ri ajawibal</t> <t>rech quinkasaj ri nicowelalaj woyowal</t> <t>paquiwi'.</t> <t>¡Ronojel ri uwächulew</t> <t>cäsachisataj na u wäch</t> <t>rumal ri u k'ak'al ri nu c'anal!</t>", "9": "<t>Aretak chopan wa',</t> <t>quinch'ajch'ojirisaj na</t> <t>ri qui tzij tak ri tinimit</t> <t>rech conojel quinquinataj,</t> <t>rech conojel xa' junam qui wäch</t> <t>che nu k'ijilaxic.</t>", "10": "<t>Ch'käp chque</t> <t>tak ri nima' re Etiopiy,</t> <t>ri nu tinimit ri jabutalic cäpe na</t> <t>ruc' bochi'nic quebuc'am na ulok</t> <t>tak sipanic chwe.</t>", "11": "<t>Pa ri k'ijol ri', nu tinimit,</t> <t>man catnoj ta chi na che q'uixbal</t> <t>che ta jun chque tak ri banoj</t> <t>ri xebac'ululebej wech,</t> <t>quebenwesaj c'u na chawe</t> <t>ri nimarisabal tak ib</t> <t>xukuje' ri banoj tak nimal,</t> <t>mawi chi c'u jumul</t> <t>quebac'ut ta chi na</t> <t>ri qui banic nimal</t> <t>chupam ri tastalicalaj nu juyub.</t>", "12": "<t>In quebenya' canok awuc' winak</t> <t>ri e mach'amoj</t> <t>ri man nim ta qui banic,</t> <t>ri caquijiquiba' na qui c'u'x</t> <t>chrij ri nu bi'.</t>", "13": "<t>Ri queto'taj can</t> <t>che ri tinimit Israel</t> <t>man caquiban ta chi c'ut</t> <t>ri man suq'uilal taj,</t> <t>mawi quequibij chic banoj tak tzij,</t> <t>mawi quequinojisaj ta chic</t> <t>ri qui chi' chque tak jech'balil.</t> <t>Cuya' qui tzuktzubej iwib</t> <t>xukuje' quixuxlanic</t> <t>man c'o ta chi jun xe'n ib.”</t>", "14": "<t>¡Chatbixonok, tinimit re Sion!</t> <t>¡Chebaraka' tak achi'</t> <t>ruc' quicotemal,</t> <t>tinimit re Israel!</t> <t>¡Chatquicotok, Jerusalen,</t> <t>chatquicot ruc' ronojel awanima'!</t>", "15": "<t>Ri Ajawaxel u najtajisam chawe</t> <t>ri u c'äjisaxic a wäch</t> <t>e u najtajisam c'u bic</t> <t>ri qui banom qui c'ulel chawe.</t> <t>Ri Ajawaxel, ri Rajawinel ri Israel,</t> <t>c'o pa a niq'uiajil</t> <t>man c'o ta chi c'u etzelal</t> <t>caxe'j ta chi wi awib.</t>", "16": "<t>Pa ri k'ijol ri' cäbix na</t> <t>che ri Jerusalen:</t> <t>“¡Maxe'j awib, Sion,</t> <t>maya' c'olbal</t> <t>chi chechukchub ri a k'ab!”</t>", "17": "<t><f>[4]</f>Ri Ajawaxel ri a Dios</t> <t>c'o pa a niq'uiajil;</t> <t>¡Ri are c'o ronojel u cuinem,</t> <t>catuto'tajisaj c'u na!</t> <t>Ri Ajawaxel caquicot na chawe.</t> <t>Rumal ri u lok'ok'ebal c'uxaj</t> <t>cuya' na c'ac' a c'aslemal;</t> <t>chupam ri u quicotemal cabixon na</t>", "18": "<t>jacha' ta ne</t> <t>pa jun k'ij re nimak'ij.</t> <pb/>Cacha' ri Ajawaxel: <pb/><t>“In catinto'tajisaj c'u na</t> <t>che ri lawaloyil</t> <t>ri kajem cuban pawi',</t> <t>che ri q'uixbalil ri c'o pawi'.</t>", "19": "<t>Pa ri k'ijol ri'</t> <t>quink'atij na qui wäch</t> <t>conojel ri quebanow c'ax chawe.</t> <t>Quinto' na ri chij ri cach'ocopic</t> <t>quinyukej na ri sachinak;</t> <t>quinjalwächij na pa nim ilic</t> <t>xukuje' pa utzalaj tzijol</t> <t>pa ronojel ri uwächulew,</t> <t>ri etzelam tak wächaj ri xeban chiwe.</t>", "20": "<t>Pa ri k'ijol ri'</t> <t>quixinc'am na ulok ix,</t> <t>quixinmulij na;</t> <t>quinban na</t> <t>chi caq'uextaj ri qui taklebej,</t> <t>quinya' c'u na utzalaj i tzijol</t> <t>xukuje' nim iwilic</t> <t>chquixo'l tak ri tinimit</t> <t>ri e c'o chuwäch ri uwächulew.</t> <t>In, ri Ajawaxel, nu bim.”</t>"}