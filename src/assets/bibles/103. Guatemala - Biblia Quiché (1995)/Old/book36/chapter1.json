{"1": "<pb/>Are tzijobelil wa' ri xuya' u bixic ri Ajawaxel che ri Soponiy pa ri k'ijol aretak ri Josiy ajawinel c'u wa' re Juda (ri u tat ri Josiy are' ri Amon). Ri u tat ri Soponiy are' ri Cusi, ri u tat ri Cusi are' ri Jedaliy, ri u tat ri Jedaliy are' ri Amariy, ri u tat ri Amariy are' ri Ezequiy.", "2": "<pb/>Are wa' cujiquiba' u bixic ri Ajawaxel: <pb/><t>“Ruc' tz'akatil quinsachisaj na</t> <t>u wäch ronojel</t> <t>ri c'o cho ri uwächulew.</t>", "3": "<t>Quinsachisaj na qui wäch ri winak</t> <t>xukuje' tak ri awaj,</t> <t>quinsachisaj na qui wäch</t> <t>tak ri chicop ri c'o qui xic'</t> <t>xukuje' tak ri car,</t> <t>quink'atij na qui wäch</t> <t>ri e banal tak etzelal</t> <t>quinsachisaj na u wäch</t> <t>ri winak cho ri uwächulew.”</t> <pb/>Are' wa' cujiquiba' u bixic ri Ajawaxel:", "4": "<pb/><t>“Quinyuk na ri nu k'ab</t> <t>che u banic c'ax che ri tinimit Juda</t> <t>xukuje' chque ri e jekejoj</t> <t>pa Jerusalen.</t> <t>Quinchupisaj na chupam we c'olbal ri'</t> <t>ronojel ri u nataxic ri dios Baal,</t> <t>xukuje' tak ne ri qui bi'</t> <t>tak ri e u cojol tabal tok'ob.</t>", "5": "<t>Quinsachisaj na qui wäch</t> <t>ri quepaki' paquiwi' tak ri ja</t> <t>che qui k'ijilaxic tak ri ch'imil,</t> <t>xukuje' tak ri quexuquic</t> <t>ri quequiban ri chi'nic</t> <t>ri kas cäban na</t> <t>pa ri nu bi'</t> <t>xukuje' pa ri u bi' ri dios Milcom.</t>", "6": "<t>Xukuje' quinsachisaj na</t> <t>qui wäch ri caquitas tak quib chwij,</t> <t>ri man quetzucun ta chwe</t> <t>mawi quebopan ta wuc'</t> <t>che u tz'onoxic qui no'j chwe.”</t>", "7": "<pb/><t>¡Xak ba' chixyinil</t> <t>chuwäch ri Ajawaxel,</t> <t>rumal rech chi ri u k'ij ri Ajawaxel</t> <t>nakaj c'o wi!</t> <t>¡Ri Ajawaxel u suc'umam</t> <t>jun tabal tok'ob e u tasom</t> <t>c'u tak ri e rula'!</t>", "8": "<pb/><t>Cacha' ri Ajawaxel:</t> <t>“Pa ri k'ij ri cacoj ri tabal tok'ob</t> <t>quenc'äjisaj na qui wäch</t> <t>ri e c'amal tak be,</t> <t>ri e u c'ojol tak ri ajawinel</t> <t>xukuje' conojel ri e quicojom</t> <t>jalan tak atz'iak.</t>", "9": "<t><f>[1]</f>Xukuje' quinc'äjisaj na qui wäch</t> <t>pa ri k'ij ri'</t> <t>ri quequixalk'atij tak apal,</t> <t>xukuje' ri caquinojisaj</t> <t>ri rachoch ri cajaw</t> <t>ruc' tokinic xukuje' tak subunic.”</t>", "10": "<pb/>Are' wa' cujiquiba' u bixic ri Ajawaxel: <pb/><t>“Pa ri k'ij ri' quetataj na</t> <t>rakoj tak chi'aj</t> <t>re u tz'onoxic to'banic</t> <t>c'ä chuchi' ri Coquibal ri Cär.</t> <t>Caquirak na qui chi' ri winak</t> <t>che ri Ucab u Ch'akapil ri tinimit</t> <t>cätataj c'u na nimalaj wilijem</t> <t>c'ä paquiwi' tak ri juyub.</t>", "11": "<t><f>[2]</f>¡Chixawunok ix,</t> <t>ri ix jekel pa ri u ch'akapil</t> <t>ri ulew re Siloe</t> <t>conojel c'ut ri ajc'ayib</t> <t>quebe cämok,</t> <t>conojel ri caquiban qui ch'äcoj</t> <t>chrij ri puak</t> <t>cäsachisax na qui wäch!</t>", "12": "<pb/><t>Pa ri k'ijol ri' quinc'am na</t> <t>jun chäj quintzucun c'u na</t> <t>chupam ri Jerusalen.</t> <t>Quinc'äjisaj c'u na u wäch ri winak</t> <t>ri xak cat'uyic ri man cubisoj taj</t> <t>jacha' ta ne ri u wa'l uva</t> <t>ri xak chemelic,</t> <t>ri cubij c'u chbil rib:</t> <t>‘¡Ri Ajawaxel man c'o ta jas cubana',</t> <t>mawi utzilal mawi etzelal!’</t>", "13": "<t>Rumal ri' ri e u k'inomal</t> <t>quec'otix na bic</t> <t>xukuje' tak rachoch queyojix na.</t> <t>Quequiyac tak na cächoch,</t> <t>man c'u quejeki' ta na tak chquipam;</t> <t>quequitic tak na uva,</t> <t>man caquitij ta c'u na</t> <t>ri u wa'l uva ri quel chque.”</t>", "14": "<pb/><t>¡Nakaj chic c'o wi</t> <t>ri nimalaj u k'ij ri Ajawaxel!</t> <t>¡Nakaj chic c'o wi, aninak petinak!</t> <t>Ri u tininem ri u k'ij ri Ajawaxel</t> <t>kas c'a na:</t> <t>¡xukuje' c'u ne ri sibalaj e c'o na</t> <t>qui chuk'ab caquirak na qui chi'!</t>", "15": "<t>Cux na jun k'ij</t> <t>re nimalaj oyowarem,</t> <t>re c'axc'olil xukuje' rikoj c'ax,</t> <t>re etzeletajic xukuje' tolobenic,</t> <t>re k'ekumalil</t> <t>xukuje' re räxcanacojil,</t> <t>re sutz'al xukuje' tzatzalaj mujal;</t>", "16": "<t>cux na jun k'ij re trompet</t> <t>xukuje' re rakoj chi'aj</t> <t>che u banic c'ax</t> <t>chque ri tinimit tak</t> <t>ri e c'o tak tapia chquij</t> <t>xukuje' e tac'atak tak ja.</t>", "17": "<t>Je wa' cächa' ri Ajawaxel:</t> <t>“Quebencoj na ri winak pa aninakil.</t> <t>Quebin c'u na e jacha' ta ne moyab,</t> <t>rumal rech chi xemacun chnuwäch.</t> <t>Ri qui quiq'uel cajamix na</t> <t>jacha' ta ne puc'uc' ulew,</t> <t>ri qui ti'jal camulubax na</t> <t>jacha' ta ne qui mes awaj.”</t>", "18": "<pb/><t>Pa ri k'ij</t> <t>re ri nimalaj royowal ri Ajawaxel,</t> <t>man cäto'tajisax ta na ri winak</t> <t>mawi rumal ri u sak puak</t> <t>mawi rumal ri u k'an puak,</t> <t>ri u k'ak'al c'ut</t> <t>ri royowal ri Ajawaxel cäjarisan na</t> <t>ronojel ri uwächulew.</t> <t>¡Conojel ri winak</t> <t>ri e jekel cho ri uwächulew</t> <t>cäsachisataj na qui wäch</t> <t>xa' pa jun jok'otaj!</t>"}