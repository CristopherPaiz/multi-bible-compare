{"1": "<pb/><t>Chimulij iwib,</t> <t>chirika' iwib ix,</t> <t>winak ri man c'o ta i q'uixbal,</t>", "2": "<t>c'ä majok chixq'uiak bic</t> <t>jacha' ta ne ri pajo,</t> <t>ri xa' pa jun k'ij casach u wäch;</t> <t>c'ä majok chkaj</t> <t>ri nimalaj royowal ri Ajawaxel</t> <t>piwi' ri canicowic;</t> <t>c'ä majok chkaj piwi' ix ri k'ij</t> <t>re ri nimalaj royowal ri Ajawaxel.</t>", "3": "<t>Chitzucuj ri Ajawaxel iwonojel ix</t> <t>ri imach'om iwib</t> <t>ri ix aj we uwächulew ri',</t> <t>ri quebinimaj tak ri e u takomal.</t> <t>Chicolomaj iwib</t> <t>xukuje' chi mach'a' iwib</t> <t>we je qui ban wa'</t> <t>craj ne quirik to'bal iwib pa ri k'ij</t> <t>ri cäpe ri nimalaj royowal ri Ajawaxel.</t>", "4": "<t>Ri tinimit re Gaz cajamajob canok,</t> <t>xukuje' ri Ascalon, catolobax canok;</t> <t>pa tiq'uil k'ij queq'uiak na bic</t> <t>ri e jekel pa Asdod,</t> <t>xukuje' ri aj Ecron quebok na bic</t> <t>c'ä chquixe'.</t>", "5": "<t>¡Tok'ob i wäch ix,</t> <t>winak ri ix c'o pa Cret,</t> <t>ri ix jekel chuchi' ri plo!</t> <t>Ri Dios u yo'm u bixic chi jewa'</t> <t>qui c'ulmaj na:</t> <t>“¡Canaan, ulew ri aj pilisteyib,</t> <t>quensachisaj na a wäch</t> <t>man c'o ta a winakil</t> <t>quebenya' ta canok!</t>", "6": "<t>Ri ulew ri c'o chuchi' ri plo</t> <t>cak'ayeser na</t> <t>jawije' ri caquimulij wi na quib</t> <t>ri ajyuk'ab,</t> <t>xukuje' tak qui warabal</t> <t>ri jumulaj chij.”</t>", "7": "<t>Ri queto'taj can</t> <t>che ri tinimit Juda queboc na</t> <t>che rechbexic we ulew ri'</t> <t>aretak chpe ri Ajawaxel ri qui Dios</t> <t>che qui to'ic cuq'uex c'u na</t> <t>ri qui taklebem.</t> <t>Chila' quequichajij wi na</t> <t>tak ri qui jumulajaj,</t> <t>quebuxlan c'u na chak'ab chquipam</t> <t>tak ri ja re Ascalon.</t>", "8": "<pb/>Are wa' cujiquiba' u bixic ri Ajawaxel ri c'o ronojel u cuinem, ri u Dios ri Israel: <pb/><t>“Nu tom ri qui tzurunic</t> <t>ri aj moabib</t> <t>xukuje' tak ri qui yok'onic</t> <t>ri aj amonib</t> <t>rumal rech chi we winak ri'</t> <t>e qui tzurum ri e nu winak</t> <t>e uxinak c'u nimak qui k'ij</t> <t>rumal ri u chuk'ab ri culew.</t> <t>Rumal ri',</t> <t>quinban ri chi'nic ri kas cäban na</t> <t>quincha' rumal ri nu c'aslemal</t> <t>chi ri Moab je cuc'ulmaj na</t> <t>jacha' ri Sodom</t> <t>e are c'ut ri aj Amon</t> <t>quecanaj canok jacha' ri Gomor,</t> <t>quejalwächitaj pa u juyubal q'uix,</t> <t>pa u q'uiyibal atz'am,</t> <t>pa jun c'olbal ri xak catoli' na.</t> <t>Ri queto'taj can che ri nu tinimit</t> <t>quebe qui c'otij na</t> <t>quecanaj c'u na can</t> <t>cuc' tak ri culew.”</t>", "9": "", "10": "<pb/><t>Are tojbal wa' ri caquic'am na</t> <t>ri Moab xukuje' ri Amon</t> <t>u mac rech chi xquitzur</t> <t>ri u tinimit ri Ajawaxel,</t> <t>u mac rech chi e uxinak</t> <t>nimak qui k'ij</t> <t>rumal ri u chuk'ab</t> <t>ri u tinimit ri Ajawaxel</t> <t>ri c'o ronojel u cuinem.</t>", "11": "<t>Ri Ajawaxel cux na xibibal chque.</t> <t>Cusachisaj na qui wäch</t> <t>conojel ri e u diosib ri ulew,</t> <t>cäk'ijilax c'u na ri are</t> <t>pa ronojel c'olbal,</t> <t>xukuje' ne cumal ri winak</t> <t>ri e c'o chquipam</t> <t>ri ch'akatak tak ulew</t> <t>ri e c'o tak chupam ri plo.</t>", "12": "<t>¡Xukuje' ri ix,</t> <t>ri ix aj etiopiyib,</t> <t>quixsocotaj na rumal</t> <t>ri u ch'ich' re ch'o'j ri Ajawaxel!</t>", "13": "<t>Cuyuk c'u na are ri u k'ab</t> <t>che u banic c'ax pa ri iquiak'ab</t> <t>che u sachisaxic u wäch ri Asiriy,</t> <t>cutoloba' c'u na canok</t> <t>ri tinimit Ninibe,</t> <t>cujalwächij c'u na</t> <t>pa jun chaki'jalaj chaki'j uwo sak.</t>", "14": "<t><f>[3]</f>Ri che' ri e c'o chque</t> <t>tak ri cachoch quebok na,</t> <t>chquipam c'u tak wa'</t> <t>quebuxlan wi na ri jumulaj tak chij</t> <t>xukuje' ronojel qui wäch</t> <t>juyubal tak awaj.</t> <t>Ri tucur xukuje' ri awaj</t> <t>ri q'uix quij quewar na paquiwi'</t> <t>ri tac'atak tak rakan ja,</t> <t>e are tak c'u ri joj</t> <t>caquirakala' na qui chi'</t> <t>pa tak ri wenta'n</t> <t>xukuje' paquiwi' tak ri apalib.</t>", "15": "<t>Are tinimit wa' ri nojinak</t> <t>che nimal ri jekelic</t> <t>ri u cuban u c'u'x,</t> <t>ri caquibij wi ri winak ri e jekel</t> <t>chupam chi man c'o ta chi</t> <t>jun junam ta</t> <t>ruc' ri c'o ta cho ri uwächulew.</t> <t>¡Tolobam c'u canok jalwächitajinak</t> <t>pa qui warabal juyubal tak awaj!</t> <t>Joropa' ri queboc'ow chunakaj,</t> <t>quexulk'ubic caquiban</t> <t>c'u na qui palaj</t> <t>che retzelaxic u wäch.</t>"}