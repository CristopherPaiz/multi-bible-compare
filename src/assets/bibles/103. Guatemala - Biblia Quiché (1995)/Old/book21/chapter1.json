{"1": "<pb/>E are tak wa' ri u tzij ri k'alajisanel, u c'ojol ri David, ri xajawin pa Jerusalen.", "2": "<pb/><t>¡Man c'o ta cubej,</t> <t>man c'o ta u beya'l!</t> <t>¡Ronojel man c'o ta u beya'l,</t> <t>xak lok'!</t>", "3": "<t>¿Jas ri cärechbej ri winak</t> <t>che ri sibalaj chac</t> <t>ri cuban cho we uwächulew ri'?</t>", "4": "<t>Jujun quebalaxic</t> <t>jujun chic quecämic,</t> <t>are c'u ri uwächulew</t> <t>mawi jubik' cäq'uextajic.</t>", "5": "<t>Quel ulok ri k'ij,</t> <t>cuc'u' rib ri k'ij,</t> <t>chanim c'ut catzelej pa ri u c'olbal</t> <t>rech quel chi ulok jumul.</t>", "6": "<t>Cajich'ich' ri quiakik'</t> <t>pa ri u mox elebal k'ij,</t> <t>cujalc'atij c'u rib cäbe</t> <t>pa ri riquiak'ab elebal k'ij.</t> <t>¡Cujalc'atij rib</t> <t>cujalc'atij c'u rib ri quiakik'!</t> <t>¡Cujalc'atij rib</t> <t>cujalc'atij chi c'u rib!</t>", "7": "<t>Conojel tak ri nima'</t> <t>quebe chupam ri plo,</t> <t>mawi c'u ne jubik' canoj ta ri plo;</t> <t>quetzelej c'u ri nima'</t> <t>jawije' ri e petinak wi</t> <t>rech caquibinibej chi jumul ri qui be.</t>", "8": "<t>Man c'o ta jun cäcuin ta</t> <t>che u k'alajisaxic joropa'</t> <t>ri q'uistajisabal c'uxaj</t> <t>caquiya' conojel ri jastak;</t> <t>man c'o ta jun cubana' ta</t> <t>che ri cutatabej xukuje' ri carilo</t> <t>rech ma ta c'o chi jas cäraj.</t>", "9": "<t>Man c'o ta jas cac'oji' na</t> <t>ri ma ta c'olinak nabe;</t> <t>man c'o ta jas caban na</t> <t>ri ma ta banom canok nabe.</t> <t>¡Man c'o ta c'olic ri c'ac' ta</t> <t>cho we uwächulew ri'!</t>", "10": "<pb/><t>Kas c'o c'u wi ri' ri cäbinic:</t> <t>“¡Wa' we ri' are jun c'ac' jasach!”</t> <t>C'olinak c'u ne ulok wa'</t> <t>nabe ojer c'ä majok chujc'olok uj.</t>", "11": "<t>Ri jastak ri e oc'owinak</t> <t>man quenatax ta chic,</t> <t>xukuje' man c'u quenatax ta</t> <t>chi na ri jastak ri quepe na chquixo'l</t> <t>ri c'äte quepe na.</t>", "12": "<pb/>In, ri k'alajisanel, xinux ajawinel re Israel pa Jerusalen,", "13": "<pb/>xinjach c'u ronojel ri nu c'aslemal che u ch'obic xukuje' che retamaxic ruc' no'jibal ronojel ri cäban cho we uwächulew ri'. ¡Alalaj eka'n ri u yo'm ri Dios paquiwi' ri winak che qui mach'irisaxic ruc' wa'!", "14": "<pb/>Xincuin c'u che u ch'obic chi ronojel ri cäban cho we uwächulew ri' man c'o ta u beya'l, xak lok', cajwax u chapic ri quiakik'.", "15": "<pb/>¡Mawi cuya' casuc'ubax ri jech'obinak, mawi ri man c'o taj man cuya' taj cajilaxic!", "16": "<pb/>Xinbij c'u chbil wib: “Waral, banom chwe chi in jun nimalaj nu banic, c'o na nu no'j chquiwäch conojel ri e ajawininak can nabe chnuwäch pa Jerusalen;", "17": "<pb/>xinjachachej c'u wib che kas retamaxic ri no'j, ri etamanic, xukuje' ri man cäch'obon taj, ri man no'j taj; xa c'u rech quinch'obo chi xukuje' wa' xa cajwax u chapic ri quiakik'.”", "18": "<pb/>Kas c'u ne tzij, we c'o nimalaj no'j, e c'o na nimalaj latz'; we nim na ri etamanic, nim na ri c'ax."}