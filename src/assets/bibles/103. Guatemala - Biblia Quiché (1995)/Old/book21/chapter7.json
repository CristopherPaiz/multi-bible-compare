{"1": "<pb/><t>Are utz na</t> <t>ri utzalaj tzijol</t> <t>chuwäch ri utzalaj c'oc'al. <pb/>Are utz na ri k'ij re cämical</t> <t>chuwäch ri k'ij re alanic.</t>", "2": "<pb/><t>Are utz na ri benam ruc' ri cäminak</t> <t>chuwäch ri benam pa nimak'ij;</t> <t>ri cämical are q'uisbal u c'aslemal</t> <t>ronojel winak,</t> <t>e are' c'ut ri e c'aslic</t> <t>rajawaxic ta ri' u nataxic cumal.</t>", "3": "<pb/><t>Are utz na ri ok'enic</t> <t>chuwäch ri t,</t> <t>cäraj ne caretzelaj ri palajaj</t> <t>utz c'u cuban na che ri anima'aj.</t>", "4": "<pb/><t>Ri c'o u no'j</t> <t>cuchomaj rij ri cämical</t> <t>are c'u ri man c'o ta u no'j,</t> <t>are ri u bic che u quicotisaxic rib.</t>", "5": "<pb/><t>Are utz na qui tatabexic</t> <t>ri qui pixbenic ri ajno'jab</t> <t>che u q'uexwäch ri qui tatabexic</t> <t>ri qui bixonic ri man c'o ta qui no'j.</t>", "6": "<pb/><t><f>[5]</f>Ri e u tze' ri man c'o ta u no'j</t> <t>quejunamataj cuc' ri qui kuch'uch'ic</t> <t>ri xic'ay q'uix pa ri k'ak',</t> <t>xukuje' wa' man c'o ta u beya'l,</t> <t>xak lok'.</t>", "7": "<pb/><t>Ri tokinic cuconorisaj ri ajno'j,</t> <t>xukuje' ri banoj u pa k'abaj</t> <t>cuchuwirisaj ri u chomabal.</t>", "8": "<pb/><t>Are utz na ri u q'uistajic</t> <t>u banic jun jasach</t> <t>chuwäch ri u chaplexic. <pb/>Are utz na ri u cojic ri coch'onic</t> <t>che u q'uexwäch ri cucoj ri chuk'ab.</t>", "9": "<pb/>Maya' awib chi catumajij ri oyowaric, rumal rech chi ri oyowaric are wa' ri kas c'o ruc' ri winak ri man c'o ta u no'j.", "10": "<pb/>Mawi jumul chac'oto' ta a chi' jasche ronojel ri k'ijol ri oc'owinak are utz na, jun c'otoj chi'aj c'u wa' ri man cac'oxoman taj.", "11": "<pb/>Utz xukuje' c'o quechbex che ri no'j cumal ri quejeki' cho we uwächulew ri', we c'u ne achilatal na rumal jun echbal.", "12": "<pb/>Rumal rech chi ri no'j are jun to'bal ib junam ruc' ri puak, are c'u ri no'j c'o na ri u jalbem rib che u ya'ic u c'aslemal ri ajno'j.", "13": "<pb/>Kas chatoc il che rilic ri u banom ri Dios: ¿Jachin ta lo ri cäcuin ta che u colomaxic ri u jech'obisam ri are'?", "14": "<pb/>Aretak c'u utz at benak, chatquicot chupam we utzil ri'; aretak c'u man utz ta catelic chachomaj chi ri jun xukuje' ri jun chic pa u k'ab ri Dios e c'o wi, ri winak mawi jubik' reta'm ri petinak puwi'.", "15": "<pb/>Ronojel wa' wilom chupam ri man c'o ta u beya'l, xak lok' are' c'u nu c'aslemal wa': utzalaj tak achijab ri quecämic pune' c'o sibalaj cutzil, xukuje' itzel tak winak ri e banal tak etzelal q'ui junab quec'asi'c.", "16": "<pb/><t>Matux sibalaj at utz,</t> <t>mawi ta sibalaj at ta nawinel.</t> <t>¿Jas ta che xak ta cäretzelaj rib</t> <t>jun pa rech wi?</t>", "17": "<pb/><t>Matux sibalaj itzel winak,</t> <t>mawi matux sibalaj at con.</t> <t>¿Jas ta che catcäm chanim</t> <t>c'amajok copan ri a k'ijol?</t>", "18": "<pb/><t>Ri utz na are</t> <t>ri utzalaj u chapic wa'</t> <t>matzokopij c'u bic ri c'o pa k'ab. <pb/>Jachin ri man caresaj taj</t> <t>u q'uixbal ri Dios utz quel na</t> <t>pa conojel we jastak ri'.</t>", "19": "<pb/><t>C'o na ri chuk'ab ri cuya' ri no'j</t> <t>che ri c'o u no'j</t> <t>che u q'uexwäch ri caquiya'</t> <t>lajuj k'atal tak tzij che jun tinimit.</t>", "20": "<pb/>Man c'o ta c'u jun cho ri uwächulew ri sibalaj ta tz'akat ri cuban ta amak'el ri utz ri mawi ta jumul ma ta cämacunic.", "21": "<pb/>Maya' a xiquin che ronojel ri cabixic, je c'u ri' man coc ta pa a xiquin aretak ri pataninel awech catuyok'o.", "22": "<pb/>Pune' c'u ne aweta'm at xukuje', chi q'ui mul a yok'om chi jule'.", "23": "<pb/>Ronojel wa' xinnic'oj ruc' no'j, nu cojom c'u pa nu jolom chi quinux ajno'j; man c'u ya'tal ta u rikic wumal.", "24": "<pb/>¡Man ya'tal ta u rikic wumal ronojel ri c'olic! ¡Sibalaj c'u naj u pam man c'o ta c'u jun cacuin ta che u ch'obic!", "25": "<pb/>Xinjach c'u wib che u rikic etamanic, che u ch'obic xukuje' quitzucuxic jujun aj no'jalaj tak q'uisbalil. Xincuin c'u che u ch'obic chi man utz ta ri man c'o ta u no'j, jun ch'ujilal c'ut ri cuban rib chi sachinak.", "26": "<pb/>Nu rikom jun jasach ri c'o na chuwäch ri cämical: ri ixok ri cucoj ri ranima' che qui cojic c'amibal ri caximan ruc' tak ri e u k'ab. Ri utz u binibal chuwäch ri Dios canimaj na chuwäch, are c'u ri cäbin pa ri mac cäkaj na pa tak ri e u c'amibal.", "27": "<pb/>Chupam ri nu tijow chuk'ab che u rikic jasche quec'ulmataj ri jastak, in ri tzijonel nu rikom wa':", "28": "<pb/>¡Chi c'ä maja' quinrik ri kas quintzucuj! ¡Nu rikom jun achi chuxo'l jun mil, mawi c'u ne xa ta jun ixok nu rikom ta chquixo'l conojel ri ixokib!", "29": "<pb/>Xuwi c'u nu rikom ri quinya' u bixic: chi ri Dios tz'akat u banic ri winak xubano, are c'u ri winak u yojim ri u c'aslemal."}