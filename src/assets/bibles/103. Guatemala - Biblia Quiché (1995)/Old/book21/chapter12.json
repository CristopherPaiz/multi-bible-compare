{"1": "<pb/>Chnataj chawe ri a winakirisanel camic ri c'ä at ac'al c'ä maja' c'u ne quepe tak ri k'ijol ri e rech c'axc'olil, quepe c'u na tak ri junab aretak cabij na: “Man quinna' ta chi quicotemal che coc'owisaxic c'aslemal.”", "2": "<pb/><t>Chabana' camic,</t> <t>aretak c'ä maja' cachup ri chaj</t> <t>re ri k'ij,</t> <t>ri rech ri ic'</t> <t>xukuje' ri quech tak ri ch'imil,</t> <t>ri aretak c'ä e c'o sutz'</t> <t>aretak oc'owinak chic ri jäb.</t>", "3": "<t>Copan c'u na jun k'ij</t> <t>aretak caquichap birbitem</t> <t>ri chajinelab</t> <t>rech ri awachoch quebusbub c'ut</t> <t>ri sibalaj c'o qui chuk'ab;</t> <t>xa' c'u e quieb oxib chic</t> <t>ri e banal tak quie'm quecanajic,</t> <t>quequitanaba' c'ut qui banic quie'm;</t> <t>ri queca'y pa tak ri wenta'n,</t> <t>caquichaplej moyiric.</t>", "4": "<t>Aretak copan we k'ij ri'</t> <t>quetz'apitaj na ri e oquibal</t> <t>ri quebe pa ri be;</t> <t>ri u juc'uq'uem ri ca';</t> <t>nojimal man cätataj ta chic;</t> <t>xukuje' ri qui bixonic tak ri chicop</t> <t>ri c'o ri qui xic',</t> <t>man quetataj ta chic</t> <t>cumal ri ri'jab,</t> <t>aretak cätzartzob qui wäch nim ak'ab,</t> <t>man c'u quetataj ta chic ri bixonic;</t>", "5": "<t><f>[9]</f>ri pakalem cuya' na xe'n ib,</t> <t>xak c'u quieb cubij chic pa ri be. <pb/>Ri almendr cuchaplej cotz'ijanic,</t> <t>ri sac' cux jun eka'n ri alcapar</t> <t>man c'o ta chic u patan.</t> <t>Cäbe c'ut ri winak</t> <t>chupam ri u jekelibal ri junalic,</t> <t>pa ri be quetataj chic</t> <t>ri cacok'ej ri qui cäminak.</t>", "6": "<pb/><t>Chnataj chawe ri a winakirisanel</t> <t>utz c'ä maja' cat'okopitaj ri c'am</t> <t>re sak puak mawi u banom ch'akatak ri t'uy re k'an puak; utz c'ä maja' cac'äjin ri k'ebal chuchi' ri c'ua' mawi muchmubinak ri quetet re ri c'ua'.</t>", "7": "<t>Chuwi' chi c'u wa' ri puc'uc' ulew</t> <t>cätzelej chi na pa ri ulew,</t> <t>jacha' ri u banom can nabe,</t> <t>are' c'u ri uxlabal cätzelej na</t> <t>ruc' ri Dios ri yowinak.</t>", "8": "<pb/><t>In, ri k'alajisanel,</t> <t>quintzelej u bixic:</t> <t>¡Man c'o ta cubej,</t> <t>man c'o ta u beya'l,</t> <t>man c'o ta u beya'l, xak lok'!</t> <t>¡Ronojel man c'o ta cubej, xak lok'!</t>", "9": "<pb/>Jacha' c'ut ri u nimal ri u no'j ri k'alajisanel, je xukuje' ri u jabuxic ri xuban chquixo'l tak ri winak. Xukuje' xujach rib che qui no'jixic q'uialaj tak c'ambal no'j, quebucoj c'ut pa ri qui cholajil.", "10": "<pb/>Xucoj c'u u chuk'ab che qui rikic tak ri tzij ri sibalaj takal na qui cojic, che qui tz'ibaxic jicalaj tak tzij.", "11": "<pb/>Ri e qui tzij tak ri ajno'jab e jacha' ta ne q'uix tak che', aretak c'u e mulitajinak chic quirikom chi c'u tak quib e junam cuc' tak ri ch'ich' ri co e ch'ictalic, ri e cojom xa' rumal jun ajyuk'.", "12": "<pb/><f>[10]</f>Ri no'j ri cäresaj jun chque wa' e nimak tak pixbenic. Ri qui banic q'uialaj tak wuj man c'o ta u q'uisic, are c'u ri sibalaj u tijoxic ib cuya' cosic.", "13": "<pb/>Xq'uis u tza'm ri chomanic. Ronojel bitajinak chic. Nim ba' chawila' wi ri Dios chebatz'akatisaj tak qui banic ri e u takomal, are c'u wa' ri rajawaxic u banic rumal ronojel winak.", "14": "<pb/>Ri Dios cutz'onoj na chke ri cajilabal conojel tak ri e ka banoj, we e utz, we man e utz taj, pune' e ka banom chi c'uyal."}