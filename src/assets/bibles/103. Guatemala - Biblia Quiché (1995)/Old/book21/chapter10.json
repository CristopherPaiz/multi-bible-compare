{"1": "<pb/><t>Jun cäminak amalo</t> <t>cächuchutic</t> <t>caretzelaj ri utzalaj c'oc'al. <pb/>Are q'ui na ri cutzijoj</t> <t>ri conil ri kas cawerer na</t> <t>chuwäch ri no'j ri nim na u banic.</t>", "2": "<pb/><t>Ri u chomabal ri ajno'j</t> <t>are cuya' u tzij che u banic utzilal,</t> <t>are c'ut ri rech ri man c'o ta u no'j</t> <t>are cuya' u tzij</t> <t>che u banic ri etzelal.</t>", "3": "<pb/><t><f>[8]</f>Ri man c'o ta u no'j,</t> <t>pa ronojel ri cubano,</t> <t>cuc'ut ri u mebayil ri e u chomanic</t> <t>pune' c'u cätajin cubij chi</t> <t>ri man c'o ta qui no'j</t> <t>e are' ri niq'uiaj chic.</t>", "4": "<pb/><t>We ri k'atal tzij coyowar awuc',</t> <t>masach ri a jolom;</t> <t>ri cunabal</t> <t>chque ri nimak tak sachinakil</t> <t>are ri quimajixic ri jastak</t> <t>chi nojimal.</t>", "5": "<pb/>Wilom jun sachinakil ri cäban cho we uwächulew ri', ri caq'uiy ulok cuc' tak ri e k'atal tak tzij:", "6": "<pb/>Chi cäya' jun ekle'n nim u banic che ri man c'o ta u no'j, are c'u ri winak ri nim u k'ij c'o chupam jun ekle'n ri man nim ta u banic.", "7": "<pb/>E wilom tak lok'om pataninelab ri quebin chquij tak quiej, xukuje' ri e qui c'ojol tak ajawinelab ri quebin chcakan ri e jacha' ta ne lok'om tak pataninelab.", "8": "<pb/>Ri cäc'otow ri jul, chupam cätzak wi. <pb/><t>Che ri cac'apow ri pimalaj tapia,</t> <t>ri cumätz cacatzowic.</t>", "9": "<pb/><t>Ri cutzoc' abaj,</t> <t>cusoc rib che u banic. <pb/>Ri cupak' si',</t> <t>xak quieb cubij cuwech' rib.</t>", "10": "<pb/><t>We quel u pa u chi' ri icäj</t> <t>we c'u ne man cäban chic u pa u chi',</t> <t>rajawaxic ri' cacoj na chuk'ab</t> <t>che u cojic.</t> <t>Are utz na utz qui banic</t> <t>ri jastak quebanic xukuje' ruc' no'j.</t>", "11": "<pb/><t>Man c'o ta cubej ri ch'äcanel</t> <t>we nabe cacatzan ri cumätz.</t>", "12": "<pb/><t>Ri e u tzij tak ri ajno'j</t> <t>quebuc'am ulok utzil che,</t> <t>e are tak c'ut ri e rech</t> <t>ri man c'o ta u no'j</t> <t>e are quec'amow ulok</t> <t>ri kas e retzeletajic:</t>", "13": "<t>Cuchaplej quebubij xuwi tak conil,</t> <t>cutakej c'u na qui bixic sachinakil.</t>", "14": "<t>¡Ri man c'o ta u no'j</t> <t>man queq'uis ta ri u tzij! <pb/>¿Jachin ta ri cäcuin</t> <t>che u bixic ri quec'ulmatajok,</t> <t>man c'o ta c'u jun</t> <t>c'o reta'm che ri petinak?</t>", "15": "<pb/><t>Ri man c'o ta u no'j</t> <t>sibalaj cucämisaj rib</t> <t>che u banic ri chac,</t> <t>man reta'm ta c'u ne ri be</t> <t>ri cäbe pa ri tinimit.</t>", "16": "<pb/><t>¡Tok'ob u wäch ri ulew</t> <t>ri c'o jun rajawinel</t> <t>ri xa' je u banic jun ac'al</t> <t>ri quesakarisan c'u ne</t> <t>tak ri e u c'ojol</t> <t>chupam tak ri nimak'ij!</t>", "17": "<pb/><t>¡Utz rech ri ulew</t> <t>ri c'o jun rajawinel ri nim u banic,</t> <t>ri quewa' ri e u k'atal tak tzij</t> <t>pa ri u k'ijol,</t> <t>che u to'ic u wi' ri qui chuk'ab</t> <t>man che ta c'u k'abaric!</t>", "18": "<t>Ri sak'or</t> <t>cayojyob ri u wi' ri ja puwi';</t> <t>ri man c'o ta jas cubano</t> <t>catz'uj c'u ronojel ri ja.</t>", "19": "<pb/><t>Ri wa che u tijic,</t> <t>ri u wa'l uva</t> <t>che u quicotisaxic ri c'aslemal;</t> <t>cajwataj c'u puak che wa'.</t>", "20": "<pb/><t>Matyok'on che ri ajawinel</t> <t>mawi ta ne ruc' ri a chomabal. <pb/>Mabij itzel tzij chrij ri k'inom,</t> <t>pune' xa' a tuquiel at c'olic'</t> <t>querapap c'ut ri chicop</t> <t>ri c'o ri qui xic'</t> <t>cuya' c'ut quequitzijoj che.</t>"}