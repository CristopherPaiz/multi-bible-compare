{"1": "<pb/>Ri u k'axexic ri tzij ri xuc'am ri Abdiy che ri Ajawaxel rumal c'utwächinic. <pb/><t>Ka tom jun tzijol ri u bim ri Ajawaxel;</t> <t>jun ya'l tzijol benak</t> <t>che u bixic chque ri nimak tak tinimit:</t> <t>“¡Chujbinok!</t> <t>¡Jo' che ch'ojinic ruc' ri Edom!”</t> <pb/>Ri Dios ri Ajawaxel cubij che ri Edom:", "2": "<pb/><t>“Quenbana' ch'utin chawe</t> <t>chquixo'l ri nimak tak tinimit</t> <t>sibalaj c'u catinmach'irisaj na.</t>", "3": "<t>Ri nimal ri catc'amowic at subuwinak.</t> <t>At jekel chquipam ri paxinak tak abaj</t> <t>at c'o c'u c'ä chicaj,</t> <t>rumal c'u ri' oquinak pa a jolom</t> <t>chi man c'o ta jun cacuin ta</t> <t>che a kasexic.</t>", "4": "<t>Pune' c'u sibalaj naj</t> <t>catpaki' chicaj</t> <t>jacha' ri cot, cacoj ta c'u ri a soc</t> <t>chquipam tak ri ch'imil</t> <t>chila' catintzakisaj wi ulok.”</t> <pb/>Ri Ajawaxel cujiba' u bixic:", "5": "<pb/><t>“We ta quepe ri eläk'omab chak'ab</t> <t>che u banic eläk' awuc',</t> <t>man caquic'am ta bic ri' ronojel;</t> <t>we ta quepe ri eläk'omab</t> <t>che queläk'axic ri e a uva,</t> <t>quequiya' can jutak tzayaj ri'.</t> <t>E are' tak c'ut ri catc'ulelanic</t> <t>qui banom nimalaj c'ax chawe.</t>", "6": "<t>¡Nim ri a k'ololexi bic Esau!</t> <t>¡Q'uisom c'u reläk'axic bic</t> <t>ronojel ri a k'inomal!</t>", "7": "<t>Conojel ri junam qui wäch awuc'</t> <t>xatquisubu;</t> <t>xatquesaj bic chupam ri kas awulew.</t> <t>Xukuje' ne ri awachil awib cuc'</t> <t>e uxinak c'ulelanelab chawe,</t> <t>ri awachil awib cuc'</t> <t>ri a cuban a c'u'x chquij</t> <t>quiliq'uibam c'amibal chawäch</t> <t>rech catkaj chupam.</t> <t>¡Ri Edom man c'o ta retamanic!”</t>", "8": "<pb/>Ri Ajawaxel cujiquiba' u bixic: <pb/><t>“Aretak chenc'äjisaj u wäch ri Edom,</t> <t>quinsachisaj na qui wäch</t> <t>conojel ri rajno'jab</t> <t>quinwesaj c'u na ri etamanic ri c'o cuc'</t> <t>ri e c'o</t> <t>pa tak ri c'ache'laj tak rulew ri Esau.</t>", "9": "<t>Ri ajch'ojab re Teman</t> <t>quebirbit che xe'n ib,</t> <t>pa ri c'ache'lajalaj rulew ri Esau</t> <t>man c'o ta jun cac'asi' ta canok.”</t>", "10": "<t>“Catmukutaj na canok che q'uixbal</t> <t>xukuje' catyojyob na canok</t> <t>chbe k'ij sak,</t> <t>rumal rech chi xaban c'ax che</t> <t>xukuje' xacämisaj c'ut</t> <t>ri awachalal Jacob.</t>", "11": "<t>Aretak ri c'ulel xereläk'aj</t> <t>tak ri e u k'inomal ri tinimit,</t> <t>aretak ri ajch'ojab ri naj quepe wi</t> <t>xequipaxij tak ri e u chi'</t> <t>ri oquibal pa Jerusalen,</t> <t>¡at xaya' apan awib jela'!</t> <t>Aretak xequijachala' ri jastak</t> <t>chquiwäch ri xequitokij</t> <t>xequic'am c'u tak bic ri u k'inomal,</t> <t>¡at xajunaj awib cuc'!</t>", "12": "<t>Ma ta xatquicot</t> <t>che rilic ri awachalal</t> <t>pa ri k'ij re ri u c'axc'olil,</t> <t>ma ta xatquicot che rilic ri Juda</t> <t>pa ri k'ij rech ri u rikoj c'ax,</t> <t>mawi ma ta xatze'j qui wäch</t> <t>pa ri k'ij re ri qui c'axc'olil.</t>", "13": "<t>Ma ta xatoc chupam ri nu tinimit</t> <t>pa ri k'ij re ri u rikoj c'ax,</t> <t>mawi ma ta xatquicot</t> <t>che ri u quiäkasakil</t> <t>pa ri k'ij ri xutaklebej</t> <t>ri man utz taj,</t> <t>mawi ma ta xebaweläk'aj</t> <t>ri e u k'inomal</t> <t>pa ri k'ij re ri u rikoj c'ax.</t>", "14": "<t>Ma ta xatac'aba' awib</t> <t>xo'l tak ri be</t> <t>che qui cämisaxic ri queto'tajic,</t> <t>mawi ma ta xebajach ri quebanimajic</t> <t>pa ri k'ij rech ri c'axc'olil.</t>", "15": "<t>Jacha' c'ut ri xaban</t> <t>chque niq'uiaj chic,</t> <t>je cäban na chawe:</t> <t>¡Cac'am na ri takal chawe!”</t> <t>“Nakaj chic</t> <t>c'o wi ri u k'ij ri Ajawaxel</t> <t>chque conojel ri nimak tak tinimit.</t>", "16": "<t>Je c'ut jacha'</t> <t>ri u c'ayil ri kumubal ri xiwuq'uiaj</t> <t>pa ri nu juyub ri tastalic,</t> <t>jewa' xukuje' ri u c'ayil ri kumubal</t> <t>ri caquikumuj na</t> <t>ri niq'uiaj nimak tak tinimit chic</t> <t>pa jutak kubaj caquikumuj na;</t> <t>casachisataj c'u na qui wäch conojel.</t>", "17": "<t>Are c'u ri juyub Sion</t> <t>cux na jun c'olbal ri tastalic</t> <t>jawije' ri quecuin wi na jujun</t> <t>caquito'tajisaj wi na quib.</t> <t>Ri e rija'lil ri Jacob</t> <t>quetzelej chi na</t> <t>pa tak ri culew;</t>", "18": "<t>ri e rija'lil ri Jacob</t> <t>xukuje' ri e rech ri Jose</t> <t>quebux na k'ak' xukuje' rak' k'ak',</t> <t>e are tak c'ut ri e rija'lil ri Esau</t> <t>e chaki'j tak u xak che'</t> <t>ri quebujarisaj na we k'ak' ri'.</t> <t>¡Mawi jun chque ri aj e Esau</t> <t>queto'taj ta na!</t> <t>In, ri Ajawaxel, nu bim.”</t>", "19": "<pb/>Ri aj israelib aj Negueb caquimajij na ri u c'ache'laj ulew ri Esau che quechbal, e are c'ut ri e aj lianic are caquimajij na ri culew ri aj pilisteyib che quechbal. Xukuje' quequimajij tak na ri e rulew ri Eprain che quechbal xukuje' ri rulew ri Samar, are c'u ri aj Benjamin caquimajij na ri Galaad che quechbal. We jumulaj aj israelib ri' ri xetzelej ulok pa jun ulew chic are' caquimajij na ri culew ri aj cananib che quechbal copan c'ä pa Sarepta, e are' tak c'ut ri aj Jerusalen ri e c'o pa Separad quequimajij na ri tinimit tak rech Negueb.", "20": "", "21": "<pb/>Ruc' ch'äcanic quepaki' na pa ri juyub Sion che u k'atic tzij paquiwi' ri e c'o chupam ri e aj u c'ache'laj ri rulew ri Esau, are' c'u ri Ajawaxel are ri cajawin na."}