{"1": "<pb/>Xuban c'u ch'awem ri Jonas ruc' ri Ajawaxel ri u Dios kas chupam ri cär, je c'u xubij wa:", "2": "<pb/><t>“Pa ri nu rikoj c'ax</t> <t>xintz'onoj tok'ob che la,</t> <t>Ajawaxel,</t> <t>xban c'u la ri tok'ob</t> <t>ri xintz'onoj che la.</t> <t>In c'o chic pa ri cämical</t> <t>xinta' tok'ob che la xintatabej c'u la.</t>", "3": "<t>Xinq'uiak la pa ri u choil ri plo,</t> <t>xinquipis c'u tak ri ja',</t> <t>ri nimak tak rekbala'</t> <t>ri cätakan la paquiwi'</t> <t>xeboc'ow tak panuwi'.</t>", "4": "<t>Xinna' wib chi naj</t> <t>in q'uiakom wi la bic chwäch la;</t> <t>xinchomaj chi mawi jubik' quinwil chic</t> <t>ri tastalicalaj achoch la.</t>", "5": "<t>Ri ja' xquisutij wij;</t> <t>ri nimalaj plo xinumuku;</t> <t>ri k'ayes xquira'lij quib pa nu jolom.</t>", "6": "<t>Xinekaj c'ä chquixe' tak ri juyub;</t> <t>¡xinna' wib chi in junalic rajpache'!</t> <t>Are c'u ri lal, Ajawaxel nu Dios,</t> <t>xinesaj la pa ri cämical.</t>", "7": "<t>Man c'o ta chi c'u</t> <t>cu'bisabal nu c'u'x,</t> <t>xnataj c'u la chwe Ajawaxel;</t> <t>ri nu ch'awem xopan chwäch la</t> <t>pa ri tastalicalaj achoch la.</t>", "8": "<t>Ri quequiterenej ri e diosib</t> <t>man e jic ta chic che la,</t>", "9": "<t>are c'u ri in, ruc' quicotemal</t> <t>quinjach na tabal tok'ob chwäch la;</t> <t>quintoj na ri chi'nic</t> <t>ri e nu banom chwäch la.</t> <t>¡Xuwi ri lal Ajawaxel</t> <t>cäcuin la che to'tajisanic!”</t>", "10": "<pb/>Are' c'u ri Ajawaxel xubano chi ri cär xuxawaj can ri Jonas cho cowilaj ulew."}