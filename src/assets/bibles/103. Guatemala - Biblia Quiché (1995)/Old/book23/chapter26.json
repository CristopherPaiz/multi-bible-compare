{"1": "<pb/>Pa ri k'ij ri' cäbixox na we bix ri' pa ri ulew Juda: <pb/><t>“C'o jun cowilaj ka tinimit</t> <t>ri cäkato' wi kib,</t> <t>ri Ajawaxel xebuyac</t> <t>nimak tak tapia chrij</t> <t>xukuje' to'bal tak ib.</t>", "2": "<t>Chebijaka' ri oquibal</t> <t>rech coc'ow ri jun nim tinimit ri suc'.</t>", "3": "<t>Ajawaxel,</t> <t>ri lal quebe chajij la</t> <t>pa jamaril ri co e c'olic,</t> <t>rumal rech chi</t> <t>qui cuban qui c'u'x chi'j la.</t>", "4": "<t>Chicu'ba' i c'u'x</t> <t>chrij ri Ajawaxel amak'el</t> <t>are' c'u jun to'bal ib ri junalic.</t>", "5": "<t>Ri are' quebut'akij ri cäquiban nimal,</t> <t>cumach'irisaj ri tinimit</t> <t>ri man cäniman taj</t> <t>cukasaj c'ä cho ri ulew,</t>", "6": "<t>cäxak'alex c'u na pa ulew</t> <t>cumal ri mebayib</t> <t>xukuje' ri man nimak ta qui k'ij.”</t>", "7": "<pb/><t>Suc' ri qui be ri suc'alaj tak winak,</t> <t>lal, Ajawaxel cajicomaj la ri qui be.</t>", "8": "<t>Ri uj xukuje' cäkana' kib</t> <t>chi co uj c'olic pa ri be</t> <t>ri u c'utum ri pixab la, Ajawaxel.</t> <t>Ri u rayinic ri kanima'</t> <t>are ri chomaxic la.</t>", "9": "<t>Ruc' ronojel ri wanima'</t> <t>quinbik'bit che la chak'ab</t> <t>kas pa ri wanima' q'uiyinak wi ulok</t> <t>ri rayinic che tzucuxic la.</t> <t>Aretak cak'at la tzij</t> <t>puwi' ri uwächulew</t> <t>ri achijab cäquetamaj na</t> <t>jas ri suq'uil.</t>", "10": "<t>Pune' cätok'obisaj la</t> <t>qui wäch ri itzel tak winak,</t> <t>ri e are' man cäquetamaj taj</t> <t>quebux suc'</t> <t>e itzel tak winak wi</t> <t>chquixo'l ri utzalaj tak winak</t> <t>man cäquichomaj ta chi</t> <t>sibalaj nim u k'ij ri Ajawaxel.</t>", "11": "<t>Ajawaxel,</t> <t>suc'umam chi la ri c'äjisabal wächaj,</t> <t>ri e are' c'ut man cäcaj ta cäquetamaj</t> <t>aretak c'ut cäquil</t> <t>ri lok'ok'ebal c'u'x la</t> <t>che ri tinimit la,</t> <t>man cäquirik ta chi na jas cäquibano.</t> <t>¡C'o ta banom wi chi are' ta</t> <t>ri u k'ak'al ri oyowal la quebik'owic!</t>", "12": "<t>Ajawaxel,</t> <t>lal cayo'w la ri utzalaj c'olem chke;</t> <t>kas c'u tzij lal ri' ri cäbanow la</t> <t>conojel ri e ka banoj.</t>", "13": "<t>Ajawaxel xukuje' ka Dios,</t> <t>e jule' takanelab e uxinak kajaw,</t> <t>xuwi c'u ri lal</t> <t>ka banom Kajaw che la.</t>", "14": "<t>Ri e are' e cäminak,</t> <t>man quec'asi' ta chic jumul;</t> <t>xa e nutub,</t> <t>man quewalij ta chi na</t> <t>c'äjisam c'u la qui wäch,</t> <t>sachom la qui wäch,</t> <t>q'uisom la tzij</t> <t>puwi' ronojel ri natabal quech.</t>", "15": "<t>Lal xbanow la</t> <t>chi xq'uiy ri nim tinimit,</t> <t>Ajawaxel;</t> <t>xban la chi cäq'uiy</t> <t>che ri juluwem la,</t> <t>xelic' la conojel</t> <t>ri e u c'ulbatil ri ulew.</t>", "16": "<t>Pa ri ka bis</t> <t>cujtzucun che la Ajawaxel,</t> <t>aretak cujpixbej la chinojimal.</t>", "17": "<t>Chwäch la uj c'o wi, Ajawaxel,</t> <t>jacha' jun yawab ixok</t> <t>ri xa co'l man cäc'oji' ri ral,</t> <t>curak u chi',</t> <t>cubak'atila' rib rumal ri k'oxom.</t>", "18": "<t>Cujalc'ualanic,</t> <t>cäkana' ri u k'oxomal ri alanic,</t> <t>xujalanic,</t> <t>xa c'u quiakik' ri xkalaj.</t> <t>Man ka c'amom ta ulok</t> <t>ri colobenic chque ri winak pa ri ulew</t> <t>mawi quebalax chi winak</t> <t>ri quenojisan ta ri uwächulew.</t>", "19": "<t>E are c'u ri cäminak la</t> <t>quec'asi' chi na,</t> <t>ri e qui bakil quec'astaj na.</t> <t>Ri quewar chupam ri ulew</t> <t>quec'asutaj na</t> <t>cäquirak na qui chi' ruc' quicotemal.</t> <t>Cätak c'u la ulok ri sakil la</t> <t>jacha' ri räx k'ab e are' tak c'ut</t> <t>ri cäminakib</t> <t>queq'uiy chi na chupam ri ulew.</t>", "20": "<pb/><t>Jät, nu tinimit,</t> <t>chatoc chupam ri awachoch</t> <t>chatz'apij c'u ri oquibal</t> <t>aretak at oquinak chi bic.</t> <t>Chac'u' na jubik' awib</t> <t>c'ä coc'ow na ri royowal ri Ajawaxel.</t>", "21": "<t>Quel c'u ulok ri Ajawaxel jekel</t> <t>chupam ri nimalaj rachoch</t> <t>che u c'äjisaxic qui wäch</t> <t>qui mac ri qui mac</t> <t>ri e cho ri uwächulew,</t> <t>ri ulew man quebuc'u' ta chi na</t> <t>ri e u cäminakib,</t> <t>xane' queresaj ulok chisak</t> <t>ri etzelal ri e banom chuwäch.</t>"}