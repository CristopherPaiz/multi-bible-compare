{"1": "<pb/>Ri i Dios ix cubij: <pb/><t>“Chicu'bisaj u c'u'x,</t> <t>chicu'bisaj u c'u'x ri nu tinimit;</t>", "2": "<t>chich'abej ri Jerusalen pa utzil,</t> <t>chibij che chi ri patanijic</t> <t>ri e c'o wi q'uisnak u tza'm,</t> <t>chi xetojtaj ri u mac ri u banom,</t> <t>chi u c'amom chi pa nu k'ab</t> <t>ri u camul c'äjisabal wächaj</t> <t>rumal rech ronojel ri u mac.”</t>", "3": "<pb/><t>Jun cowilaj ch'abal xtatajic:</t> <t>“Chisuc'umaj jun be che ri Ajawaxel</t> <t>pa ri chaki'j uwo sak,</t> <t>chijuch'u' jun jicomalaj be ri quiya',</t> <t>che ri ka Dios,</t> <t>pa ri ulew ri man cäwächin taj.</t>", "4": "<t>Chebinojisaj tak ri c'olbal</t> <t>ri e q'uiyinak wi aj,</t> <t>chebilianisaj tak ri juyub</t> <t>xukuje' ri e u tza'm tak juyub,</t> <t>ri c'olbal ri e c'o wi c'ache'laj</t> <t>xukuje' tanatak, chebililobisaj.</t>", "5": "<t>C'äte ri' cuc'ut na</t> <t>ri Ajawaxel ri u juluwem,</t> <t>conojel c'u ri winak junam cäquil na.</t> <t>Kas are' c'ut ri Ajawaxel</t> <t>yowinak u bixic.”</t>", "6": "<pb/><t>Jun ch'abal cubij:</t> <t>“Charaka' a chi'.”</t> <t>Ri in xinbij:</t> <t>“¿Jas quinbij</t> <t>aretak quinrak nu chi'?”</t> <t>“Chi ronojel winak</t> <t>xak junam ruc' ri k'ayes,</t> <t>sibalaj co c'olic</t> <t>jacha' jun cotz'i'j re juyub.</t>", "7": "<t>Ri k'ayes cächaki'jaric</t> <t>xukuje' ri cotz'i'j cäyututiric</t> <t>aretak coc'ow</t> <t>ri ruxlab ri Ajawaxel paquiwi'.</t> <t>Kastzij ri winak</t> <t>xak e junam ruc' ri k'ayes.</t>", "8": "<t>Ri k'ayes cächaki'jaric</t> <t>xukuje' ri cotz'i'j cäyututiric,</t> <t>are c'u ri u tzij ri ka Dios</t> <t>man cäq'uextaj ta xak je wi amak'el.”</t>", "9": "<pb/><t>Sion,</t> <t>chatpakal puwi' jun juyub,</t> <t>co chatch'awok,</t> <t>chaya' u bixic ri utzalaj tzij.</t> <t>Charaka' a chi' maxe'j awib Jerusalen,</t> <t>chaya' u bixic</t> <t>chque ri tinimit tak aj Juda:</t> <t>“¡Waral c'o wi ri i Dios!”</t>", "10": "<t>Copan ri Ajawaxel ruc' cuinem,</t> <t>cätakan c'u na puwi' ronojel</t> <t>ruc' ri chuk'ab ri c'o pa u k'ab.</t> <t>Cuc'am ulok ri u tinimit</t> <t>aretak torotajinak chi rumal.</t>", "11": "<t>Cäpetic jacha' jun ajyuk'</t> <t>ri quebuchajij ri u chij</t> <t>quebuyac ri alaj tak chij,</t> <t>quebuk'aluj, quebuc'am bic cho u c'u'x,</t> <t>sibalaj coc il</t> <t>che qui chajixic ri c'äte xebalaxic.</t>", "12": "<t>¿Jachin etaninak ri nimalaj plo</t> <t>ruc' ri u k'ab,</t> <t>o rajilam ri retabalil ri caj</t> <t>cuc' ri u wi' tak u k'ab?</t> <t>¿Jachin yowinak</t> <t>ronojel ri u puc'uq'uil ri ulew</t> <t>pa jun tzima,</t> <t>o e u pajom pa pajbal</t> <t>ri e u tza'm tak juyub</t> <t>xukuje' tak ri e u tza'm</t> <t>tak ri c'ache'laj?</t>", "13": "<t>¿Jachin bininak che ri Ajawaxel</t> <t>chi man utz ta ri cubano,</t> <t>o jachin yowinak tijonic che?</t>", "14": "<t>¿Jachin xeyo'w no'j</t> <t>che xukuje' ch'obonic?</t> <t>¿Jachin xc'utuw</t> <t>chuwäch ri u banic suc'alaj k'atoj tzij?</t> <t>¿Jachin xtijon che ri etamanic?</t> <t>¿Jachin xeyo'w tijonic che re no'j?</t>", "15": "<t>Che are' ri nimak tak tinimit</t> <t>xak e junam ruc' jutz'ut ja',</t> <t>jacha' jun u bak'wäch ulew</t> <t>chupam ri pajbal</t> <t>ri tinimit tak</t> <t>ri e c'o chupam tak ri plo</t> <t>xak e junam</t> <t>ruc' jun u bak'wäch sanyeb.</t>", "16": "<t>Pa ronojel ri Libano</t> <t>man quebubana' ta ri awaj</t> <t>che u chi'xic tabal tok'ob</t> <t>ri quechajirisaxic,</t> <t>mawi ri si' che ri k'ak'.</t>", "17": "<t>Conojel ri nimak tak tinimit</t> <t>man c'o ta qui banic chuwäch;</t> <t>che ri are' man c'o ta jubik' qui k'ij.</t>", "18": "<pb/><t>¿Jachin ruc'</t> <t>qui junamaj wi ix ri Dios?</t> <t>¿Ruc' jachique wächbal qui c'utbej</t> <t>re ri u banic?</t>", "19": "<t>Jun josol dios cutac'aba'</t> <t>jun wächbal,</t> <t>jun ch'ayal puak cuch'uk rij</t> <t>che k'an puak</t> <t>xukuje' cuban jun u chachal</t> <t>re sak puak.</t>", "20": "<t>Ri cäbanow jun wächbal</t> <t>cucha' jun che' ri man cäk'ay taj,</t> <t>cutzucuj jun utzalaj ajchac ri cäna'w</t> <t>che u tac'abaxic rech man catzak taj.</t>", "21": "<pb/><t>¿La ma ta iwetamam?</t> <t>¿La ma ta i tom u tzijol?</t> <t>¿La ma ta xtzijox chiwe</t> <t>kas pa ri tictajic?</t> <t>¿La ma ta i ch'obom ulok</t> <t>kas aretak xban ri uwächulew?</t>", "22": "<t>Ri Dios c'o ri u tem re ajawibal</t> <t>puwi' ri caj</t> <t>ri c'o puwi' ri uwächulew,</t> <t>queril ri winak jacha' alaj tak sac'</t> <t>ri quech'opinic.</t> <t>Ri are' culic' ri caj</t> <t>jacha' jun ch'ukubal,</t> <t>culic' u wäch</t> <t>jacha' jun lic'om cäbal.</t>", "23": "<t>Ri are' cubano chque ri achijab</t> <t>ri nimak qui banic</t> <t>chi man c'o ta qui patan cusachisaj</t> <t>c'u qui wäch ri e c'amal tak be</t> <t>aj uwächulew.</t>", "24": "<t>Xak e junam</t> <t>cuc' ri alibaj tak tico'n</t> <t>ri c'äte qui tiquic,</t> <t>ri c'äte jubik' benak</t> <t>ri qui rab pa ri ulew.</t> <t>We ri Dios cuxlab</t> <t>paquiwi' queyututiric,</t> <t>quec'am c'u bic</t> <t>rumal ri salc'um jacha' pajo.</t>", "25": "<pb/><t>Ri Tastalicalaj Dios cubij:</t> <t>“¿Jachin ta ruc' quinijunamaj wi ix?</t> <t>¿Jachin ta ri cäjunamataj wuc'?”</t>", "26": "<t>Chixca'yampe' chicaj, chiwila' c'ut:</t> <t>¿Jachin xbanow ronojel wa'?</t> <t>Ri cujach qui wäch chquijujunal,</t> <t>conojel c'ut quebusiq'uij</t> <t>ruc' ri qui bi'.</t> <t>Sibalaj nim ri u cuinem</t> <t>xukuje' ri u chuk'ab,</t> <t>chi man c'o ta jun chque ma ta copanic.</t>", "27": "<t>Israel u tinimit ri Jacob,</t> <t>¿jasche catch'ach'atic?,</t> <t>¿jasche cabij:</t> <t>“Ri Ajawaxel man cunabej taj</t> <t>ri cätajin quinc'ulmaj</t> <t>ri Dios man coc ta il chwe?”</t>", "28": "<t>¿La xa pa u ma ta aweta'm?</t> <t>¿La ma ta a tom?</t> <t>Ri Ajawaxel, ri junalic Dios,</t> <t>ri xbanow ronojel ri uwächulew,</t> <t>man cächukchub ta mawi cäcosic</t> <t>ri retamanic man c'o ta u q'uisic.</t>", "29": "<t>Ri are' cuya' u chuk'ab ri cosinak,</t> <t>are c'u ri tukar cuya' u wi'</t> <t>ri u chuk'ab.</t>", "30": "<t>Ri alabom quecosic</t> <t>xukuje' quetukaric,</t> <t>xukuje' ne</t> <t>ri sibalaj e co na quetzakic,</t>", "31": "<t>are c'u ri cäquicu'ba' qui c'u'x</t> <t>chrij ri Ajawaxel</t> <t>cäc'aq'uir na ri qui chuk'ab amak'el,</t> <t>quecuinic querapapic jacha' ri cot</t> <t>quecuinic quexiq'uinic man quecos taj,</t> <t>quebinic man quetukar taj.</t>"}