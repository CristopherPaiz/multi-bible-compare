{"1": "<pb/>Pa jun k'ijol ri Sargon, rajawinel ri Asiriy, xutak bic jun rach k'atal tzij pa ri tinimit Asdod, ri rach k'atal tzij xch'ojin ruc' ri tinimit xuch'äc c'ut.", "2": "<pb/>Pa ri k'ijol ri' xch'aw ri Ajawaxel rumal ri Isaiy, ri u c'ojol ri Amoz, xubij c'u che: “Chawesaj we wakwoj atz'iak ri' ri a cojom chawij, xukuje' ri xajäb ri e a cojom chque ri e awakan.” <pb/>Ri Isaiy je xubano, man c'o ta chi u xajäb xcanajic xukuje' xuwi chi u cojom ri u pam ratz'iak.", "3": "<pb/>Xubij c'ut ri Ajawaxel: “Ri Isaiy ri pataninel wech, oxib junab man c'o ta u xajäb u cojom xukuje' xuwi u pam ratz'iak u cojom, che jun etal xukuje' che u bixic ri cuc'ulmaj na ri Ejipt xukuje' ri Etiopiy.", "4": "<pb/>Jewa' cuban na ri ajawinel re Asiriy che qui c'amic bic pa jun ulew chic ri aj ejiptib xukuje' ri aj etiopib, chi ri'jab chi alabom, man c'o ta qui xajäb, xuwi ri u pam catz'iak qui cojom, xak alicha' qui ch'ukum quib che qui q'uixbal.", "5": "<pb/>Ri winak cäquixe'j na quib xukuje' queq'uix na che ri Etiopiy ri qui yo'm wi ri cu'lbal qui c'u'x, xukuje' queq'uix na che ri Ejipt ri nimarisabal qui k'ij.", "6": "<pb/>Pa ri k'ijol ri' cäquibij na conojel ri e jekel pa we tak'aj ri': ‘Chiwilampe' ri xetac'al wi na ri ka yo'm wi ri cu'lbal ka c'u'x, ri cäkatzucuj wi u to'ic kib rech cujuto' pa u k'ab ri ajawinel re Asiriy. ¿Jas ta c'u ri cäkaban na che ka to'tajisaxic camic?’ ”"}