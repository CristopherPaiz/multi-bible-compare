{"1": "<pb/><t>Che we cuta'mil ri'</t> <t>ri are' ri Isayi,</t> <t>cäq'uiy wi na jun tuxaj,</t> <t>jun tuxaj ri cäq'uiy che ri u rab.</t>", "2": "<t>Ri ruxlabal ri Ajawaxel cäjeki' na</t> <t>amak'el puwi',</t> <t>cuya' c'u na u no'j,</t> <t>c'oxomanic, utzalaj chomanic,</t> <t>chuk'ab, etamanic</t> <t>xukuje' u ya'ic u k'ij ri Ajawaxel.</t>", "3": "<t>Ri are aretak cuk'at tzij</t> <t>man are ta cäril ri u wächbal ri winak,</t> <t>mawi cuk'at ta tzij jas ri cuto.</t>", "4": "<t>Cuk'at na tzij ruc' suq'uil</t> <t>paquiwi' ri tukarib,</t> <t>cuto' na qui wi' ri mebayib</t> <t>ri e c'o pa ri tinimit.</t> <t>Ri e u tzij are cäc'äjisan na</t> <t>u wäch ri man cuchomaj ta ri cubano,</t> <t>ruc' ri ruxlab</t> <t>cucämisaj na ri aj etzelal.</t>", "5": "<t>Amak'el u cojom atz'iak re suq'uil</t> <t>xukuje' re kastzij.</t>", "6": "<t>Cäc'oji' na jamaril</t> <t>chquixo'l ri utiw ruc' ri chij,</t> <t>ri balam xukuje' ri alaj q'uisic'</t> <t>quecoti' na junam,</t> <t>ri alaj wacax xukuje' ri coj</t> <t>junam queq'uiy na qui cabichal,</t> <t>cäquiya' c'u na quib cäc'am qui be</t> <t>rumal jun alaj ac'al.</t>", "7": "<t>Ri ati't wacax xukuje' ri ati't os</t> <t>cäcachilaj na quib,</t> <t>ri cal junam quecoti' na.</t> <t>Ri coj cutij na k'ayes jacha' ri wacax,</t>", "8": "<t>ri ac'al cuya' quetz'an</t> <t>pa ri u jul ri cumätz,</t> <t>cuya' cunim ri u k'ab</t> <t>pa ri u soc ri sachoj.</t>", "9": "<t>Pa ronojel ri tastalicalaj nu juyub</t> <t>man c'o ta jun ri cuban ta jun c'ax,</t> <t>je c'ut jacha' ri ja' cunojisaj ri plo,</t> <t>je cuban na ri etamanic</t> <t>ri cuya' ri Ajawaxel</t> <t>cunojisaj na ronojel ri uwächulew.</t>", "10": "<t>Pa ri k'ij ri' ri u tux we rab ri'</t> <t>ri are' ri Isayi,</t> <t>cäwalij na jacha' jun etal</t> <t>chque ri tinimit;</t> <t>ri nimak tak tinimit quepe na</t> <t>che u tzucuxic,</t> <t>ri c'olbal c'ut</t> <t>ri cac'oji' wi cux na juluwem.</t>", "11": "<t>Pa ri k'ijol ri' cuc'ut chi na jumul</t> <t>ri u cuinem ri Ajawaxel,</t> <t>quebumol chi na ri e u tz'akatil</t> <t>ri u tinimit ri e to'tajinak canok,</t> <t>quebutzelej ulok caquiya' can ri Asiriy</t> <t>xukuje' ri Ejipt,</t> <t>ri Patros, ri Etiopiy,</t> <t>ri Elam, ri Sinar, ri Hamat</t> <t>xukuje' tak ri tinimit</t> <t>ri e c'o chu chi' ri plo.</t>", "12": "<t>Cuwalijisaj na jun etal</t> <t>chque tak ri nimak tak tinimit,</t> <t>quebumulij na ri aj israelib</t> <t>ri e c'amom bic naj</t> <t>quebumulij na conojel ri qui jabum quib</t> <t>cho ronojel ri uwächulew,</t> <t>conojel ri aj Juda ri qui tuquin quib.</t>", "13": "<t>Ri c'ax ri c'o pa ranima' ri Eprain</t> <t>cäq'uis na,</t> <t>ri c'ax ri c'o pa ranima' ri Juda</t> <t>coc'ow na;</t> <t>ri Eprain man c'ax ta chi cuna'</t> <t>chrij ri Juda,</t> <t>xukuje' ri Juda man c'o ta chi</t> <t>c'ax pa ranima' chrij ri Eprain.</t>", "14": "<t>E quieb quebe na</t> <t>pa ri u kajebal k'ij che u banic ch'o'j</t> <t>cuc' ri aj pilisteyib,</t> <t>man c'o ta cäquinabej quekaj paquiwi'.</t> <t>Junam cäquesaj na ri qui k'inomal</t> <t>tak ri tinimit aj elebal k'ij.</t> <t>Ri qui tzijol copan na c'ä pa Edom</t> <t>xukuje' pa Moab,</t> <t>quetakan na paquiwi' ri aj amon.</t>", "15": "<t>Ri Ajawaxel cujak na jun qui be</t> <t>pa ri Quiäk Plo,</t> <t>cuyuk na ri u k'ab</t> <t>puwi' ri nima' Euprats,</t> <t>cuc'am na ulok jun xibibalalaj quiakik'</t> <t>ri cujach na pa wukub u k'ab,</t> <t>quecuin c'ut quek'ax chupam</t> <t>man cäquesaj ta ri qui xajäb.</t>", "16": "<t>Aretak quetzelej ulok ri e u tz'akatil</t> <t>ri u tinimit ri Ajawaxel pa Asiriy,</t> <t>cäquirik na jun be nim u wäch,</t> <t>jacha' ri be ri xurik ri Israel</t> <t>aretak xel ulok pa Ejipt.</t>"}