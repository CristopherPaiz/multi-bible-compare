{"1": "<pb/><t>“Iwonojel</t> <t>ri cächaki'j i chi',</t> <t>chixpetok che ruq'uiaxic ja';</t> <t>ri man c'o ta i rajil,</t> <t>chixpetok, chixlok'ominak, chixwok,</t> <t>chilok'o trico, chixwok.</t> <t>¡Chixpetok!</t> <t>¡Chilok'o u wa'l uva xukuje' leche</t> <t>ri xak cacochixic,</t> <t>man c'o ta cätoj che u rikic!</t>", "2": "<t>¿Jasche cäya' ri puak</t> <t>che u q'uexwäch ri man wa taj?</t> <t>¿Jasche quiya' ri quich'äco</t> <t>che jun jasach ri man cänojisan taj?</t> <t>Kas utz nu tatabexic chibana',</t> <t>quebitij c'u na</t> <t>utzalaj tak k'obisabal,</t> <t>quebitij na je'lalaj tak jastak.</t>", "3": "<t>Chixpet wuc',</t> <t>chitatabej ri quinbij,</t> <t>chitampe' ri quinbij,</t> <t>quixc'asi' c'u na.</t> <t>In quinban na iwuc'</t> <t>jun junalic c'ulwächinic,</t> <t>jewa' ri qui tz'akatisaxic</t> <t>tak ri chi'nic</t> <t>ri xinban rumal ri u lok'al ri David.</t>", "4": "<t>In xincoj ri are'</t> <t>jacha' che k'alajisanel</t> <t>chque ri nimak tak tinimit,</t> <t>xincoj che c'amal be</t> <t>xukuje' che ya'l qui no'j</t> <t>tak ri tinimit.</t>", "5": "<t>At quebasiq'uij na tak tinimit</t> <t>ri man etamatal ta qui wäch;</t> <t>quexiq'uinic quepe na awuc',</t> <t>in c'ut ri Ajawaxel ri a Dios,</t> <t>ri Tastalicalaj u Dios ri Israel</t> <t>nu yo'm a k'ij.</t>", "6": "<pb/><t>Chitzucuj ri Ajawaxel</t> <t>utz c'ä cuya' qui riko,</t> <t>chisiq'uij utz c'ä nakaj c'o wi.</t>", "7": "<t>Ri banal etzelal</t> <t>chuya' can ri itzel u be,</t> <t>ri itzel winak chebuya' can</t> <t>ri itzel tak u chomanic</t> <t>chixtzelej ruc' ri Ajawaxel,</t> <t>quel c'u na u c'u'x chiwe chixtzelej</t> <t>ruc' ri ka Dios,</t> <t>xak c'u ix reyem che u sachic ri i mac.</t>", "8": "<t>Ri e nu chomanic c'ut</t> <t>man e junam ta cuc' tak ri e iwech ix,</t> <t>mawi ri nu banoj man junam ta</t> <t>ruc' ri e iwech ix.</t> <t>Je jacha' ri caj</t> <t>c'o puwi' ri uwächulew,</t> <t>jeri' xukuje' ri e nu chomanic</t> <t>xukuje' ri e nu banoj</t> <t>e c'o paquiwi' tak ri e iwech ix.</t> <pb/>Ri Ajawaxel cäjiquiban u bixic.", "9": "", "10": "<pb/><t>Jacha' ri jäb xukuje' ri sak tew</t> <t>cäkaj ulok chicaj,</t> <t>man quetzelej ta chi c'u jumul chicaj</t> <t>xane' cäquich'akba' ri ulew,</t> <t>cäquibano chi cäwächinic,</t> <t>cuq'uiyisaj c'u ri ija' rech cätiquic,</t> <t>xukuje' ri wa ri cätijic,</t>", "11": "<t>jeri' xukuje' ri tzij ri quel ulok</t> <t>pa ri nu chi',</t> <t>man cätzelej ta wuc'</t> <t>we ta ma ta cuban na ri u patan,</t> <t>xane' cuban na</t> <t>ri quinwaj cutz'akatisaj c'ut</t> <t>ri takanic ri quinya' che.</t>", "12": "<pb/><t>Ri ix quixel ulok chila'</t> <t>ruc' quicotemal,</t> <t>quixtzelej na pa ri iwulew</t> <t>ruc' jamaril.</t> <t>Aretak quixquil ri juyub</t> <t>xukuje' ri e u tza'm tak juyub</t> <t>quepok'colij na</t> <t>cuc' tak bix re quicotemal,</t> <t>conojel c'u ri che</t> <t>ri e c'o pa tak ri c'ache'laj</t> <t>quepak'pat na.</t>", "13": "<t>Che qui q'uexwäch q'uix</t> <t>queq'uiy na chäj,</t> <t>che qui q'uexwäch la,</t> <t>queq'uiy na ri k'echob</t> <t>are wa' cäc'utuw na</t> <t>ri u juluwem ri u bi' ri Ajawaxel</t> <t>jun etal wa' re chbe k'ij sak</t> <t>ri mawi jubik' cäsach u wäch.”</t>"}