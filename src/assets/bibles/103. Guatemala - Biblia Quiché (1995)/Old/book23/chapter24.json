{"1": "<pb/><t>Chiwilampe'</t> <t>ri Ajawaxel cusach u wäch</t> <t>ronojel ri uwächulew,</t> <t>cuq'uis tzij puwi', cuyojij ronojel,</t> <t>quebujabuj na conojel ri winak</t> <t>ri e c'o chuwäch.</t>", "2": "<t>Je cäban na che ri cojol tabal tok'ob</t> <t>jas ri cäban chque ri winak</t> <t>re ri tinimit,</t> <t>jas ri cäban che ri ajaw</t> <t>je cäban che ri pataninel lok'om achi,</t> <t>jas ri cäban che ri ajawinel ixok</t> <t>je cäban che ri pataninel lok'om ali,</t> <t>jas ri cäban che ri lok'omanel</t> <t>je cäban che ri ajc'ay,</t> <t>jas ri cäban che ri ya'l c'asaj</t> <t>je cäban che ri c'o u c'as,</t> <t>jas ri caban che ri ya'l jalomal</t> <t>je cäban che ri kajanel.</t>", "3": "<t>Ri uwächulew</t> <t>kas cäsachisax na u wäch,</t> <t>kas cätolobax na canok ronojel.</t> <t>Are c'u wa' ri u bim ri Ajawaxel.</t>", "4": "<t>Ri ulew cächaki'jar na,</t> <t>cäbuyukar na,</t> <t>ri uwächulew cäwoc'oq'uir na,</t> <t>cäbach'uyar na,</t> <t>ri caj ulew quenoj na che bis.</t>", "5": "<t>Ri ulew awasim cumal ri winak</t> <t>ri e c'o chuwäch,</t> <t>rumal rech chi qui k'ilom quib</t> <t>che qui banic ri caquibij ri pixab,</t> <t>man e qui nimam ta ri takanic,</t> <t>quekle'n ri junalic c'ulwächinic.</t>", "6": "<t>U mac ri'</t> <t>jun c'okonic q'uisowinak tzij</t> <t>puwi' ri uwächulew,</t> <t>ri winak ri e c'o chuwäch</t> <t>caquicoch' ri c'äjisabal wächaj.</t> <t>Rumal ri' benak qui q'uisic ri winak</t> <t>re ri uwächulew,</t> <t>man e q'ui ta chic ri e canajinak.</t>", "7": "<pb/><t>Ri u wa'l uva</t> <t>man kas ta cäriktaj ta chic,</t> <t>ri uva ri e tiquitoj cäquirik ul,</t> <t>ri quequicot nabe,</t> <t>sibalaj quebison chic.</t>", "8": "<t>Xq'uis ri quicotemal</t> <t>ri cäquiya' ri tum xukuje' ri arp,</t> <t>xtani' ri wululem cumal ri winak</t> <t>ri aj nim k'ij.</t>", "9": "<t>Man cätijow ta chi u wa'l uva</t> <t>mawi c'o chi bix</t> <t>ri uq'uia' cux c'a pa qui chi'</t> <t>ri uq'uianelab.</t>", "10": "<t>Ri tinimit ri c'o wi</t> <t>tuquin ib etzeletajinak,</t> <t>man cuya' ta cäban oquem</t> <t>mawi pa jun ja.</t>", "11": "<t>Ri winak quebok' pa tak ri be</t> <t>che u tzucuxic u wa'l uva</t> <t>ronojel ri quicotemal chupinak,</t> <t>man quinrik ta jun c'olbal</t> <t>ri quinc'oji' ta wi cho ri uwächulew.</t>", "12": "<t>Ri tinimit yojyobinak,</t> <t>ri oquibal muchmubinak.</t>", "13": "<t>Je cäc'ulmataj na wa'</t> <t>pa conojel tak ri nimak tak tinimit</t> <t>re ri uwächulew:</t> <t>jas ri cäban chque ri aseitun</t> <t>ri quekasax chi che',</t> <t>o aretak quepich'olix ri uva</t> <t>aretak yactajinak chic ri tico'n.</t>", "14": "<pb/><t>Ri winak ri quec'asi' canok</t> <t>cäquirak na qui chi'</t> <t>e nojinak che quicotemal,</t> <t>caquiwalijisaj na ri qui ch'abal</t> <t>pa ri u kajebal k'ij</t> <t>aretak cäquil ri u nimalil ri Ajawaxel.</t>", "15": "<t>Xukuje' pa elebal k'ij,</t> <t>xukuje' pa tak ri ulew</t> <t>ri e c'o chupam ri plo</t> <t>cäquiya' na u k'ij ri Ajawaxel,</t> <t>ri u Dios ri Israel.</t>", "16": "<t>Kas chuq'uisbalil ri ulew</t> <t>ka tom cäbixoxic:</t> <t>“¡Chyo'k u k'ij ri suc'!” <pb/>Are c'u ri in xinbij:</t> <t>Tok'ob nu wäch,</t> <t>c'o nimalaj c'ax, c'o nimalaj c'ax.</t> <t>Ri jachinelab ri quieb qui wäch</t> <t>cäquiban jun itzel jachanic.</t>", "17": "<t>Ri winak ri e c'o cho ri ulew</t> <t>je quebux na</t> <t>jacha' ri awaj ri queterenex</t> <t>cumal ri tzucunelab,</t> <t>ri xak quieb cubij</t> <t>paquiwi' quetzak pa jun jul</t> <t>o pa jun c'amibal.</t>", "18": "<t>Ri cäto'taj pa qui k'ab</t> <t>ri tzucunelab cäkaj na pa ri jul,</t> <t>are c'u ri quel ulok pa ri jul</t> <t>cäkaj na pa ri c'amibal.</t> <t>Cäpe na jun k'ekal jäb chicaj</t> <t>queyicop c'u na</t> <t>ri e u tac'alibal ri ulew.</t>", "19": "<pb/><t>Sibalaj cäbirbob na ri ulew,</t> <t>cäyicop na,</t> <t>cuban na ch'akatak.</t>", "20": "<t>Cäbak'otlob na jacha' jun k'abarel,</t> <t>cäyicop na jacha' jun k'e'l cäbal.</t> <t>Ri u mac cäquitzak calal puwi'</t> <t>cätzak c'u na man cäwalij ta chic.</t>", "21": "<t>Pa ri k'ij ri'</t> <t>ri Ajawaxel cuc'äjisaj na qui wäch</t> <t>ri e c'o qui cuinem e aj chicaj</t> <t>xukuje' tak ri ajawinelab</t> <t>re ri uwächulew;</t>", "22": "<t>quebumulij na</t> <t>quebutz'apij na pa che',</t> <t>culawej na qui chi',</t> <t>coc'ow na q'ui junab</t> <t>c'äte ri' cuc'äjisaj qui wäch.</t>", "23": "<t>Aretak ri Ajawaxel</t> <t>ri c'o ronojel u cuinem</t> <t>cuc'ut rib chi are ajawinel</t> <t>pa ri juyub Sion xukuje' pa Jerusalen,</t> <t>ri k'ij xukuje' ri ic' cäk'ekumar na,</t> <t>ri e c'amal tak u be re ri u tinimit</t> <t>cäquil na ri u juluwem ri Ajawaxel.</t>"}