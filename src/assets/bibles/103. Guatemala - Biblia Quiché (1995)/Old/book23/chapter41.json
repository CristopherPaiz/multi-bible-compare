{"1": "<pb/><t>“C'o jas mibij</t> <t>chnuwäch,</t> <t>ulew tak ri ix c'o chupam ri plo.</t> <t>Nimak tak tinimit chiwika' tak iwib</t> <t>chicojo' ronojel ri i chuk'ab.</t> <t>Tisaj, rech cujtzijon puwi' we jasach ri'</t> <t>kamulij kib che u chomaxic.</t>", "2": "<t>¿Jachin xbanowic chi xc'utun</t> <t>pa elebal k'ij</t> <t>we ajawinel ri' ri amak'el</t> <t>quel ulok ruc' ch'äcanem?</t> <t>¿Jachin quejachow ri nimak tak tinimit</t> <t>pa u k'ab cuban c'ut chi ri ajawinelab</t> <t>caquimach' quib chuwäch,</t> <t>rech ruc' ri u ch'ich' re ch'o'j</t> <t>xukuje' ri u q'uiakbal ch'ab</t> <t>quebujabuj c'ut jacha' ri pajo?</t>", "3": "<t>¿Jachin cäbanowic chi querokataj</t> <t>man c'o ta c'u latz' curiko</t> <t>je ta ne ri ma ta cunak ri be</t> <t>cuc' ri rakan?</t>", "4": "<t>¿Jachin banowinak we chac ri'?</t> <t>¿Jachin ri kas pa ri tiquiritajic</t> <t>u cholajim ulok ri u be ri tzijobelil?</t> <t>In, ri Ajawaxel, ri xuwi ri in in Dios,</t> <t>ri nabe xukuje' ri q'uisbal.</t>", "5": "<t>Ri ulew tak ri e c'o chupam ri plo</t> <t>xquilo xenoj c'u che xe'n ib</t> <t>xyicop ronojel ri uwächulew.</t> <t>Quenakajinic, nakaj chic e c'o wi.”</t>", "6": "<pb/><t><f>[17]</f>Chquijujunal ri ajchaquib</t> <t>cäquitolaquib,</t> <t>cuya' chajin anima' che ri cachil.</t>", "7": "<t>Ri kolol dios cuya' chajin anima'</t> <t>che ri ch'ayal puak;</t> <t>ri cäbajinic cuya' chajin anima'</t> <t>che ri ch'ayal ch'ich',</t> <t>cubij c'ut we utz ri c'ojbal,</t> <t>co chabajij ri wächbal cuc' clawux</t> <t>rech man cäbak'otalob taj.</t>", "8": "<pb/><t>“Chattatabenok, Israel,</t> <t>u tinimit ri Jacob,</t> <t>ri pataninel wech,</t> <t>ri cha'tal wumal,</t> <t>tinimit ri e u k'ab</t> <t>tak rachalaxic ri Abraham</t> <t>ri junam nu wäch ruc':</t>", "9": "<t>In xatinwesaj ulok</t> <t>chutza'm ri uwächulew,</t> <t>xatinwesaj ulok pa ri ch'akap ulew</t> <t>ri naj c'o wi,</t> <t>xinbij c'u chawe:</t> <t>‘At pataninel we.’</t> <t>Xatincha'o man wetzelam ta c'u a wäch.</t>", "10": "<t>Man caxe'j ta awib,</t> <t>in c'o c'u ne awuc'</t> <t>maxibij awib, in c'ut in a Dios.</t> <t>In quinyo'w a chuk'ab, in catinto',</t> <t>catintok'ej ruc' ri colomalaj nu k'ab.</t>", "11": "<t>Conojel ri cäquetzelaj a wäch</t> <t>quel na qui q'uixbal,</t> <t>quemach'i na ri cäquitij</t> <t>qui chuk'ab chawij</t> <t>xa jumul cäq'uis na tzij paquiwi'.</t>", "12": "<t>Quebatzucuj na ri qui banom</t> <t>qui c'ulel chawe</t> <t>man c'u quebarik ta chic</t> <t>ri quech'ojin awuc',</t> <t>je ta ne ri ma ta xec'ojic.</t>", "13": "<t>Rumal rech chi ri in,</t> <t>ri Ajawaxel ri a Dios at nu yukem</t> <t>che ri a k'ab;</t> <t>in nu bim chawe:</t> <t>‘Man caxe'j ta awib, in catinto'.’ ”</t>", "14": "<pb/>Ri Ajawaxel cujiquiba' u bixic: <pb/><t>“Israel u tinimit ri Jacob,</t> <t>pune' xa at c'olic xukuje' at tuka'r,</t> <t>man caxe'j ta awib, in catinto'.</t> <t>In, ri Tastalicalaj u Dios ri Israel,</t> <t>in ri colol awech.</t>", "15": "<t>Quinban na chawe</t> <t>chi catux jun joc'ol trico,</t> <t>ri c'ac'</t> <t>xukuje' e c'o utzalaj tak u ware</t> <t>quebajoc' na ri juyub,</t> <t>caban na chi quebux puc'uc' ulew,</t> <t>caban na chi ri e u tza'm tak juyub</t> <t>quebux na pajo.</t>", "16": "<t>Quebajopij na,</t> <t>quec'am c'u na bic rumal ri quiakik'</t> <t>quejabux na rumal ri quiakik' jäb.</t> <t>Catquicot c'u na ruc' ri Ajawaxel,</t> <t>canimarisaj na u k'ij</t> <t>ri Tastalicalaj u Dios ri Israel.</t>", "17": "<pb/><t>Ri winak ri e meba'</t> <t>ri man c'o ta qui rajil,</t> <t>cäquitzucuj ja' man cäquirik ta c'ut.</t> <t>Chaki'jarinak ri cak'</t> <t>rumal ri chakij chi',</t> <t>are c'u ri in, ri Ajawaxel,</t> <t>quinoc na il chque,</t> <t>in, ri u Dios ri Israel,</t> <t>man quebenya' ta canok.</t>", "18": "<t>Quinban na chi queq'uiy ulok nima'</t> <t>chque tak ri juyub</t> <t>ri e chaki'j tak uwo sak,</t> <t>xukuje' u q'uiyibal tak ja'</t> <t>pa qui niq'uiajil tak ri beya',</t> <t>quinban na</t> <t>chi ri chaki'j uwo sak cux suk,</t> <t>quebenq'uiyisaj na bulbux tak ja'</t> <t>pa ri chaki'j ulew.</t>", "19": "<t>Pa ri chaki'j uwo sak</t> <t>quebentic na chacalte',</t> <t>ri che' ri acasia, k'echob</t> <t>xukuje' u che'al aseitun</t> <t>quebenq'uiyisaj na chäj</t> <t>pa ri chaki'j ulew,</t> <t>tz'in tak chaj xukuje' q'uisis,</t>", "20": "<t>rech ronojel ri uwächulew</t> <t>cärilo,</t> <t>xukuje' cäretamaj,</t> <t>coc il che,</t> <t>u chuch'obo' c'ut</t> <t>chi in ri Ajawaxel nu banom wa'</t> <t>ruc' ri nu cuinem,</t> <t>chi ri in,</t> <t>ri Tastalicalaj u Dios ri Israel,</t> <t>nu banom ronojel.”</t>", "21": "<pb/>Ri Ajawaxel, ri rajawinel ri Jacob, je cubij wa: <pb/><t>“Chixpetok diosib,</t> <t>chicojo' ri to'bal iwib,</t> <t>chixpetok, chito' u wi' ri i banic.</t>", "22": "<t>Chilibij chke jas ri cäc'ulmataj na,</t> <t>chilik'alajisaj</t> <t>chkawäch ri oc'owinak chic,</t> <t>cujoc c'u na il</t> <t>che u tatabexic chiliya' u bixic</t> <t>ri jastak chke ri quepe na,</t> <t>rech cäkilo jas ri quebel na;</t>", "23": "<t>chibij chke jas ri cäc'ulmataj na,</t> <t>chic'utu' chkawäch</t> <t>chi kas kastzij ix diosib.</t> <t>Chibana' ri quixcuin che u banic,</t> <t>utzil o etzelal,</t> <t>ri cuya' ta xibriquil chke</t> <t>xukuje' nimalaj xe'n ib.</t>", "24": "<t>¡Are c'u ri ix man c'o ta i banic</t> <t>mawi c'o jas quixcuin che u banic!</t> <t>Etzelam u wäch ri quixk'ijilanic.</t>", "25": "<pb/><t>Xinbano chi xuc'ut rib</t> <t>jun achi pa elebal k'ij</t> <t>xinsiq'uij ruc' ri u bi',</t> <t>copan c'u pa u mox relebal k'ij.</t> <t>Quebuxak'alej ri k'atal tak tzij</t> <t>ri e je ta ne e t'ac</t> <t>jacha' ri cuban ri banal bo'j,</t> <t>ri cuxak'alej ri t'ac cuc' ri rakan.</t>", "26": "<t>¿Jachin xyo'w ulok u bixic wa'</t> <t>kas pa ri tictajic,</t> <t>rech cäketamaj?</t> <t>¿Jachin xbin ulok wa' ojer</t> <t>rech cäkacojo chi c'o rumal ri xubano?</t> <t>Man c'o ta jun chiwe xyo'w ta u bixic,</t> <t>man c'o ta jun xuta' ta</t> <t>jun tzij ri xibij.</t>", "27": "<t>In ri xinyo'w ulok u bixic che ri Sion</t> <t>kas pa ri tictajic,</t> <t>xukuje' in xintakow bic jun tako'n</t> <t>pa Jerusalen</t> <t>che u bixic che chi man cäbeytaj ta</t> <t>ri qui tzelejic ulok ri e u winakil.</t>", "28": "<t>Quincaylobic,</t> <t>man c'o ta c'u jun chque</t> <t>ri jule' tak diosib chic</t> <t>cätac'atob taj,</t> <t>man c'o ta jun cäcuinic cäpixbenic,</t> <t>man c'o ta jun ri cutzelej ta qui wäch</t> <t>ri c'otoj tak chi'aj ri quinbano.</t>", "29": "<t>Man c'o ta jun chque</t> <t>c'o ta jubik' u banic.</t> <t>Man c'o ta jas quecuin che u banic</t> <t>xa e banom tak diosib</t> <t>ri man c'o ta jubik' qui patan.”</t>"}