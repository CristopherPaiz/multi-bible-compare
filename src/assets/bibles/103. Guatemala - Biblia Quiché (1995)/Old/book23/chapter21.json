{"1": "<pb/><f>[11]</f>Cäya' u bixic ri cuc'ulmaj na ri chaki'j uwo sak chunakaj ri plo: <pb/><t>Jacha' ri sutinel quiakik'</t> <t>ri cäpe pa u mox elebal k'ij,</t> <t>petinak pa ri chaki'j uwo sak,</t> <t>ri xibibalalaj c'olbal.</t>", "2": "<t>Xibibal ri c'utwächinic ri u c'utum</t> <t>ri Ajawaxel chnuwäch:</t> <t>ri jachinel quieb u wäch cäjachinic,</t> <t>ri yojinel cayinic.</t> <t>¡Chatwalijok, Elam!</t> <t>¡Oh medib, chixtokinok!</t> <t>¡In quinya' na uxlanem</t> <t>chque ri quech'ikow rumal!</t>", "3": "<t>Cäbirbob ri nu cuerp,</t> <t>quinbak'tila' wib rumal k'oxom</t> <t>jacha' jun yawab ixok,</t> <t>ri c'axc'ol cutz'apij ri nu xiquin,</t> <t>man quinca'y ta chi rumal ri xibriquil.</t>", "4": "<t>Sachinak ri nu chomanic,</t> <t>quinbirbob rumal ri nimalaj xe'n ib.</t> <t>Ri u jororemal ri benabal k'ij</t> <t>ri sibalaj cäkaj chnuwäch nabe,</t> <t>uxinak jun xibibal chwe.</t>", "5": "<t>Cojtajinak chi ri mexa,</t> <t>lic'om chic ri pop,</t> <t>xchapletaj ri nimak'ij.</t> <t>¡Chixtac'alok,</t> <t>qui nimakil tak ajch'ojab:</t> <t>chibana' chi cächuplin</t> <t>tak ri quetecak i ch'ich'!</t>", "6": "<t>U bim c'u ri Ajawaxel chwe:</t> <t>“Jät, chacojo jun cäyuxlenel,</t> <t>chuya' c'u u bixic ronojel ri cärilo.</t>", "7": "<t>We queril carwaj ri e jururem</t> <t>cumal cacab quiej o winak</t> <t>ri e quiejeninak chquij bur o camey,</t> <t>sibalaj choc il che quilic.”</t>", "8": "<t><f>[12]</f>Ri cäyuxlenic xurak u chi':</t> <t>“Chupam ri nu c'olbal, Ajawaxel,</t> <t>in c'o ronojel ri jun k'ij,</t> <t>conojel ri chak'ab</t> <t>cätajin quinyuxlenic.</t>", "9": "<t>Quinwil c'ut chi petinak</t> <t>jun carwaj jururem cumal quieb quiej.”</t> <t>C'o c'u jun je xubij wa':</t> <t>“¡Xkaj ri Babilon, xkaj ri Babilon!</t> <t>Conojel tak ri e qui wächbal</t> <t>ri e qui diosib xecanaj</t> <t>cho ri ulew xquiban ch'akatak.”</t>", "10": "<pb/><t>At nu tinimit,</t> <t>at xak'alem jacha' ri trico,</t> <t>ri in quinya' u bixic chawe</t> <t>ri xubij ri Ajawaxel</t> <t>ri c'o ronojel u cuinem,</t> <t>ri u Dios ri Israel.</t>", "11": "<pb/>Cäya' u bixic ri cuc'ulmaj na ri Edom: <pb/><t>C'o jun curak ulok u chi' chwe pa Seir:</t> <t>“Yuxlenel,</t> <t>¿jas rajilabal u pam ri ak'ab uj c'olic?</t> <t>Yuxlenel,</t> <t>¿jas rajilabal</t> <t>u pam ri ak'ab uj c'olic?”</t>", "12": "<t>Ri yuxlenel cutzelej u bixic:</t> <t>“Petem cuban u sakaric,</t> <t>xukuje' c'u ri chak'ab.</t> <t>We quiwaj quixc'otow chi'aj,</t> <t>chixc'otow chi'aj,</t> <t>chixtzelej chi ulok jumul.”</t>", "13": "<pb/>Cäya' u bixic ri cuc'ulmaj na ri chaki'j uwo sak: <pb/><t>Binelab aj Dedan,</t> <t>ri quiwoc'owisaj ri ak'ab</t> <t>pa tak ri k'ayes</t> <t>re ri chaki'j uwo sak,</t>", "14": "<t>chixel ulok che u c'ulaxic</t> <t>ri cächaki'j u chi' chiya' c'u u ja'.</t> <t>Ri ix aj rulew ri Tem,</t> <t>chixel ulok che u to'ic ri</t> <t>cätajin canimajic chiya' cutijo,</t>", "15": "<t>rumal rech chi cätajin canimaj</t> <t>chuwäch ri ch'ich' re ch'o'j,</t> <t>ri ch'ich' re ch'o'j ri banom u pa u chi',</t> <t>chuwäch ri q'uiakbal ch'ab ri tanim</t> <t>che u q'uiakic ri ch'ab</t> <t>xukuje' chuwäch ri u chuk'ab ri ch'o'j.</t>", "16": "<pb/>Ri Ajawaxel xubij chwe: <pb/><t>“Je tak wa' pa jun junab,</t> <t>jas ri rajilaxic ri junab</t> <t>cuban jun ajchac ri are cutzukbej rib</t> <t>ri cuch'äc ronojel k'ij,</t> <t>sachinak chi u wäch ri Sedar</t> <t>ri nimalaj u banic.</t>", "17": "<t>Xak e quieb oxib chic'</t> <t>ri qui q'uiakbal ch'ab</t> <t>ri ajch'ojab aj Sedar quecanaj na.”</t> <t>Ri Ajawaxel,</t> <t>ri u Dios ri Israel bininak wa'.</t>"}