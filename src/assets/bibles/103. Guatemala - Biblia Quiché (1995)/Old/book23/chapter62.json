{"1": "<pb/><t>Rumal ri a lok'ok'exic,</t> <t>Sion,</t> <t>man quinyeni ta na</t> <t>rumal ri a lok'ok'exic,</t> <t>Jerusalen,</t> <t>man quinuxlan ta na,</t> <t>c'ä cäjuluw na ri a ch'äcanic</t> <t>jacha' ri u sakaric,</t> <t>are c'ut ri a colotajic</t> <t>jacha' jun chäj ri cänicowic.</t>", "2": "<t>Ri nimak tak tinimit</t> <t>cäquil na ri a colotajic,</t> <t>conojel tak ri ajawinelab cäquil na</t> <t>ri a juluwem.</t> <t>Cäcoj c'u na jun c'ac' a bi'</t> <t>ri kas are' c'u ri Ajawaxel</t> <t>cayo'w na chawe.</t>", "3": "<t>At catux na jun je'licalaj u corona</t> <t>aj ajawinel</t> <t>pa u k'ab ri Ajawaxel ri a Dios.</t>", "4": "<t>Man catbinax ta chi na:</t> <t>“wonobam”,</t> <t>mawi cäbix chi na che ri awulew:</t> <t>“Etzeletajinak”,</t> <t>xane' ri a bi' ri cäbix na are:</t> <t>“Catkaj chnuwäch”,</t> <t>are c'u ri aj awulew wixokil.</t> <t>At c'ut ri catkaj chuwäch ri Ajawaxel,</t> <t>are c'u ri are cux na</t> <t>jacha' jun achajil che ri awulew.</t>", "5": "<t>Jacha' c'ut aretak jun ala cäc'uli'</t> <t>ruc' jun ali ri u to'm che rixokil,</t> <t>jewa' cuban na ri Dios chawe</t> <t>catuc'am na che rixokil,</t> <t>catusuc'umaj na</t> <t>sibalaj c'u cäquicot na awuc',</t> <t>jacha' ri u quicotemal ri achi</t> <t>ruc' ri rixokil.</t>", "6": "<t>Jerusalen,</t> <t>e nu cojom chajinelab</t> <t>paquiwi' tak ri a tapia</t> <t>ri mawi pa k'ij mawi chak'ab</t> <t>cäquitanaba' na u bixic:</t> <t>“Meyini' ri cäquinataj</t> <t>ri u bi' ri Ajawaxel,</t>", "7": "<t>miya' chque chi quebuxlanic,</t> <t>c'ä cäbantaj na</t> <t>u banic ri Jerusalen cumal,</t> <t>bantajinak c'u cumal</t> <t>chi conojel ri winak</t> <t>cho ri uwächulew cäquiya' u k'ij.”</t>", "8": "<pb/><t>Kas kastzij chokinak c'u ri Ajawaxel</t> <t>xuyac ri cuinelalaj u k'ab riquiak'ab:</t> <t>“Mawi chi jumul quinya' be</t> <t>chque ri e a c'ulel</t> <t>cäquitij ri a trico,</t> <t>mawi ri winak ri man e awinakil taj</t> <t>cäquitij ri e u wa'l a uva</t> <t>ri a cosom awib che u banic;</t>", "9": "<t>xa ne kas ix quixyicow na</t> <t>u wäch ri i tico'n,</t> <t>quitij c'u na,</t> <t>quiya' c'u na nu k'ij in,</t> <t>quebiyac na ri uva</t> <t>quitij na ri u wa'l uva</t> <t>chuwäch ri tastalicalaj wachoch.”</t>", "10": "<pb/><t>Chixel ulok,</t> <t>chixel ulok chi' tak ri oquibal,</t> <t>chisuc'umaj ri u be ri nu tinimit.</t> <t>Utz chibana' che u banic ri nimalaj be</t> <t>chebiwesaj tak ri abaj chupam</t> <t>chiwalijisaj ri etal</t> <t>che qui siq'uixic ri nimak tak tinimit.</t>", "11": "<t>Ri Ajawaxel cuya' u bixic wa'</t> <t>c'ä chuq'uisbalil ri uwächulew:</t> <t>“Chibij che ri tinimit Sion</t> <t>chi ulinak ri u colonel.</t> <t>Ri Ajawaxel cuc'am ulok ri u tinimit</t> <t>aretak torotajinak chi rumal.”</t>", "12": "<t>Ri aj Israel quebuchix na:</t> <t>“Ri tastalicalaj tinimit”,</t> <t>“Ri e torom rumal ri Ajawaxel”,</t> <t>are c'u ri Jerusalen:</t> <t>“Tinimit ri rayibal u wäch”,</t> <t>“Tinimit ri man wonobam ta canok”.</t>"}