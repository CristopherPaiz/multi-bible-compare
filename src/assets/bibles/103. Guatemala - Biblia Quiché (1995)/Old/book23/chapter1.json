{"1": "<pb/>E are' tak wa' ri xya' u bixic che ri Isaiy, u c'ojol ri Amoz, ri xuc'am rumal ri c'utwächinic ri cäril na ri Juda xukuje' ri Jerusalen: ri Uziy, Jotam, Acaz xukuje' ri Ezequiy pa Juda.", "2": "<pb/><t>Caj xukuje' ulew,</t> <t>chitampe' ri cubij ri Ajawaxel:</t> <t>“Xebenq'uiyisaj alc'ualxelab</t> <t>c'ä xenimar na,</t> <t>xa c'u xquiyac quib chwij.</t>", "3": "<t>Ri wacax reta'm u wäch ri rajaw,</t> <t>xukuje' ri bur ri cäya' wi ri recha'</t> <t>rumal ri rajaw;</t> <t>are c'u ri Israel ri kas nu tinimit,</t> <t>man cuch'ob ta mawi c'o retamanic.”</t>", "4": "<pb/><t>¡Tok'ob i wäch winak ajmaquib,</t> <t>tinimit nojinak che etzelal,</t> <t>calc'ual itzel tak winak,</t> <t>alc'ualxelab ri e etzelatajinak!</t> <t>Inajtajisam iwib che ri Ajawaxel,</t> <t>i yo'm can</t> <t>ri Tastalicalaj u Dios ri Israel,</t> <t>i xutum canok.</t>", "5": "<t>We c'u ri ix quicoj i chuk'ab</t> <t>rech man quixniman taj,</t> <t>man c'o ta chi c'u cac'äjisax wi</t> <t>i wäch che ri i cuerp.</t> <t>Socotajinak ronojel ri i jolom,</t> <t>e i tzakom ronojel ri i chuk'ab.</t>", "6": "<t>Cächapletaj puwi'</t> <t>ri akanaj copan c'ä</t> <t>puwi' jolomaj man c'o ta jubik'</t> <t>ri ma ta c'o u yab chwe;</t> <t>ronojel nojinak che socotajic,</t> <t>ch'ayiquil,</t> <t>ch'a'c ri cäpujanic;</t> <t>man c'o ta jun e cunaninak</t> <t>mawi e botz'owinak,</t> <t>mawi e to'm ri u k'oxom ruc' aseit.</t>", "7": "<pb/><t><f>[1]</f>Ri iwulew canajinak</t> <t>jacha' jun chaki'j uwo sak,</t> <t>quenicow c'ut ri tinimit pa k'ak'.</t> <t>Ri e i c'ulel quequitij ri quitico.</t> <t>Ronojel canajinak canok</t> <t>jacha' jun chaki'j uwo sak,</t> <t>jacha' ri xuc'ulmaj ri Sodom</t> <t>aretak xsachisax u wäch.</t>", "8": "<t>Xak u tuquel chic ri Sion</t> <t>tac'al canok,</t> <t>xak u tuquel chic</t> <t>jacha' jun cäbal</t> <t>pa u niq'uiajil jun ticbal uva,</t> <t>xak u tuquel chic</t> <t>jacha' jun cäbal</t> <t>pa u niq'uiajil jun ticbal melon,</t> <t>xak u tuquel</t> <t>junam ruc' jun tinimit ri sutim rij</t> <t>cumal ri c'ulel.</t>", "9": "<t>We ta ri Ajawaxel</t> <t>ri c'o ronojel u cuinem</t> <t>ma ta xebuto'tajisaj can quieb oxib chke,</t> <t>je ta ka c'ulmam ri'</t> <t>jas ri xuc'ulmaj ri Sodom</t> <t>xukuje' ri Gomor.</t>", "10": "<t>Takanelab re Sodom,</t> <t>chitatabej ri cubij ri Ajawaxel;</t> <t>tinimit re Gomor kas chaya' a xiquin</t> <t>che ri cuc'ut na ri ka Dios chawäch.</t>", "11": "<pb/><t>Ri Ajawaxel cubij:</t> <t>“¿Jasche quebic'am ulok</t> <t>jumulaj tabal tak tok'ob chnuwäch?</t> <t>Q'uistajinak chi nu c'u'x</t> <t>chque ri e tabal tok'ob</t> <t>que ama'ib tak chij ri quechajirisaxic</t> <t>xukuje' chque ri qui xepoyil</t> <t>ri alaj ama'ib tak wacax;</t> <t>man utz ta chi quinwil</t> <t>ri qui quiq'uel ri ama'ib tak wacax,</t> <t>ri ama'ib tak chij</t> <t>xukuje' ri ama'ib tak q'uisic'.</t>", "12": "<t>Ri ix quixelc'ol chnuwäch,</t> <t>¿jachin c'u xbin chiwe</t> <t>chi quixpe che u tac'alexic</t> <t>ri uwo wachoch?</t>", "13": "<t>Mic'am chi ulok sipanic</t> <t>chnuwäch ri man c'o ta qui patan,</t> <t>man quinch'ij ta ri qui sibal.</t> <t>Ri ix quisiq'uij ri tinimit</t> <t>che u ya'ic u k'ij ri c'ac' ic'</t> <t>xukuje' ri k'ij re uxlanem,</t> <t>ri in man quincoch' ta</t> <t>ri qui nimak'ij ri winak</t> <t>quequiban c'u etzelal.</t>", "14": "<t>Man utz ta quinwil wi</t> <t>ri nimak'ij re ri c'ac' ic'</t> <t>xukuje' ri u mulixic iwib;</t> <t>¡man cäkaj ta chi chnuwäch,</t> <t>man quinch'ij ta chic!</t>", "15": "<t>Aretak quiyac ri i k'ab</t> <t>che u banic ch'awem,</t> <t>ri in man quixinca'yej taj;</t> <t>pune' quiban q'ui ch'awem,</t> <t>ri in man quixintatabej taj,</t> <t>rumal chi</t> <t>tz'ajtajinak ri i k'ab che quic'.</t>", "16": "<t>¡Chich'aja' iwib, chijosk'ij iwib!</t> <t>¡Chebinajtajisaj</t> <t>ri iwetzelal chnuwäch!</t> <t>¡Chik'ila iwib</t> <t>che u banic ri man utz taj!</t>", "17": "<t>¡Chiwetamaj u banic ri utzil,</t> <t>chicojo' i chuk'ab</t> <t>che u banic ri suq'uil,</t> <t>chito' ri u rikom c'ax,</t> <t>chibana' utzil che ri minor,</t> <t>chito' u wi' ri malca'n ixok!”</t>", "18": "<pb/>Ri Ajawaxel cubij: <pb/><t>“Tisaj kachomaj we jasach ri'.</t> <t>Pune' ta ne</t> <t>sibalaj quiäk rokroj ri i mac,</t> <t>quinban na che jacha' ri sak tew;</t> <t>pune' ta junam ruc' jun atz'iak</t> <t>ri rubum pa corinto</t> <t>quinban na sak che</t> <t>jacha' ri sakalaj rismal chij.</t>", "19": "<t>We quiwaj quixnimanic,</t> <t>quitij na ri je'l tak wächinic</t> <t>ri cuya' ri ulew;</t>", "20": "<t>we c'u quitakej ri man nimanic taj,</t> <t>man c'o ta i to'tajic</t> <t>kas quixcämisax wi pa ri ch'o'j.”</t> <pb/>Kas are ri Ajawaxel xbin wa'.", "21": "<pb/><t>¡Jicalaj tinimit,</t> <t>jasche xatux</t> <t>junam ruc' jun ixok re nim ch'utin!</t> <t>Nabe canok</t> <t>conojel ri awinakil cäquiban ri suc'</t> <t>xukuje' utz ri qui c'aslemal,</t> <t>are c'u ri camic</t> <t>xuwi cämisanelab chic e c'olic.</t>", "22": "<t>At sak puak nabe,</t> <t>xawetzelaj c'u awib xatux mes,</t> <t>at utzalaj u wa'l uva nabe,</t> <t>xawetzelaj c'u awib xatux ja'.</t>", "23": "<t>Ri e a takanelab man e tal ta tzij,</t> <t>e junam qui wäch cuc' ri eläk'omab.</t> <t>Conojel cäquic'ayij quib rumal puak</t> <t>xukuje' cäquitzucuj</t> <t>chi c'o cäsipax chque.</t> <t>Man cäquiban ta tok'ob che ri minor,</t> <t>mawi c'o cubij qui c'u'x</t> <t>che u to'ic ri malca'n ixok.</t>", "24": "<pb/><t>Rumal ri',</t> <t>ri Ajawaxel ri c'o ronojel e u cuinem,</t> <t>ri c'o ronojel u cuinem pa Israel,</t> <t>cujiquiba' u bixic:</t> <t>“¡Ruc' la'!</t> <t>quinwesaj na ri woyowal paquiwi'</t> <t>ri qui banom qui c'ulel chwe.</t> <t>Camic quinq'uis u c'äjisaxic</t> <t>qui wäch ri qui banom qui c'ulel chwe.</t> <t>Cäquitoj na ri qui mac pa nu k'ab.</t>", "25": "<t>Quinwalijisaj chi jumul ri nu k'ab</t> <t>che u banic c'ax chawe,</t> <t>quinporoj ronojel ri mes ri at c'o wi,</t> <t>catinjosk'ij na,</t> <t>catinwesaj na chupam ri a tz'ilol.</t>", "26": "<t>Quinbano chi quec'oji' chi na</t> <t>a k'atal tak tzij jas ri nabe,</t> <t>xukuje' e ya'l tak a no'j</t> <t>jacha' ri xec'oji' pa ri chapletajic.</t> <t>Aretak bantajinak chi</t> <t>wumal cäbix chi na chawe:</t> <t>‘Suc'alaj tinimit’,</t> <t>‘Jicalaj tinimit’</t> <t>catuchix chi na.</t>", "27": "<t>Ruc' ri nu suq'uil xukuje' ri nu chac</t> <t>ri cäcolonic quebentor na</t> <t>ri winak aj Sion,</t> <t>chetzelej chi wuc';</t>", "28": "<t>quinban na ch'akatak</t> <t>chque ri man e tal ta tzij,</t> <t>xukuje' e ajmaquib.</t> <t>Ri quinquixutuj canok quecäm na.</t>", "29": "<t>Quixq'uix na ix</t> <t>chque tak we räx che' ri'</t> <t>xukuje' chque</t> <t>tak ri ticonijibal cotz'i'j</t> <t>ri sibalaj quekaj chiwäch,</t> <t>jawije' ri quebiya' wi k'ijlanic</t> <t>chque tak ri diosib.</t>", "30": "<t>Quixux na jacha' jun räx che'</t> <t>ri chaki'j u xak,</t> <t>quixjunamataj na</t> <t>ruc' jun ticonijibal cotz'i'j</t> <t>jawije' ri man c'o ta wi ja'.</t>", "31": "<t>Ri cowilaj achi cux na</t> <t>junam ruc' ri pajo,</t> <t>ri e u chac quebux na junam</t> <t>ruc' ri u pixk'ak'</t> <t>ri e quieb xa junam quenicow na,</t> <t>man c'o ta jachin quechupuwic.”</t>"}