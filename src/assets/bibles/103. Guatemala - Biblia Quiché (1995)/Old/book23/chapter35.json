{"1": "<pb/><t>Chquicot</t> <t>ri chaki'j uwo sak,</t> <t>chaki'j ulew;</t> <t>chnoj che jajatem, chcotz'ijanok,</t>", "2": "<t>chebuq'uiyisaj cotz'i'j</t> <t>jacha' ri xuxa'n chnoj</t> <t>che quicotemal xukuje' jajatem.</t> <t>Je'lic cuban na ri Dios che</t> <t>jacha' ri Libano,</t> <t>sibalaj cäwächin na jacha' ri Carmel</t> <t>xukuje' ri beya' aj Saron.</t> <t>Conojel cäquil na</t> <t>ri u juluwem ri Ajawaxel</t> <t>xukuje' ri u je'lical</t> <t>xukuje' ri nimalaj u nimalil ri ka Dios.</t>", "3": "<t>Chebicowirisaj ri tukarib,</t> <t>chiya' qui chuk'ab ri e cosinak,</t>", "4": "<t>chibij chque ri cäquixe'j quib:</t> <t>“¡Chichajij anima', mixe'j iwib!</t> <t>¡Waral c'o wi ri i Dios che i to'ic,</t> <t>e are c'u ri e i c'ulel</t> <t>cuc'äjisaj na qui wäch</t> <t>jas ri takal chque!”</t>", "5": "<t>Queca'y c'u na ri moyab,</t> <t>quetan c'u na ri t'oyab;</t>", "6": "<t>ri man tz'akat ta</t> <t>cäkan qui k'ab quech'opin na</t> <t>jacha' ri masat,</t> <t>ri memab cäquirak na qui chi'.</t> <t>Chupam ri chaki'j uwo sak, chaki'j ulew,</t> <t>quel wi na ulok ja' jacha' nima'.</t>", "7": "<t>Ri chaki'j uwo sak cux na jun cho,</t> <t>ri chaki'j ulew cänoj na</t> <t>che qui q'uiyibal tak ja'.</t> <t>Ri e c'o wi itzel tak chicop camic,</t> <t>queq'uiy na aj xukuje' tak xic'ay</t>", "8": "<t>Cäc'oji' na jun be,</t> <t>ri cabinax na</t> <t>“ri be ri tastalic”.</t> <t>Ri man e ch'ajch'oj taj</t> <t>man cuya' ta caquibinibej;</t> <t>ri man c'o ta qui no'j</t> <t>man cuya' ta cäquibinibej.</t>", "9": "<t>Chila' man c'o ta coj e c'olic</t> <t>mawi quekeb ri juyubal tak awaj chila'.</t> <t>Pa ri be ri'</t> <t>quepe wi na ri quetorotaj ulok,</t>", "10": "<t>ri e torom rumal ri Ajawaxel</t> <t>queboc c'u na pa Sion</t> <t>cuc' tak bix re quicotemal,</t> <t>ronojel k'ij quequicot na.</t> <t>Cäquirik na utzil</t> <t>xukuje' utzalaj c'aslemal,</t> <t>cäsach na u wäch ri ok'ej</t> <t>xukuje' ri k'oxomal.</t>"}