{"1": "<pb/><t>Ri dios Bel</t> <t>cabusbubic,</t> <t>ri dios Neb cätzak cho ri ulew.</t> <t>Ri e diosib quebekax</t> <t>cumal tak ri quiej,</t> <t>e al tak eka'n chque ri awaj</t> <t>ri e cosinak.</t>", "2": "<t>Ri diosib quebusbubic quetzak</t> <t>cho ri ulew,</t> <t>man c'u quecuin ta quewalijic,</t> <t>kas ri e are' quebe na</t> <t>pa jun ulew chic.</t>", "3": "<pb/><t>“Chitatabej, e rija'l ri Jacob,</t> <t>conojel ri e canajinak can</t> <t>che ri u tinimit ri Israel:</t> <t>ix wuc'am ulok pa ri nu k'ab,</t>", "4": "<t>je c'u quintakej na u banic chiwe</t> <t>c'ä quixri'job na</t> <t>aretak sak chic ri i jolom,</t> <t>xak are quixintok'ej na.</t> <t>In xixinbano,</t> <t>quintakej c'u na i wekaxic</t> <t>in quixintok'ej na</t> <t>xukuje' quixincol na.</t>", "5": "<pb/><t>¿Jachin ruc' quixcuinic</t> <t>quinijunamaj?</t> <t>¿Jachin ri quichomaj</t> <t>chi quinjunamataj ruc'?</t>", "6": "<t>E c'o jachin tak cäquesaj</t> <t>q'ui k'an puak pa ri qui c'olbal,</t> <t>cäquipaj c'u sak puak pa pajbal</t> <t>c'äte ri' cäquitoj jun ajchac</t> <t>che u banic jun qui dios,</t> <t>rech quexuqui' chuwäch che u k'ijilaxic.</t>", "7": "<t>Cäquitelej paquiwi' ri qui teleb,</t> <t>cäquic'am c'u bic cäquiya'</t> <t>puwi' jun telebal,</t> <t>chila' c'u cäcanaj wi man caslab ta</t> <t>pa ri u c'olbal.</t> <t>Pune' sibalaj cäquirak qui chi'</t> <t>che u ta'ic ri u to'banic,</t> <t>man c'o ta jas cutzelej u bixic chque</t> <t>mawi cäcuinic quixucol</t> <t>chupam ri i c'axc'ol.</t>", "8": "<pb/><t>Chnataj wa' chiwe ajmaquib,</t> <t>mixsubutajic,</t> <t>utz u chomaxic chibana';</t>", "9": "<t>chnataj chiwe</t> <t>ri c'ulmatajinak can ojer.</t> <t>In Dios, man c'o ta chi c'u jun;</t> <t>in Dios,</t> <t>man c'o ta c'u jun</t> <t>ri cäjunamataj ta wuc'.</t>", "10": "<t>In quinya' u bixic ri q'uisbalil</t> <t>kas pa ri tictajic;</t> <t>kas ojer ulok nu yo'm</t> <t>u bixic ri cäpe na.</t> <t>In quinbij:</t> <t>Ri quinchomaj qui banic quebantaj na</t> <t>in quinban na</t> <t>ronojel ri quinchomaj u banic.</t>", "11": "<t>Nu siq'uim jun winak aj elebal k'ij,</t> <t>ri naj cäpe wi</t> <t>jacha' jun xic quebuban c'u na</t> <t>ronojel ri nu chomam u banic.</t> <t>Nu bim je c'u quinban na,</t> <t>nu banom ri nu chomanic quinban c'u na.</t>", "12": "<t>Chitampe' ri quinbij,</t> <t>winak ri man c'o ta cubij i c'u'x,</t> <t>ri qui chomaj chi ri torotajic</t> <t>sibalaj naj c'o wi:</t>", "13": "<t>In quinbano</t> <t>chi cänakajin ulok ri torotajic</t> <t>ri quinbano ri colobenic ri quinbano,</t> <t>man cäbeytaj taj, man naj ta c'o wi.</t> <t>In quinya' na ri colobenic che ri Sion,</t> <t>quinya' na ri nimarisabal nu k'ij</t> <t>che ri Israel.”</t>"}