{"1": "<pb/><f>[5]</f>Ri Ajawaxel xubij chwe: “Chac'ama' jun nim tz'alam chatz'ibaj we bi'aj ri' chuwäch ruc' tz'ib ri cäch'obtajic ri man c'ax ta u siq'uixic: ‘Maher-salal-hasbaz.’", "2": "<pb/>Chacojo ri cojol tabal tok'ob Uriy xukuje' ri Zacariy (u c'ojol ri Jeberequiy) che a k'alajisanel.”", "3": "<pb/>Chumatam c'u na xinrik wib ruc' ri wixokil ri k'axal tzij, ri are' xcanaj yawab winak, xc'oji' c'u jun ral ala. Xubij c'u ri Ajawaxel chwe: “Chacojo Maher-salal-hasbaz che u bi'.", "4": "<pb/>C'ä maja' c'u cäcuin ri ac'al cubij ‘tat’, ‘nan’, ri Damasc xukuje' ri Samar quetolobax na canok, ri qui k'inomal cäc'am na bic che ri ajawinel re Asiriy.”", "5": "<pb/>Xubij chi c'u na ri Ajawaxel chwe:", "6": "<pb/><t>“Rumal c'u ya' xe'n ib chuwäch</t> <t>ri Rezin</t> <t>xukuje' chuwäch ri u c'ojol ri Remaliy,</t> <t>we winak ri' man nim ta xquil wi</t> <t>ri ja' Siloe ri xak cälememic,</t>", "7": "<t>ri Ajawaxel cuban na chi coc'ow</t> <t>ri nimalaj u chuk'ab</t> <t>ri nima' Euprats paquiwi'</t> <t>(ri u bixic ri ajawinel re Asiriy</t> <t>ruc' ronojel ri u chuk'ab).</t> <t>Cäpulin na pa conojel tak ri e u be,</t> <t>quebuxalk'atij na</t> <t>conojel tak ri e u chi',</t>", "8": "<t>copan na c'ä pa Juda</t> <t>cuch'uk c'u na cämuktaj na can chupam,</t> <t>copan na c'ä chukul.</t> <t>Cux c'u na jacha' jun chicop</t> <t>ri e u ripom ri u xic',</t> <t>ri cach'ukun na, Emanuel,</t> <t>ronojel ri ulew la.”</t>", "9": "<pb/><t>Chimulij iwib, nimak tak tinimit,</t> <t>chixnoj c'u che xe'n ib;</t> <t>chitatabej wa',</t> <t>conojel tak ri winak</t> <t>pa ri ulew ri e c'o naj:</t> <t>Pune' ta ne</t> <t>quebimajij tak ri e i ch'ojibal,</t> <t>quixxibitaj na;</t> <t>je pune' ta ne quebimajij na</t> <t>ri e i ch'ojibal quixxibitaj na.</t>", "10": "<t>Chebibana' i chomanic,</t> <t>queyojix c'u na;</t> <t>chi chomaj u banic ri quiwaj,</t> <t>man cabantaj ta c'u na ri quiwaj,</t> <t>rumal c'u rech chi c'o ri Dios kuc'.</t>", "11": "<pb/>Ri Ajawaxel co xinuchap ruc' ri u k'ab, xubij c'u chwe chi man quintakej ta ri qui be we winak ri'. Jewa' ri xubij chwe:", "12": "<pb/>“Mibij yacoj ib che ronojel ri cubij ri winak chi yacoj ib. Mixe'j iwib che ri caquixe'j wi quib, mawi mina' iwib.", "13": "<pb/>Are' ri Ajawaxel ri c'o ronojel u cuinem ri ya'talic chi are tastalic; chuwäch wa' rajawaxic quixe'j wi iwib.", "14": "<pb/><f>[6]</f>Ri are' cux na jacha' jun c'amibal chiwe, cux na jun abaj ri caquichak'ij wi na quib, ri quetzak wi na ri quieb ajawibal aj israelib; cux na jacha' jun c'amibal ri quetzak wi na ri aj Jerusalen.", "15": "<pb/>E q'ui cäquichak'ij na quib, quetzak na, xukuje' quecäm na e q'ui quekaj na pa ri c'amibal quechaptaj c'u chupam.”", "16": "<pb/><t>Utz u c'olic chibana',</t> <t>chicojo' pa lawe,</t> <t>ri k'alajisanic, ri yabal no'j,</t> <t>xukuje' ri tijonic ri quinya' chiwe.</t>", "17": "<t>Pune' ri Ajawaxel cuc'u' rib</t> <t>chuwäch ri u tinimit ri Jacob,</t> <t>in cäcu'bi nu c'u'x chrij.</t> <t>Chrij ri are' nu yo'm wi</t> <t>ri eyebal nu c'u'x.</t>", "18": "<t>Ri in, xukuje' ri e nu c'ojol</t> <t>ri e u yo'm ri Ajawaxel</t> <t>uj mayibalalaj c'utbal chuwäch ri Israel.</t> <t>Uj cojom rumal ri Ajawaxel</t> <t>ri c'o ronojel u cuinem</t> <t>ri jekel puwi' ri juyub Sion.</t>", "19": "<t>Cäquibij c'u ne na ri winak chiwe:</t> <t>“Chita' i no'j</t> <t>chque ri cuxlabal ri cäminakib,</t> <t>xukuje' chque ri ch'obonelab</t> <t>ri quewululic, ri quelalatic.</t> <t>Jun tinimit ¿la ma ta pa cuta' u no'j</t> <t>chque ri e u diosib,</t> <t>xukuje' chque ri cäminakib</t> <t>che qui pixbexic ri e c'asc'oj,</t>", "20": "<t>che u c'amic jun tijonic</t> <t>o jun k'alajisanic?”</t> <t>Kas c'u jewa' cäquibij na,</t> <t>are c'u ri cäquibij xa jun conil.</t>", "21": "<pb/><t>Ri winak quexulic,</t> <t>quepakic, qui rikom c'ax</t> <t>xukuje' quenumic,</t> <t>rumal c'u ri numic cäpe na coyowal.</t> <t>Cäquic'okoj na ri qui ajawinel</t> <t>xukuje' tak ri e qui dios.</t> <t>Queca'y na chicaj</t>", "22": "<t>xukuje' queca'y na cho ri ulew,</t> <t>xuwi c'u quiäkasakil</t> <t>xukuje' k'ekumal cäquiriko,</t> <t>k'ekumal xukuje' bis.</t> <t>Ronojel ch'ukutal rumal ri k'ekumal.</t> <t>Ri u rikom c'ax</t> <t>man cäcuin ta cäto'tajic.</t>"}