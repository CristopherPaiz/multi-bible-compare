{"1": "<pb/>Nabe canok ri Dios xumach'irisaj ri Galiley, ulew re Zabulon xukuje' Neptali, ulew ri c'o chquinakaj ri e k'ijilal tak diosib, ri qui kajbem ri ulew ch'akäp che ri Jordan copan c'ä chuchi' ri plo xunimarisaj c'u na qui k'ij.", "2": "<pb/><t>Ri tinimit ri cäbin pa k'ekumal</t> <t>xril jun nimalaj sakil</t> <t>jun sakil xjuluwic</t> <t>chque ri e jekel pa k'ekumal.</t>", "3": "<t>Ajawaxel,</t> <t>c'amom la ulok jun nimalaj quicotemal;</t> <t>sibalaj nim ri quicotemal.</t> <t>Conojel quequicot chwäch la</t> <t>jacha' ri u k'ijol ri k'atoj,</t> <t>jacha' ri qui quicotemal</t> <t>ri cäquijach nimak tak k'inomal chquixo'l.</t>", "4": "<t>Yojim c'u la ri lok'om patanijic</t> <t>ri cäbanow c'ax che ri tinimit,</t> <t>ri c'axc'ol ri cuya' bis chque,</t> <t>ri yok'bal ri e jekel chupam.</t> <t>Jacha' ri xban la</t> <t>che u sachisaxic u wäch ri madian.</t>", "5": "<t>Ri xajäb ri capoc'naj</t> <t>che ri cakan ri ajch'ojab,</t> <t>xukuje' ri atz'iak ri tz'ajtajinak</t> <t>che quic', queporox na,</t> <t>quechajir na rumal ri k'ak'.</t>", "6": "<t>Rumal rech chi alam jun ac'al chke,</t> <t>ri Dios u yo'm jun c'ojolaxel chke,</t> <t>ri yo'm ronojel cuinem</t> <t>pa u k'ab che u k'atic tzij,</t> <t>are c'u tak u bi' wa' cäbix na:</t> <t>Mayibal pa tak ri cubano,</t> <t>Dios ri man ch'äcatajel taj,</t> <t>junalic tataxel,</t> <t>u c'ojol ajawinel ya'l jamaril.</t>", "7": "<t>Cät'uyi na</t> <t>chupam ri u tem re ajawibal ri David;</t> <t>culic' na ri u cuinem aj ajawinel</t> <t>pa ronojel c'olbal,</t> <t>ri jamaril man cäq'uis ta na;</t> <t>ri rajawinic co cajeki' na canok,</t> <t>ri e u tac'alibal are ri suq'uilal</t> <t>xukuje' ri ya'tal u banic</t> <t>kas camic c'ä chbe k'ij sak.</t> <t>Wa' cuban na</t> <t>ri nicowelalaj u lok'ok'ebal c'u'x</t> <t>ri Ajawaxel ri c'o ronojel u cuinem.</t>", "8": "<t>Ri Ajawaxel u takom ulok jun k'alajisanic</t> <t>che ri Israel,</t> <t>che ri u tinimit ri Jacob;</t>", "9": "<t>ronojel ri u tinimit ri Eprain</t> <t>ri jekel pa Samar u ch'obom.</t> <t>Ri e are' cäquibij quib</t> <t>chi e nimak qui k'ij,</t> <t>ruc' nimal cäquibij:</t>", "10": "<t>“E tzakinak ri porom xan,</t> <t>quekayaca' c'u na cuc' tak abaj.</t> <t>E qui ramin ri tem re sicomor,</t> <t>quebekacoj c'u na chacalte'</t> <t>che qui q'uexwäch.”</t>", "11": "<t>Ri Ajawaxel u banom</t> <t>chi e petinak xibibalalaj tak c'ulel</t> <t>kas are' xetakow ulok che u banic ch'o'j.</t>", "12": "<t>Pa elebal k'ij ri aj Siriy,</t> <t>pa u kajebal k'ij ri aj pilisteyib.</t> <t>Xak juba' xquiban che u bik'ic ri Israel.</t> <t>Man oc'owinak ta c'u ne</t> <t>ri royowal ri Ajawaxel</t> <t>ri are' c'ä cätajin cucoj xib.</t>", "13": "<pb/><t>Man xtzelej ta c'u ri tinimit</t> <t>ruc' ri Dios, ri xc'äjisan u wäch</t> <t>man xutzucuj ta ri Ajawaxel</t> <t>ri c'o ronojel u cuinem.</t>", "14": "<t>Are c'u ri Ajawaxel</t> <t>xuban che ri rajawibal ri Israel</t> <t>jacha' ri cäban che u t'oyic u je'</t> <t>jun awaj xukuje' ri u jolom,</t> <t>jacha' ri cuban jachin jun</t> <t>ri quebut'akij tut junam cuc' xic'ay</t> <t>xak junam cuban chque.</t> <t>¡Ronojel wa' cäc'ulmataj</t> <t>xa pa jun k'ij!</t>", "15": "<t>(Ri jolom are' cäquiq'uexwächij</t> <t>ri nimak tak tatayib</t> <t>xukuje' ri e c'amal tak be,</t> <t>ri je' are' cäquiq'uexwächij</t> <t>ri e k'axal tak tzij.</t> <t>Ri cäquic'ut banoj tak tzij.)</t>", "16": "<t>Ri e c'amal tak be qui quijalach'um</t> <t>we tinimit ri',</t> <t>e are' tak c'ut ri caquitzucuj</t> <t>jun c'amal qui be xesachic.</t>", "17": "<t>Rumal ri' ri Ajawaxel</t> <t>man xutok'obisaj ta qui wäch ri alabom,</t> <t>mawi xel u c'u'x chque ri minorib</t> <t>xukuje' ri malca'nib.</t> <t>Rumal rech chi ronojel ri tinimit</t> <t>man nimanel taj</t> <t>xukuje' banal etzelal,</t> <t>conojel cäquibij conalaj tak tzij.</t> <t>C'ä maja' c'u ne coc'ow</t> <t>ri royowal ri Ajawaxel</t> <t>ri are' c'ä u takem na u cojic xib.</t>", "18": "<pb/><t>Ri etzelal cuban nimak tak c'ax</t> <t>jacha' ri cuban jun k'ak'</t> <t>ri cusach u wäch ri q'uix</t> <t>xukuje' tak ri k'ayes,</t> <t>xukuje' man c'ax ta cuban</t> <t>che qui poroxic tak ri che'</t> <t>ri e c'o pa ri c'ache'laj,</t> <t>quebuq'uiak chicaj pa ri quiakik'</t> <t>pa ri u chuk'ab ri sutinel sib.</t>", "19": "<t>Rumal ri royowal ri Ajawaxel</t> <t>ri c'o ronojel u cuinem ri tinimit</t> <t>cätajin cänicowic,</t> <t>ri k'ak' cusach u wäch ri tinimit</t> <t>cäquitij ri qui ti'jal ri calc'ual,</t> <t>man quel ta qui c'u'x chque ri cachalal.</t> <t>Waral c'o jun ri cubik'ila' ri u wa,</t> <t>cäcanaj c'u ruc' numic,</t> <t>c'o chi apan jun jela' ri cäwa'ic</t> <t>man cänoj ta c'ut.</t>", "20": "", "21": "<t>Ri Manases cusach u wäch ri Eprain,</t> <t>ri Eprain cusach u wäch ri Manases,</t> <t>qui cabichal quebe chrij ri Juda.</t> <t>Man c'u tanalinak taj</t> <t>ri royowal ri Ajawaxel,</t> <t>ri are' c'ä u takem na u cojic xib.</t>"}