{"1": "<pb/><t>Pa ri k'ij ri'</t> <t>ri Ajawaxel</t> <t>cuc'äjisaj na u wäch</t> <t>ruc' ri u ch'ich' re ch'o'j</t> <t>ri xibibal,</t> <t>ri sibalaj nim</t> <t>ri xukuje' c'o u chuk'ab,</t> <t>ri Lebiatan,</t> <t>ri cumätz ri sotolic,</t> <t>ri Lebiatan,</t> <t>ri cumätz ri c'osq'uic rij,</t> <t>xukuje' cucämisaj na ri dragon</t> <t>ri c'o pa ri plo.</t>", "2": "<pb/>Pa ri k'ij ri' ri Ajawaxel cubij na: <pb/><t>“Chibixoj ri je'lalaj ticbal uva.</t>", "3": "<t>In, ri Ajawaxel,</t> <t>in ri quinchajinic amak'el c'ut quinja'j.</t> <t>Chi pa k'ij chi chak'ab quinchajij</t> <t>rech man c'o ta c'ax curiko.</t>", "4": "<t>Man woyowal ta che.</t> <t>We ta e q'uiyinak q'uix</t> <t>xukuje' itzel tak k'ayes chupam,</t> <t>quinch'ojin ta ri' ruc',</t> <t>quebenporoj ta ri' conojel ri k'ayes.</t>", "5": "<t>We caraj chi quinto' u wi',</t> <t>chjamar wuc',</t> <t>je, chjamar wuc'.”</t>", "6": "<pb/><t>Pa ri k'ijol ri cäpe na</t> <t>ri u tinimit ri Jacob</t> <t>cäbe na ri u rab pa ri ulew,</t> <t>ri Israel cätuxan na</t> <t>xukuje' cäcotz'ijan na,</t> <t>cunojisaj na ri uwächulew</t> <t>cuc' tak ri u wächinic.</t>", "7": "<t>Ri Dios man je ta xuban</t> <t>che u c'äjisaxic u wäch ri Israel</t> <t>jas ri xuban che u c'äjisaxic qui wäch</t> <t>ri xebanow c'ax che,</t> <t>mawi u cämisam ri Israel</t> <t>jacha' ri xuban che qui cämisaxic</t> <t>ri xecämisan ri aj israelib.</t>", "8": "<t>Ri Dios xuc'äjisaj</t> <t>u wäch ri u tinimit xutak c'u bic</t> <t>pa jun tinimit chic,</t> <t>ruc' ri xibibalalaj ruxlab</t> <t>xupakchi'j bic</t> <t>jacha' ri cuban ri quiakik'</t> <t>ri cäpe pa elebal k'ij.</t>", "9": "<t>Cucuy c'u na ri u mac ri Jacob</t> <t>quebuchup na ri sachinak wi</t> <t>we je cubana' wa':</t> <t>we quebuc'äjij</t> <t>conojel tak ri e u porobal</t> <t>ri quebuk'ijilaj wi tak ri diosib</t> <t>jacha' ri cäban</t> <t>che u c'äjixic ri rabajil chun,</t> <t>mecanaj chi c'u</t> <t>tastalicalaj tak cuta'm,</t> <t>mawi e porobal c'oc' tak k'ol</t> <t>che u ya'ic qui k'ij ri diosib.</t>", "10": "<pb/><t>Ri tinimit ri sutim rij</t> <t>che tapia wulijinak,</t> <t>jacha' jun ja ri xwonobax canok,</t> <t>jacha' jun chaki'j uwo sak,</t> <t>ri man c'o ta winak chuwäch.</t> <t>Are jun c'olbal ri queyuk'ux wi wacax,</t> <t>ri quequitij wi u k'ab tak che'</t> <t>quecoti' c'u che uxlanem.</t>", "11": "<t>Ri e u k'ab jun che' quek'ajic</t> <t>aretak quechaki'jaric</t> <t>quepe c'u ri ixokib quequimol bic</t> <t>quequicoj pa k'ak'.</t> <t>Jun tinimit wa'</t> <t>ri man c'o ta u chomanic.</t> <t>Rumal ri' ri Dios ri xq'uiyisanic,</t> <t>man cutok'obisaj ta u wäch</t> <t>mawi quel ta u c'u'x che.</t>", "12": "<pb/><t>Pa ri k'ij ri'</t> <t>cuc'ut na rib ri Ajawaxel</t> <t>cächapletaj ulok chuchi' ri Euprats</t> <t>c'ä chuchi' ri nima' aj Ejipt,</t> <t>je cubano</t> <t>jacha' aretak cämulix ri trico,</t> <t>are c'u ri ix,</t> <t>aj israelib, quixmol na chijujunal.</t>", "13": "<t>Pa ri k'ijol ri' cok'isax na</t> <t>ri nimalaj trompet,</t> <t>che qui siq'uixic ri e sachinak</t> <t>pa Asiriy,</t> <t>xukuje' che qui siq'uixic</t> <t>ri e okatam bic pa Ejipt,</t> <t>quepe c'u na che u k'ijilaxic</t> <t>ri Ajawaxel pa Jerusalen,</t> <t>pa ri tastalicalaj juyub.</t>"}