{"1": "<pb/><t>Chatc'astajok, Sion,</t> <t>chatc'astajok,</t> <t>chacojo' a chuk'ab Jerusalen,</t> <t>tastalicalaj tinimit,</t> <t>chacojo' ri awatz'iak</t> <t>ri sibalaj e je'l na,</t> <t>rumal rech chi ri e k'ijilal tak diosib,</t> <t>ri e tz'il tak winak,</t> <t>man queboc ta chi na awuc'.</t>", "2": "<t>Chatwalijok, Jerusalen,</t> <t>chatota' ri ulew chawij,</t> <t>chatt'uyul</t> <t>chupam ri a tem re ajawibal.</t> <t>Sion, k'apoj, ri at uxinak</t> <t>jacha' lok'om pataninel,</t> <t>chawesaj ri eka'bal ri c'o chrij a wi'.</t>", "3": "<pb/>Ri Ajawaxel cubij: <pb/><t>“Mawi jun puak xinc'amo</t> <t>aretak xixc'am bic</t> <t>jacha' lok'om pataninelab</t> <t>mawi c'u jun puak</t> <t>quiya' camic che i toric.</t>", "4": "<t>Nabe canok xbe ri nu tinimit pa Ejipt,</t> <t>xc'oji' c'u chila'</t> <t>jacha' winak ri man e aj chila' taj;</t> <t>chumatam chic ri Asiriy xuban c'ax</t> <t>che man c'o ta c'u u mac.</t>", "5": "<t>Are c'u ri camic ¿jas ri quinwilo?</t> <t>Man c'o ta u mac ri nu tinimit</t> <t>xak xc'am bic pa Babilon.</t> <t>Ri quetakan puwi',</t> <t>ruc' nimal cäquirak qui chi'</t> <t>amak'el cäquiya' oyowal chwe.</t>", "6": "<t>Cäpe c'u na ri k'ij</t> <t>aretak ri nu tinimit cuch'ob na,</t> <t>cäretamaj na chi ri in, ri nu ch'abem,</t> <t>in ri Ajawaxel.”</t>", "7": "<pb/><t>¡Sibalaj je'l rilic</t> <t>ri ropanem tza'm tak ri juyub</t> <t>ri e ruc'am ulok utzalaj tak tzijol,</t> <t>ri e ruc'am ulok</t> <t>utzalaj tak tzijol aj jamaril,</t> <t>ri cuya' u bixic ri u torotajic ri Sion,</t> <t>cubij c'u che ri Sion:</t> <t>“Ri a Dios are' Ajawinel!”</t>", "8": "<t>¡Chatatabej!</t> <t>Ri e a yuxlenelab co quech'awic</t> <t>xa jun cäquiban che u rak'ic qui chi'</t> <t>re ch'äcanic,</t> <t>quequil c'ut cuc' ri kas qui bak'wäch</t> <t>jas ri u tzelejic ri Ajawaxel pa Sion.</t>", "9": "<t>Chatzokopij rakoj tak chi'aj</t> <t>re ch'äcanic,</t> <t>Jerusalen ri at wulijinak,</t> <t>rumal rech chi ri Ajawaxel</t> <t>u tok'obisam u wäch ri u tinimit,</t> <t>u torom ri Jerusalen.</t>", "10": "<t>Ri Ajawaxel u c'utum ri u cuinem</t> <t>chquiwäch conojel ri nimak tak tinimit.</t> <t>Pa ronojel ri uwächulew quetamax na</t> <t>chi ri ka Dios uj u colom.</t>", "11": "<t>Chixel ulok, chixel ulok pa Babilon,</t> <t>mebinak chi tz'il tak jastak,</t> <t>chixel ulok pa Babilon.</t> <t>Chebux ch'ajch'oj ri quec'amow ulok</t> <t>ri e u chaconisan ri Ajawaxel.</t>", "12": "<t>Man rajawaxic ta c'ut quixel ulok</t> <t>ruc' aninakil,</t> <t>mawi rajawaxic xa quixanimaj ulok,</t> <t>rumal rech chi ri Ajawaxel</t> <t>ri u Dios ri Israel,</t> <t>quixuchajij na pa tak i xcut.</t>", "13": "<t>Ri pataninel wech cäch'äcan na,</t> <t>cäwalijisax na,</t> <t>cäya' na sibalaj chicaj.</t>", "14": "<t>Je jacha' ri sibalaj e q'ui</t> <t>xquixe'j quib che</t> <t>aretak xquilo chi etzelatajinak chic</t> <t>ri u palaj,</t> <t>man winak ta chic cäpetic,</t>", "15": "<t>jeri' xukuje'</t> <t>sibalaj e q'ui nimak tak tinimit</t> <t>ri quecanaj na che mayinic;</t> <t>ri ajawinelab aretak caquilo</t> <t>man c'o ta tzij quecuin che u bixic,</t> <t>rumal rech chi cäquil na</t> <t>xukuje' cäquich'ob na</t> <t>jun jasach ri mawi jubik' qui tom.</t>"}