{"1": "<pb/><t><f>[15]</f>¡Tok'ob u wäch ri Ariel,</t> <t>ri Ariel,</t> <t>ri tinimit ri xjeki' wi ri David!</t> <t>Cheboc'owampe na quieb oxib junab</t> <t>cuc' ri e u cholajil ri e u nimak'ij,</t>", "2": "<t>are c'u ri in quincoj na</t> <t>ri Ariel pa latz',</t> <t>e c'o c'u na juyuwem xukuje' ch'ikowem.</t> <t>Ri tinimit cux c'u na chwe in</t> <t>kas je jas ri Ariel.</t>", "3": "<t>Quebentak na bic ri e wajch'ojab</t> <t>rech cäquisutij awij,</t> <t>quincoj na jun cowilaj k'atibal chawij</t> <t>xukuje' quinban na jun c'otom chawij</t> <t>che a ch'äquic.</t>", "4": "<t>Catcanaj mach'alic cho ri ulew</t> <t>xak cäjasan chi na ri a kul</t> <t>jacha' jun xibinel</t> <t>man cäch'obtaj ta chi na jas ri cabij.</t>", "5": "<t>Xak c'u c'ätetal,</t> <t>xa pa jok'otaj,</t> <t>ri Ajawaxel ri c'o ronojel u cuinem</t> <t>cuc'äjisaj na</t> <t>qui wäch ri e a c'ulel</t> <t>cuc' cakulja,</t> <t>nimak tak cabrakan,</t> <t>nimalaj jininem,</t> <t>c'axc'ol,</t> <t>quiakik' jäb,</t> <t>xukuje' c'atic ri cäsachan wächaj.</t> <t>Ri e a c'ulel ri sibalaj e q'ui,</t> <t>quec'äjir na jacha' ri puc'uc' ulew,</t> <t>conojel ri quebanow c'ax chawe,</t> <t>quetelex na bic jacha' ri pajo.</t>", "6": "", "7": "<t>Conojel tak we tinimit ri'</t> <t>ri man quebajilataj ta</t> <t>ri quech'ojin ruc' ri Ariel,</t> <t>conojel ri quech'ojin ruc',</t> <t>ri cäcaj cäquikasaj</t> <t>ri nimak tak tapia ri c'o chrij,</t> <t>conojel ri quebanow c'ax che quebux na</t> <t>e jacha' jun achic'</t> <t>o jun c'utwächinic re chak'ab.</t>", "8": "<t>Je cäc'ulmatajic</t> <t>jacha' jun ri cämem cuban</t> <t>che wi'jal</t> <t>are pa u c'u'x chi</t> <t>cätajin cäwa'ic,</t> <t>aretak c'ut cäc'astajic</t> <t>tolon ri u pam</t> <t>o jacha' jun ri cämem cuban</t> <t>che chakij chi'</t> <t>are pa u c'u'x chi</t> <t>cätajin cutij ruq'uia',</t> <t>aretak c'ut cäc'astajic</t> <t>c'ä cächaki'j na u chi'</t> <t>chaki'j ri u pa u kul.</t> <t>Je cäquic'ulmaj na</t> <t>tak we tinimit ri'</t> <t>ri man quebajilataj ta</t> <t>ri quech'ojin ruc' ri juyub Sion.</t>", "9": "<pb/><t>¡Chixtakenok ix ix taquib!</t> <t>¡Chixtakenok ix moyab,</t> <t>man c'o ta jas quiwilo!</t> <t>¡Chitakej na bak'otem</t> <t>jacha' k'abarelab,</t> <t>pune' man c'o tzam i tijom!</t>", "10": "<t>U takom c'u bic ri Ajawaxel</t> <t>jun nimalaj waram piwi'.</t> <t>Ri e k'axal tzij</t> <t>e are' ri e u bak'wäch ri tinimit,</t> <t>are' c'u ri Ajawaxel u ch'ukum</t> <t>ruc' jun ch'ukubal.</t>", "11": "<t>Ronojel c'u c'utwächinic uxinak chiwe</t> <t>jacha' tzij ri tz'ibatal</t> <t>chupam jun botobic wuj,</t> <t>ri xukuje' t'ikom,</t> <t>we c'u c'o cayo'w</t> <t>che jun ri reta'm uwo wuj,</t> <t>cubij c'u che:</t> <t>“Chasiq'uij u wäch we wuj ri'”,</t> <t>cutzelej ta c'ut u bixic:</t> <t>“Man quincuin taj t'ikom c'ut.”</t>", "12": "<t>We c'u cäya' che jun</t> <t>ri man reta'm ta uwo wuj</t> <t>cubij c'u che:</t> <t>“Chasiq'uij u wäch we wuj ri'”,</t> <t>cutzelej ta c'ut u bixic:</t> <t>“Man weta'm ta uwo wuj.”</t>", "13": "<t>Ri Ajawaxel xubij chwe:</t> <t>“We tinimit ri' xak caquitzijoj</t> <t>chi quinquipatanij cäquiya' c'u nu k'ij</t> <t>xak ruc' ri qui chi'</t> <t>naj c'u c'o wi ri canima' chwe,</t> <t>ri k'ijilanic ri cäquiya' chwe</t> <t>xak winak e chomaninak,</t> <t>quicojom c'u pa qui jolom.</t>", "14": "<t>Rumal ri', cuc' tak mayibal</t> <t>xukuje' cajmajibal tak</t> <t>quimayirisaj chi na jumul we tinimit ri'.</t> <t>Ri qui no'j ri cajno'jab</t> <t>ri qui c'oxomanic ri e qui c'oxomanelab</t> <t>cäsach na qui wäch.”</t>", "15": "<pb/><t>¡Tok'ob qui wäch ri cäquic'u' quib</t> <t>chuwäch ri Ajawaxel</t> <t>che u c'u'ic ri cäquichomaj u banic,</t> <t>cäquiban ri quetzelal</t> <t>pa ri k'ekumal cäquibij c'ut:</t> <t>“Man c'o ta jachin cujilowic,</t> <t>Man c'o ta jachin quetamanic!”</t>", "16": "<t>¡Jewa' cäban</t> <t>che qui q'uexic ri jastak!</t> <t>Je ta ne chi cajunamatajtaj ta</t> <t>ri t'ac ruc' ri cächacunic.</t> <t>Jun banoj re t'ac</t> <t>man cubij ta che ri xbanowic:</t> <t>“Ri at man xinaban taj,”</t> <t>mawi jun banoj re t'ac</t> <t>che ri cayo'w u wächbal:</t> <t>“Man aweta'm ta ri cätajin cabano.”</t>", "17": "<t>Man cäbeytaj taj</t> <t>ri c'ache'laj cux na</t> <t>ulew ticonijibal,</t> <t>e are c'u ri ulew re ticonijibal</t> <t>jeri' quebantaj na c'ache'laj.</t>", "18": "<t>Pa ri k'ij ri' ri e t'oyab</t> <t>quecuin na quetanic</t> <t>aretak cäsiq'uix jun wuj chi qui xiquin,</t> <t>xukuje' ri moyab queca'y na,</t> <t>quebel na chupam ri k'ekumalil</t> <t>xukuje' ri räxcanacojil.</t>", "19": "<t>Ri man nimak ta qui k'ij</t> <t>quequicot chi na pa ri Ajawaxel,</t> <t>ri sibalaj e mebayib na quequicot chi na</t> <t>pa ri Tastalicalaj u Dios ri Israel.</t>", "20": "<t>Cäsach na qui wäch</t> <t>ri man c'o ta qui q'uixbal,</t> <t>man quilitaj ta chi na qui wäch</t> <t>ri cäquinimarisaj quib,</t> <t>cäq'uis na tzij paquiwi'</t> <t>ri xuwi cäquichomaj u banic etzelal,</t>", "21": "<t>ri quequik'abaj il patan</t> <t>chquij niq'uiaj winak chic,</t> <t>ri cäquicoj c'amibal</t> <t>pa ri u be ri k'atal tzij,</t> <t>ri ruc' subunic cäquik'il</t> <t>ri u banic suq'uilal</t> <t>che ri man c'o ta u mac.</t>", "22": "<pb/>Rumal ri' ri Ajawaxel ri u Dios ri Israel, ri xesan ulok ri Abraham chquixo'l ri itzel tak winak, cubij: <pb/><t>“Kas camic cächapletaj bic ri Jacob</t> <t>man quel ta chi na u q'uixbal,</t> <t>mawi cäquiäkar chi ri u palaj,</t>", "23": "<t>aretak c'u cäquil ri e rija'lil,</t> <t>ri nu banom pa ri qui tinimit,</t> <t>cäquiya' na u k'ij ri nu tastajic,</t> <t>cäquixe'j c'u na quib chnuwäch,</t> <t>in ri Tastalicalaj u Dios ri Israel.</t>", "24": "<t>Ri sachinak qui c'u'x</t> <t>cäquetamaj na cuxic ajno'jab</t> <t>a are' c'ut ri wixwitanelab</t> <t>quequic'amowaj na tak ri tijonic.”</t>"}