{"1": "<pb/>Ri Ajawaxel cubij: <pb/><t>“Chibana' ri suq'uil,</t> <t>chibana' ri colomal,</t> <t>chanim c'ut quinc'am bic</t> <t>ri colobenic ri quinya' na;</t> <t>quinc'ut na</t> <t>ri nu cuinem ri cäcolonic.</t>", "2": "<pb/><t>Sibalaj utz rech ri winak ri quebutakej,</t> <t>ri nim cäril wi ri k'ij re uxlanem</t> <t>man cutz'iloj ta c'ut,</t> <t>ri sibalaj cuchajij rib</t> <t>man cuban ta mawi jun jasach ri tz'il.”</t>", "3": "<t>We c'o jun winak</t> <t>re jun tinimit chic cujach rib</t> <t>pa u k'ab ri Ajawaxel,</t> <t>man cuya' ta cubij:</t> <t>“Ri Ajawaxel quinutas na</t> <t>chrij ri u tinimit.”</t> <t>Xukuje' ri achi ri esam</t> <t>ri u cowil man cuya' ta cubij:</t> <t>“Ri in, in jun chaki'j che'.”</t>", "4": "<t>Cubij c'u ri Ajawaxel:</t> <t>“We ri achijab ri esam ri qui cowil</t> <t>nim cäquil wi ri nu k'ij re uxlanem,</t> <t>we cäquiban ri nu rayibal,</t> <t>quejeki' c'u chupam ri nu pixab,</t>", "5": "<t>in, c'o jun jasach quinya' na</t> <t>chque ri nim na u k'ij</t> <t>chuwäch ri e qui c'ojol,</t> <t>xukuje' ri e qui mia'l</t> <t>quinya' na chque chi cäcanaj ri qui bi'</t> <t>chbe k'ij sak chupam ri wachoch,</t> <t>cätz'ibataj can chupam ri nu tapia</t> <t>quinya' na jun qui bi' junalic</t> <t>ri mawi jubik' cäsach u wäch.</t>", "6": "<t>Are c'u ri winak</t> <t>ri e re jun tinimit chic</t> <t>ri cäquijach quib pa nu k'ab</t> <t>che nu patanixic</t> <t>xukuje' che nu lok'ok'exic,</t> <t>rech quebux pataninel wech,</t> <t>we nim cäquil wi ri k'ij re uxlanem</t> <t>man cäquitz'iloj ta c'ut,</t> <t>xukuje' quejeki'</t> <t>chupam ri nu c'ulwächinic,</t>", "7": "<t>ri in quebenc'am na ulok</t> <t>chupam ri tastalicalaj nu juyub,</t> <t>quinban na chque chi cäquirik utzil</t> <t>pa ri wachoch re ch'awem wuc'.</t> <t>In quebenc'amowaj na</t> <t>puwi' ri nu porobal</t> <t>ri e qui tabal tak tok'ob</t> <t>ri quechajisaxic</t> <t>xukuje' niq'uiaj tabal tak tok'ob chic,</t> <t>cäk'alajisax c'u na ri wachoch</t> <t>chi ja re ch'awem ruc' Dios</t> <t>chque conojel tak ri tinimit.</t>", "8": "<t>In quinban na chi quetzelej ulok</t> <t>chi cäquimulij c'u na quib ri c'ä</t> <t>e c'o pa jun ulew chic.”</t> <t>Are wa' ri cujiquiba' u bixic</t> <t>ri Ajawaxel,</t> <t>ri cubano chi cäquimulij</t> <t>chi na quib ri aj israelib</t> <t>ri qui tuquin quib.</t>", "9": "<t>Chixpetok, juyubal tak awaj chixpetok,</t> <t>awaj aj c'ache'laj,</t> <t>che u bik'ic ri jumulaj;</t>", "10": "<t>e moyirinak c'ut ri chajil</t> <t>rech ri nu tinimit,</t> <t>man c'o ta jas cäquinabej.</t> <t>Conojel e memab tak tz'i',</t> <t>ri man quecuin ta quewalijic</t> <t>xak cotolem cäquipatanij,</t> <t>xak achic' cäquibano</t> <t>sibalaj qui' cäquina' ri waram.</t>", "11": "<t>E wijab tak tz'i'</t> <t>ri mawi jubik' quenojic,</t> <t>e ajyuk'ab</t> <t>ri man c'o ta jas cäquich'obo</t> <t>chquijujunal</t> <t>are caquitzucuj ri kas qui be,</t> <t>xuwi caquitzucuj ri kas utz chque.</t>", "12": "<t>Cäquibij:</t> <t>“Jo' jekatzucuj u wa'l uva</t> <t>xukuje' ja' ri cäk'abarisanic</t> <t>rech cujk'abaric.</t> <t>Je c'u cäkaban na chwek</t> <t>jas ri cäkaban camic,</t> <t>o coc'ow chi ne na jubik' u wi'.”</t>"}