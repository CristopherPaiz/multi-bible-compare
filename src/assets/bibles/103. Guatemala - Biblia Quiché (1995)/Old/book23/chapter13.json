{"1": "<pb/>Tzij tak ri caquiya' u bixic ri cuc'ulmaj na ri Babilon, ri xek'alajisax che ri Isaiy, u c'ojol ri Amoz:", "2": "<pb/><t>“¡Chiwalijisaj</t> <t>puwi' jun tol juyub</t> <t>ri retal ri u banic ch'o'j!</t> <t>¡Chiya' takanic chque ri ajch'ojab</t> <t>che u banic ri ch'o'j!</t> <t>Chiyaca' ri i k'ab</t> <t>rech cäquitakej ch'äcanic</t> <t>chuchi' tak ri cachoch ri nimak qui k'ij.</t>", "3": "<t>E nu siq'uim chic</t> <t>ri cowilaj tak nu wachijab,</t> <t>nu yo'm takanic chque ri wajch'ojab</t> <t>ri qui jachom quib che u banic ch'o'j,</t> <t>chque ri quejajat rumal ri nu ch'äcanic,</t> <t>cäquiya' c'u ri c'äjisabal wächaj</t> <t>ri nu chomam u ya'ic.”</t>", "4": "<pb/><t>Cätataj jun rakoj chi'aj</t> <t>pa tak ri juyub,</t> <t>jacha' ta ne qui rakoj chi'aj</t> <t>sibalaj winak.</t> <t>Cätataj wojcorem quech ri winak</t> <t>re ri nimak tak tinimit</t> <t>ri qui mulin quib.</t> <t>Ri Ajawaxel ri c'o ronojel u cuinem</t> <t>quebusolij ri e rajch'ojab</t> <t>ri qui yo'm qui tzij quebe che ri ch'o'j.</t>", "5": "<t>Pa jun najalaj ulew</t> <t>e elinak wi ulok c'ä jela'</t> <t>che ri elebal k'ij.</t> <t>Are' ri Ajawaxel ri e uc'aninak ulok</t> <t>ri e u chaconisan ri royowal,</t> <t>ri petinak che u sachic</t> <t>u wäch ronojel ri uwächulew.</t>", "6": "<t>Chirakala' i chi',</t> <t>rumal rech chi ri u k'ij ri Ajawaxel</t> <t>nakaj chic c'o wi,</t> <t>copan jacha' jun quek'enic</t> <t>ri c'o ronojel u cuinem.</t>", "7": "<t>Conojel c'u ri winak cho ri uwächulew</t> <t>quechukchub na ri qui k'ab,</t> <t>conojel man c'o ta chic qui chuk'ab,</t>", "8": "<t>cäquichaplej na birbitem.</t> <t>C'axc'ol xukuje' k'oxowem</t> <t>cäkaj na paquiwi',</t> <t>cäquibak'atij na quib</t> <t>jacha' jun yawab ixok.</t> <t>E conorinak cäquica'yela' na quib,</t> <t>cäquiäkar na ri qui palaj</t> <t>rumal qui q'uixbal.</t>", "9": "<pb/><t>Xa co'l craj ri u k'ij ri Ajawaxel,</t> <t>jun xibibalalaj k'ij re oyowal</t> <t>xukuje' re k'ak'alaj c'anal,</t> <t>cuq'uex na ri uwächulew</t> <t>pa chaki'j uwo sak,</t> <t>cäq'uis na tzij</t> <t>paquiwi' conojel ri ajmaquib</t> <t>ri e c'o cho ri uwächulew.</t>", "10": "<t>Ri ch'imil</t> <t>xukuje' ronojel ri c'o cho ri caj</t> <t>man quetunun ta chic;</t> <t>ri k'ij</t> <t>c'äte jubik' quel ulok cäk'ekumaric,</t> <t>ri ic' man cäjuluw ta chic.</t>", "11": "<pb/>Ri Ajawaxel cubij: <pb/><t>“Quinc'äjisaj qui wäch ri winak</t> <t>cho ri uwächulew</t> <t>rumal ri itzelalaj qui c'aslemal,</t> <t>ri e banal tak etzelal</t> <t>cumal tak ri e qui il patan.</t> <t>Quinq'uis tzij</t> <t>puwi' ri cäquinimarisabej wi qui k'ij</t> <t>ri e banal tak nimal,</t> <t>quinkasaj na qui k'ij</t> <t>ri man coc ta tzij pa qui jolom</t> <t>xukuje' ri man c'o ta qui q'uixbal.</t>", "12": "<t>Quenbana' na chi ri achijab</t> <t>man quequeney ta chi na</t> <t>chuwäch ri coc'alaj kan puak re Opir.</t>", "13": "<t>Cäyicop c'u na ri caj,</t> <t>xukuje' ri uwächulew quel na</t> <t>pa ri u c'olbal</t> <t>rumal ri woyowal pa ri k'ij ri',</t> <t>rumal ri u k'ak'al ri woyowal.</t>", "14": "<pb/><t>Ri winak jeri' quepe</t> <t>masat aj lianic ri e okatam,</t> <t>o jacha' jumulaj chij</t> <t>ri cäquijabuj quib</t> <t>ri man c'o ta jachin quemulinic.</t> <t>Chquijujunal quetzelej na</t> <t>pa tak ri qui tinimit,</t> <t>quebanimaj na,</t> <t>quetzelej na pa tak ri culew.</t>", "15": "<t>Apachin c'u ri carikic</t> <t>cäcämisax na chi chch'ich',</t> <t>apachin ta ne ri cuya' rib pa chapic,</t> <t>cäcämisax na.</t>", "16": "<t>Kas chquiwäch quejub na</t> <t>ri alaj tak calc'ual cho ri ulew,</t> <t>ri cachoch quetolobax na canok,</t> <t>cäban can c'ax chque ri quixokil.</t>", "17": "<t>Quebentak na ulok</t> <t>ri winak aj medib chquij,</t> <t>winak ri man queboc ta il</t> <t>che ri sak puak,</t> <t>xukuje' man c'o ta cubij</t> <t>qui c'u'x che ri k'an puak.</t>", "18": "<t>Ruc' ri qui k'ab</t> <t>quequikasaj na ri alabom.</t> <t>Man cäquitok'obisaj ta qui wäch</t> <t>ri c'äte xebalaxic,</t> <t>mawi quel qui c'u'x chque ri ac'alab.</t>", "19": "<t>Ri Babilon ri qui perl</t> <t>ri nimak tak tinimit,</t> <t>wikbal quib xukuje' nimarisabal qui k'ij</t> <t>ri aj caldeyab,</t> <t>cux na jacha' ri Sodom xukuje' ri Gomor</t> <t>aretak cäsachtaj u wäch wumal.</t>", "20": "<t>Mawi jumul quec'oji' chi winak chupam,</t> <t>mawi jun cäjeki' chi chupam.</t> <t>Ri aj arabib man quebec'ol ta chic chila',</t> <t>mawi ri ajyuk'ab cäquiyuk'uj ta chic</t> <t>ri qui chij chila'.</t>", "21": "<t>Chila' c'ut quec'oji' wi na</t> <t>ri u e u me's juyub,</t> <t>ri xoch' caquinojisaj na tak ri ja,</t> <t>ri abestrus quejeki' na chila',</t> <t>chila' quech'opin wi na</t> <t>ri juyubal tak q'uisic'.</t>", "22": "<t>Ri juyubal tak awaj quebawun na</t> <t>pa tak ri cachoch ri ajch'ojab,</t> <t>ri utiw quec'oji' na</t> <t>pa ri je'lalaj tak cachoch ajawinelab.</t> <t>Cänakajin chic ri u k'ijol ri Babilon</t> <t>man q'ui ta chi k'ij cäcanaj che.”</t>"}