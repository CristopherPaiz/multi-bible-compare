{"1": "<pb/><t>Pa ri k'ij ri',</t> <t>xak e quieb oxib achijab</t> <t>quecanaj na canok,</t> <t>e wukub ixokib quech'ojin na</t> <t>puwi' jun achi,</t> <t>cäquibij na che:</t> <t>“Ri uj cäkatzuk kib ka tuquel,</t> <t>xukuje' uj cujlok'ow ri katz'iak,</t> <t>xuwi ta ne caya' chke</t> <t>chi cäbe ri a bi' chkij,</t> <t>cujawesaj c'u pa ri ka q'uixbal.”</t>", "2": "<t>Pa ri k'ij ri,</t> <t>ri tuxaj ri cuq'uiyisaj na ri Ajawaxel,</t> <t>cux na wikbal</t> <t>xukuje' juluwem chque</t> <t>ri quec'asi' na can pa Israel</t> <t>ri e wächinic</t> <t>ri quiquiq'uiyisaj ri ulew,</t> <t>are nimarisabal quib,</t> <t>are nimarisabal qui k'ij.</t>", "3": "<t>Ri quec'asi' na can pa Sion,</t> <t>ri queto'taj na can pa Jerusalen,</t> <t>ri cäya' chque chi quecanaj chila',</t> <t>quebinax na:</t> <t>“E tastal</t> <t>che u patanixic ri Ajawaxel.”</t>", "4": "<t>Aretak ri Ajawaxel chuk'ata' tzij,</t> <t>chuya' c'ut ri c'äjisabal wächaj,</t> <t>cujosk'ij na ri Jerusalen</t> <t>che ri qui quiq'uel ri e u cämisam,</t> <t>xukuje' quebuch'aj na ri aj Sion</t> <t>che ri e tz'ajtajinak wi.</t>", "5": "<t>Puwi' ronojel ri juyub Sion</t> <t>xukuje' paquiwi' conojel ri winak</t> <t>ri qui mulin quib chila',</t> <t>ri Ajawaxel cuq'uiyisaj na</t> <t>jun k'ekalaj sutz' pa k'ij,</t> <t>are c'u ri chak'ab jun juluwem</t> <t>xukuje' jun k'ak' ri canicowic.</t> <t>Paquiwi' conojel cac'oji' wi na</t> <t>ri u juluwem ri Ajawaxel,</t>", "6": "<t>che qui chajixic</t> <t>xukuje' che qui to'ic cux c'u na</t> <t>jun mu'jal</t> <t>ri cäk'atin ri u k'ak'al ri k'ij,</t> <t>xukuje' che to'bal quib chuwäch ri jäb</t> <t>xukuje' ri cakulja.</t>"}