{"1": "<pb/><t>¡Tok'ob a wäch,</t> <t>etzelanel</t> <t>ri maja' catetzelaxic</t> <t>jachinel quieb a wäch</t> <t>ri c'ä maja' catjachic!</t> <t>Aretak caq'uis etzelanic,</t> <t>catetzelax na,</t> <t>aretak cäq'uis jachinel</t> <t>catjach na.</t>", "2": "<t>Ajawaxel,</t> <t>chel c'u'x la chke,</t> <t>ri uj uj eyeninak che la.</t> <t>Chux la to'l kech conojel ak'abibal,</t> <t>lal ka colonel pa tak ri k'ijol</t> <t>re u q'ueyowal.</t>", "3": "<t>Aretak cätataj ri xe'n ib ri cäcoj la</t> <t>quebanimaj tak na ri tinimit,</t> <t>aretak cäc'ut ib la</t> <t>quejabuj conojel ri nimak tak tinimit;</t>", "4": "<t>ri e qui c'ulel e jacha' jun sutz' sac',</t> <t>cäquiq'uiak quib</t> <t>chquij cäquimaj ri qui k'inomal.</t>", "5": "<t>Ri Ajawaxel c'o puwi' ronojel,</t> <t>jekel c'u pa ri caj</t> <t>ri are' u nojisam ri Sion</t> <t>che jicomal xukuje' suq'uilal,</t>", "6": "<t>amak'el c'ut cubij che</t> <t>chi man c'o ta cäslabisanic.</t> <t>Ri no'j xukuje' ri etamanic</t> <t>e jun k'inomal wa' ri queto'tajisanic</t> <t>ri u na'ic ib chuwäch ri Ajawaxel</t> <t>are jun k'inomal.</t>", "7": "<pb/><t>¡Chatampe' ri u rakic qui chi'</t> <t>ri c'o qui chuk'ab</t> <t>xo'l tak ri ja,</t> <t>xukuje' ri cok'ej</t> <t>ri e tzucul tak jamaril!</t>", "8": "<t>E tz'inil tak ri be,</t> <t>man c'o ta jun cäbinebenic.</t> <t>Queyojix tak ri c'ulwächinic</t> <t>xukuje' ri chomanic ri e banom</t> <t>man c'o ta chi jun winak nim ta quil wi.</t>", "9": "<t>Ri ulew u cojom k'ek' atz'iak,</t> <t>cabison c'ut,</t> <t>ri Libano bach'uyirinak</t> <t>elinak u q'uixbal,</t> <t>ri beya' aj Saron</t> <t>uxinak jun chaki'j uwo sak,</t> <t>ri Basan</t> <t>xukuje' ri juyub Carmel e toltobinak.</t>", "10": "<pb/>Ri Ajawaxel cubij: <pb/><t>“Camic quinyac wib;</t> <t>camic quinc'ut wib chi nim nu banic</t> <t>chi nim nu k'ij.</t>", "11": "<t>Ri e i chomanic ix xukuje' ri e i chac</t> <t>xa' e pajo xukuje' xa e mes;</t> <t>ri wuxlabic cäsachow na qui wäch</t> <t>jacha' jun c'atic.</t>", "12": "<t>Ri e tinimit tak quechajirisax na</t> <t>jacha' q'uix ri e choyom chic</t> <t>quec'at na pa ri k'ak'.</t>", "13": "<t>Ri e c'o naj quitatabej ri nu banom,</t> <t>ri e c'o nakaj</t> <t>nim quila' wi ri nu cuinem.”</t>", "14": "<pb/><t>Quebirbob ri ajmaquib pa ri Sion,</t> <t>ri man e nimanelab taj</t> <t>quenoj na che xe'n ib cäquibij c'ut:</t> <t>“¿Jachin ta chke cäcuinic cäc'asi</t> <t>pa jun k'ak' jarisanel,</t> <t>pa jun k'ak' aj chbe k'ij sak?”</t>", "15": "<pb/><t>Ri cuban ri suq'uil pa ronojel</t> <t>xukuje' cubij ri kastzij,</t> <t>ri man cuk'inomarisaj ta rib</t> <t>rumal ri qui chuk'ab niq'uiaj chic</t> <t>mawi cuya' rib pa lok'ic</t> <t>rumal ri cäsipax che,</t> <t>ri man cuya' ta u xiquin</t> <t>che itzel tak cojbal c'uxaj,</t> <t>xukuje' cutz'apij ri u bak'wäch</t> <t>rech man cuca'yej ta ri man utz taj,</t>", "16": "<t>are wa' ri man c'o ta jachin</t> <t>cäslabisanic,</t> <t>curik na u panibal</t> <t>chupam tak ri cowilaj abaj,</t> <t>ronojel k'ij c'o cutijo</t> <t>xukuje' man cätzaj ta ri u ja'.</t>", "17": "<pb/><t>Cawil chi c'u na jumul ri ajawinel</t> <t>pa ri nimalaj u juluwem</t> <t>ri u c'ulbatil jun ulew</t> <t>ri naj quetakal wi na.</t>", "18": "<t>Aretak cänataj ri xe'n ib chawe</t> <t>ri xatc'oji' wi na,</t> <t>cabij na:</t> <t>“¿Jawije' c'o wi</t> <t>ri cajilan tak ri alcabal?</t> <t>¿Jawije' c'o wi</t> <t>ri quilow tak ri pajbal we e tz'akat?</t> <t>¿Jawije' c'o wi</t> <t>ri cajilan tak ri tac'atak tak ja?”</t>", "19": "<t>Man catjeki' ta chi pa jun tinimit</t> <t>ri man c'o ta u q'uixbal,</t> <t>ri c'ax u ch'obic ri u tzij,</t> <t>ri u putzcuyem rib ri u ch'abal</t> <t>ri man c'o ta cäch'obowic.</t>", "20": "<t>Chiwila' ri Sion,</t> <t>ri cäkoc'owisaj wi tak ri ka nimak'ij;</t> <t>chaca'yej apan ri Jerusalen,</t> <t>tinimit ri man c'o ta jachin ta</t> <t>cäslabisanic cux na</t> <t>jacha' jun kajebal ri co jekelic,</t> <t>ri man quebokbob ta tak ri e u ch'ic,</t> <t>mawi quet'okopin ri colob</t> <t>ri taninem rech.</t>", "21": "<t>Chi' cuc'ut wi na</t> <t>ri u juluwem ri Ajawaxel chkaxo'l.</t> <t>Are jun c'olbal ri e c'o wi tak nima'</t> <t>ri quebinic</t> <t>ri sibalaj e nimak qui wäch,</t> <t>man c'u quequiramij ta ri c'ulel,</t> <t>pune' quequicoj ri qui jucub</t> <t>ri quequich'icmij</t> <t>xukuje' ri qui jucub</t> <t>ri e c'o qui chuk'ab.</t>", "22": "<t>Ri colob ri taninem quech ri che'</t> <t>ri c'o pa qui niq'uiajil ri jucub</t> <t>quet'okpinic,</t> <t>man culic' ta rib ri atz'iak</t> <t>ri cäc'amow qui be.</t> <t>Quekatokij na</t> <t>q'ui tak k'inomal chque ri c'ulel,</t> <t>xukuje' ne ri moy curik na</t> <t>re ri jastak,</t> <t>ri man tz'akat ta cakan qui k'ab</t> <t>cäquitokij na que.</t> <t>Are' c'ut ri Ajawaxel</t> <t>are ka k'atal tzij,</t> <t>are cujpixbenic, xukuje' are' kajawinel,</t> <t>are' cujcolow na.</t>", "23": "", "24": "<t>Man c'o ta jun aj tinimit</t> <t>cubij ta na:</t> <t>“In yawab.”</t> <t>Ri Dios cusach na qui mac</t> <t>conojel ri e c'o pa Sion.</t>"}