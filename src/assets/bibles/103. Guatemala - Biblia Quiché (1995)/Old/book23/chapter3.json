{"1": "<pb/><t>¡Kas chixoc il! <pb/>Ri Ajawaxel ri c'o ronojel u cuinem</t> <t>cäresaj na che ri Jerusalen</t> <t>xukuje' che ri Juda</t> <t>ronojel qui wäch yanelab,</t> <t>xukuje' ronojel wa ja' ri catzukunijic.</t>", "2": "<t>Cuban na chi cäsach u wäch</t> <t>ri cowilaj achi,</t> <t>ri banal ch'o'j,</t> <t>ri k'atal tzij, ri k'axal tzij,</t> <t>ri ch'obonel, ri ri'jab tak achijab,</t>", "3": "<t>ri qui nimal ajch'ojab,</t> <t>ri nim u banic, ri ya'l no'j,</t> <t>ri ajk'ij xukuje' ri ajitz,</t>", "4": "<t>jujun alabom cucoj na</t> <t>che c'amal qui be jujun tak ac'alab</t> <t>quebajawin na paquiwi'.</t>", "5": "<t>Ri c'ax ri cäpe paquiwi' ri winak,</t> <t>chi pune' ta ne canima' quib,</t> <t>cäquich'ayala' na quib.</t> <t>Ri c'ä e ac'alab quequich'ay na</t> <t>ri ri'jab tak winak,</t> <t>ri man nimak ta qui k'ij quewalij na</t> <t>chquij ri nimak qui k'ij.</t>", "6": "<t>Jun achalaxic c'ut cuc'am na</t> <t>jun rachalal ri c'o pa rachoch ri u tat,</t> <t>cubij na che:</t> <t>“Ri at c'ä e c'o na awatz'iak cacojo</t> <t>chatoc ba che c'amal ka be chattakan</t> <t>puwi' we jumulaj etzelatajic ri'.”</t>", "7": "<t>Ri jun chic cubij na che:</t> <t>“Man quincuin ta in che u suc'umaxic</t> <t>we yojyobic ri',</t> <t>man c'o ta ne nu wa pa wachoch,</t> <t>mawi watz'iak ri quincojo.</t> <t>Minicoj che takanel puwi' ri tinimit.”</t>", "8": "<t>Ri Jerusalen cätajin cäwulijic,</t> <t>ri Juda cäyojyob na,</t> <t>chila' c'u quebix wi</t> <t>xukuje' queban wi ri jastak</t> <t>ri quec'ulelan ri Ajawaxel,</t> <t>jastak ri quec'axc'obisan ri are'.</t>", "9": "<pb/><t>Chisakil quemacunic,</t> <t>man cäquic'u' ta ri cäquibano</t> <t>e junam ruc' ri Sodom,</t> <t>cäquiya' u bixic</t> <t>chque conojel ri winak.</t> <t>Tok'ob qui wäch,</t> <t>e are' quesuc'uman</t> <t>ri c'äjisabal qui wäch.</t>", "10": "<t>Utz re ri suc'alaj winak,</t> <t>utz c'u quel na,</t> <t>cäquicot na ruc' ri u wächinic</t> <t>ri u chac.</t>", "11": "<t>¡Tok'ob u wäch ri itzel winak,</t> <t>c'ax c'u quel na!</t> <t>jacha' ri chac ri u banom,</t> <t>jeri' tojbal ri cuya' na ri Dios che.</t>", "12": "<pb/><t>Jun alaj ac'al k'atal tzij</t> <t>cäbanow na c'ax che ri a tinimit</t> <t>pa qui k'ab ixokib</t> <t>cäc'oji' wi na ri k'atoj tzij.</t> <t>Nu tinimit,</t> <t>ri c'amal tak a be catquisubu,</t> <t>catquic'am bic pa jech'alaj be.</t>", "13": "<t>Ri Ajawaxel u suc'umam rib</t> <t>che u k'atic tzij,</t> <t>xak reye'm jampa' cuc'äjisaj u wäch</t> <t>ri u tinimit.</t>", "14": "<t>Ri Ajawaxel cäsiq'uin</t> <t>che u k'atic tzij,</t> <t>cubij c'u na</t> <t>chque ri nimak tak tatayib</t> <t>xukuje' chque ri c'amal tak u be</t> <t>ri tinimit:</t> <t>“Ri ix cätajin quisach u wäch</t> <t>ri nu ticbal uva</t> <t>i banom eläk' chquij ri mebayib,</t> <t>ri quiweläk'aj quebic'ol</t> <t>cho tak iwachoch.</t>", "15": "<t>¿Jachin ix takowinak</t> <t>chi quiban c'ax che ri nu tinimit,</t> <t>xukuje' chi quebich'ay ri mebayib?”</t> <t>Jewa' cujiquiba' u bixic ri Ajawaxel</t> <t>ri c'o ronojel u cuinem.</t>", "16": "<pb/>Cubij ri Ajawaxel xukuje': <pb/><t>“Ri ixokib aj Sion,</t> <t>ri e banal tak nimal,</t> <t>ri man cäquipachba' ta jubik'</t> <t>ri qui jolom quebinic,</t> <t>ri man c'o ta qui q'uixbal chquipalaj,</t> <t>ri xak cocoj u xo'l tak cäkan cäquibano</t> <t>aretak quebinic,</t> <t>cäquichinicha' ri wikbal cakan;</t>", "17": "<t>che u c'äjisaxic qui wäch</t> <t>quinban na tol</t> <t>che ri qui jolom rumal ri quiäkchi'n,</t> <t>xukuje' quebench'anaba' na</t> <t>chquiwäch ri winak.”</t>", "18": "<pb/><t>Pa ri k'ij ri',</t> <t>ri Ajawaxel cusach na qui wäch</t> <t>conojel ri wikbal tak ib:</t> <t>ri wikbal tak akanaj,</t> <t>ri wikbal jolomaj,</t> <t>ri wikbal tak bak'wächaj.</t>", "19": "<t>Ri u wi' tak xiquinaj,</t> <t>ri wikbal u kul k'abaj,</t> <t>ri ch'ukubal ib,</t>", "20": "<t>ri pisbal jolomaj,</t> <t>ri alaj tak tikom ch'ich' re akanaj,</t> <t>ri pas,</t> <t>ri alaj tak lime't c'olbal c'oc'al,</t> <t>ri e siq'uibal k'inomal,</t>", "21": "<t>ri mulk'ab, ri wikbal tak tza'maj,</t>", "22": "<t>ri je'lalaj tak atz'iak,</t> <t>ri atz'iak ri quek'uxic,</t> <t>ri chal, ri chim uc'abal jastak,</t>", "23": "<t>ri ilbal ib,</t> <t>ri ch'uch'ujalaj tak atz'iak,</t> <t>ri pisbal tak jolomaj</t> <t>xukuje' ri pim tak su't.</t>", "24": "<t>Che u q'uexwäch c'oc'al,</t> <t>chuwil che u q'uexwäch pas, jun colob;</t> <t>che u q'uexwäch wi'aj ri xiyom,</t> <t>tolalaj jolomaj</t> <t>che u q'uexwäch ch'uch'ujalaj atz'iak,</t> <t>jun wakawoj atz'iak;</t> <t>che u q'uexwäch je'lal,</t> <t>jun etal ruc' ch'ich'</t> <t>ri quiäkarinak pa k'ak'.</t>", "25": "<t>Ri e a winak quekaj na pa ri ch'o'j,</t> <t>ri e awajch'ojab quecäm na pa ch'o'j.</t>", "26": "<t>Ri winak pa ri tinimit quebok' na,</t> <t>cäquicoj na atz'iak re bis,</t> <t>queya' na can qui tuquel.</t>"}