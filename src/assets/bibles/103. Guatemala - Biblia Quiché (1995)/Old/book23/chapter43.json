{"1": "<pb/><t>Are c'u ri camic,</t> <t>Israel,</t> <t>u tinimit ri Jacob,</t> <t>ri Ajawaxel ri xatwinakirisanic</t> <t>cubij chawe:</t> <t>“Maxe'j awib, at nu torom chic</t> <t>in xatinsiq'uij pa ri a bi',</t> <t>at, at wech.</t>", "2": "<t>We rajawaxic catk'ax pa ri ja',</t> <t>ri in quinc'oji' na awuc',</t> <t>we rajawaxic catk'ax pa tak ri nima'</t> <t>man catjik' ta na,</t> <t>we rajawaxic catoc'ow pa ri k'ak',</t> <t>man catc'at ta na,</t> <t>ri rak' ri k'ak'</t> <t>man quenicow ta na chawij.</t>", "3": "<t>In c'ut ri Awajaw, ri a Colonel,</t> <t>ri Tastalicalaj u Dios ri Israel.</t> <t>In at nu lok'om;</t> <t>Ri nu lok'obem awech are' ri Ejipt,</t> <t>ri Etiopiy</t> <t>xukuje' ri Seba e are nu lok'obem awech,</t>", "4": "<t>rumal rech chi lok' catinwil wi,</t> <t>nim awajil, in catinwaj.</t> <t>Rech catc'oji' wuc'</t> <t>xukuje' che u colic ri a c'aslemal</t> <t>quebenjach winak</t> <t>xukuje' nimak tak tinimit.</t>", "5": "<t>Maxe'j awib, ri in in c'o awuc'.</t> <t>Kas pa ri elebal k'ij</t> <t>c'ä pa ri kajebal k'ij</t> <t>quinban na chi quetzelej ulok</t> <t>ri e a winak che qui mulixic,</t>", "6": "<t>quinbij na che ri riquiak'ab elebal k'ij:</t> <t>‘Chebatzelej ulok,’</t> <t>che c'u ri u mox elebal k'ij:</t> <t>‘Mabano chi quecanaj awuc'.</t> <t>Chebac'ama' ulok ri e nu c'ojol</t> <t>xukuje' ri e nu mia'l</t> <t>pune' naj e c'o wi,</t> <t>kas c'ä chuq'uisbal ri uwächulew,</t>", "7": "<t>conojel ri cuc'am ri nu bi',</t> <t>ri xebenq'uiyisaj</t> <t>xukuje' ri xebentac'aba',</t> <t>ri xebenban che u ya'ic nu k'ij.’</t>", "8": "<pb/><t>Chibana' chi cäpe ri nu tinimit,</t> <t>ri e c'o u bak'wäch, moy c'ut,</t> <t>ri e c'o u xiquin, tz'oribinak c'ut.</t>", "9": "<t>Chquimulij quib</t> <t>conojel tak ri tinimit,</t> <t>chquirika' quib tak ri nimak tak tinimit.</t> <t>¿Jachin jun c'o chquixo'l</t> <t>u yo'm ta ulok u bixic wa'?</t> <t>¿O u yo'm ta qui bixic</t> <t>ri jastak ri e c'ulmatajinak canok?</t> <t>Chequitac'aba' jachin tak xeilowic,</t> <t>chquic'utu' we c'o rumal</t> <t>je cäquibij wa',</t> <t>rech cätatabexic</t> <t>chbix c'ut chi are ri kastzij.</t>", "10": "<pb/>Ri Ajawaxel cujiquiba' u bixic: <pb/><t>“Ix ri ix k'alajisanelab chwij,</t> <t>pataninelab tak wech, ri ix nu cha'om,</t> <t>rech quiwetamaj nu wäch,</t> <t>quicu'ba' c'u i c'u'x chwij</t> <t>quich'ob c'ut in jachinok,</t> <t>Man c'olinak ta can jun dios nabe</t> <t>chnuwäch in,</t> <t>mawi cäpe chi na jun chwij.</t>", "11": "<t>Xuwi ri in in Ajawaxel</t> <t>man c'o ta chi jun cäcuinic cäcolonic</t> <t>we ma ta xuwi ri in.</t>", "12": "<pb/><t>Ri Ajawaxel cujiquiba' u bixic:</t> <t>“In xinyo'w u bixic, xinwesaj u tzijol:</t> <t>in xixincolo</t> <t>man jun dios ta xbanowic</t> <t>ri ma ta etamatal u wäch,</t> <t>ix c'ut ri ix nu k'alajisanelab.</t>", "13": "<t>Ojer ulok in Dios wi.</t> <t>Man c'o ta jun cäcuinic cäresaj rib</t> <t>pa nu k'ab.</t> <t>Man c'o ta jun cäcuinic</t> <t>cuyojij ri quinbano.”</t>", "14": "<pb/>Ri Ajawaxel, ri Tastalicalaj u Dios ri Israel, ri xixtorowic cubij: <pb/><t>“Che i colic ix quebentak na bic</t> <t>winak pa Babilon</t> <t>quinban c'u na chi quejak</t> <t>conojel tak ri oquibal,</t> <t>are c'u ri qui quicotemal ri aj caldeyib</t> <t>cäq'uextaj na pa k'oxomal.</t>", "15": "<t>In ri Ajawaxel,</t> <t>ri xwinakirisan ri Israel,</t> <t>ri Tastalicalaj Dios</t> <t>ri xukuje' iwajawinel ix.”</t>", "16": "<pb/><t>Ri Ajawaxel xujak jun be</t> <t>chupam ri plo,</t> <t>jun alaj be pa tak ri ja'</t> <t>ri quebulk'atic;</t>", "17": "<t>xubano chi xel ulok</t> <t>jumulaj cowilaj tak ajch'ojab,</t> <t>e cuc'am ulok qui carwaj</t> <t>xukuje' qui quiej</t> <t>che u sachisaxic qui wäch.</t> <t>Xetzakic,</t> <t>man xecuin ta chic</t> <t>xquiwalijisaj ta chi quib,</t> <t>xsach qui wäch</t> <t>jacha' mecha ri cächupic.</t>", "18": "<t>Camic cubij ri Ajawaxel</t> <t>che ri u tinimit:</t> <t>“Mänataj chic ri re iwir,</t> <t>mebachomaj chic</t> <t>ri jastak ri e oc'owinak.</t>", "19": "<t>Ri in quenbana' na</t> <t>jun c'ac' banoj,</t> <t>cawil c'u na chi camic cäc'utunic.</t> <t>Quinjak jun be pa ri chaki'j uwo sak,</t> <t>xukuje' tak nima' pa ri ulew</t> <t>ri man cäwächin taj.</t>", "20": "<t>Cäquiya' na nu k'ij</t> <t>ri juyubal tak awaj,</t> <t>ri e ch'ich'alaj tak chicop</t> <t>xukuje' ri abestrus,</t> <t>rumal rech chi quenq'uiyisaj na ja'</t> <t>chupam ri chaki'j uwo sak,</t> <t>nima' tak chupam ri ulew</t> <t>ri man cäwächin taj,</t> <t>che u ya'ic ruq'uia'</t> <t>ri nu tinimit ri cha'om,</t>", "21": "<t>ri tinimit ri nu nuc'um</t> <t>rech cäresaj u tzijol ri nu k'ijilaxic.</t>", "22": "<t>Are c'u ri at,</t> <t>Israel, u tinimit ri Jacob,</t> <t>man xaya' ta nu k'ij</t> <t>xane' xatcos che nu k'ijilaxic.</t>", "23": "<t>Man xebaya' ta chij chwe</t> <t>che tabal tok'ob ri quechajirisaxic</t> <t>mawi xaya' nu k'ij</t> <t>cuc' tabal tak tok'ob.</t> <t>In man xatincos taj</t> <t>xebenta' ta tak sipanic chawe.</t>", "24": "<t>Man xajwataj ta u lok'ic</t> <t>c'oc'alaj aj awumal</t> <t>che u c'amic ulok chwe che sipanic,</t> <t>mawi rajawaxic xaya' ta quicotemal chwe</t> <t>cumal ri qui xepoyil awaj</t> <t>ri queya' che tabal tok'ob.</t> <t>Xa' c'u ne xinacoso qui mac</t> <t>ri e a mac aq'uistajisam nu c'u'x</t> <t>cumal tak ri e awetzelal.</t>", "25": "<pb/><t>Are c'u ri in</t> <t>rumal rech chi in a Dios,</t> <t>quebenchup ri awetzelal</t> <t>man quenataj ta chi na ri a mac chwe.</t>", "26": "<t>We c'o jas cana' chwij,</t> <t>ka chomaj rij.</t> <t>Chebac'ama' ulok ri to'bal tak awib,</t> <t>cäkil c'ut we man c'o jubik' a mac.</t>", "27": "<t>Ri e a mam xmacunic,</t> <t>ri e awajtijab xquiwalijisaj quib chwij,</t>", "28": "<t>ri e a k'atal tak tzij</t> <t>xquitz'iloj ri wachoch,</t> <t>rumal ri' xinya' be chi ri Israel,</t> <t>ri u tinimit ri Jacob,</t> <t>chi cäyojixic xukuje' cäyok'ic.”</t>"}