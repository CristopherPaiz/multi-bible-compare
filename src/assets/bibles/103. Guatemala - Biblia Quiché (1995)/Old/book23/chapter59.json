{"1": "<pb/><t>Ri u cuinem ri Ajawaxel</t> <t>man tzajinak taj</t> <t>rech ma ta cäcuin chic cäcolonic,</t> <t>mawi sibalaj ta t'oyirinak</t> <t>rech ma ta cäcuin chic cätatabenic.</t>", "2": "<t>Are c'u ri etzelal ri e i banom</t> <t>u walijisam jun k'atibal chixo'l</t> <t>ruc' ri Dios</t> <t>ri i mac u banom</t> <t>chi u ch'ukum ri u palaj chiwäch,</t> <t>man craj ta c'ut quixutatabej.</t>", "3": "<t>E tz'ajtajinak ri e i k'ab che quic',</t> <t>e are c'ut ri e u wi' tak i k'ab</t> <t>e tz'ajtajinak</t> <t>che il patan ri e i chi'</t> <t>quequibij banoj tak tzij,</t> <t>ri iwak' cubij rech ri etzelal.</t>", "4": "<t>Man c'o ta jun cubij ta ri kastzij,</t> <t>mawi cäbe chuwäch ri k'atal tzij</t> <t>ruc' ch'ajch'ojil.</t> <t>Are kas qui cuban qui c'u'x</t> <t>chrij ri banoj tzij</t> <t>xukuje' chquij tak tzij re subunic</t> <t>e yawab tak winak</t> <t>che etzelal quecalaj c'u tak il patan.</t>", "5": "<t>Quequijupulej qui sakmol tak sachoj,</t> <t>cäquiquem u quem am</t> <t>jachin ri cätijow we sakmol ri',</t> <t>cämic,</t> <t>we c'u cäwak'lex rumal jachinok</t> <t>quebel ulok cämisanelab tak cumätz.</t>", "6": "<t>Man queban ta atz'iak</t> <t>chque tak we qui quem äm ri'</t> <t>man c'o ta jun cacuinic</t> <t>caratz'iakij ta rib</t> <t>ruc' ri caquiquemo.</t> <t>Ronojel ri cäquibano re banoj c'ax:</t> <t>ri qui k'ab quechacun</t> <t>che quibanic tokinic.</t>", "7": "<t>Ri cakan cäquicoj</t> <t>che u banic ri man utz taj,</t> <t>ruc' xiq'uinic quebe che u cämisaxic</t> <t>ri man c'o ta u mac.</t> <t>Ri qui chomanic cäquicoj</t> <t>che qui chomaxic nimak tak etzelal,</t> <t>jawije' ri queboc'ow wi cäquiban</t> <t>can c'ax che ronojel.</t>", "8": "<t>Man queta'm ta ri be re ri jamaril,</t> <t>man c'o ta jicomal</t> <t>chupam ronojel ri cäquibano.</t> <t>Ri be tak ri quequitakej e jech'</t> <t>ri quebin chquipam</t> <t>man cäquirik ta jamaril.</t>", "9": "<pb/><t>Rumal ri' ri colotajic xnajtin chke,</t> <t>xukuje' ri torotajic</t> <t>man cänakajin ta chke;</t> <t>keye'm ri chäj xa' c'u k'ekumalil c'olic;</t> <t>keye'm ri u sakaric,</t> <t>cätajin c'u cujbin pa k'ekumalil.</t>", "10": "<t>Xak cujmakmat</t> <t>chuwäch jun tapia jacha' moyab,</t> <t>je ta ne ri man e c'o ta ri ka bak'wäch</t> <t>pa tiq'uil k'ij cäkapuq'uila' kib</t> <t>je ta ne ri chak'ab uj c'olic;</t> <t>utz ka wäch uj c'u jacha' cäminakib.</t>", "11": "<t>Konojel cujjininic</t> <t>jacha' ri cäquiban ri os,</t> <t>cujch'ikowic jacha' ri palomax keye'm</t> <t>jampa' cujcolotajic,</t> <t>man cul ta c'ut ri colol kech keye'm</t> <t>chi cujtortajic,</t> <t>naj c'u c'o wi ri cujtorowic.</t>", "12": "<t>Ri uj sibalaj ka yacom oyowal la,</t> <t>e are' c'ut ri e ka mac cujtzujunic</t> <t>e c'o ri e ka mac pa ka jolom,</t> <t>cakacoj kib chuxe' ri ketzelal.</t>", "13": "<t>Uj uxinak man ch'abexic ta cäkaj</t> <t>xukuje' man uj ta jic</t> <t>chuwäch ri Ajawaxel,</t> <t>man xkaj taj xkaterenej ri ka Dios,</t> <t>e ka tzijom tokinic</t> <t>xukuje' ri e jachanic</t> <t>ri quieb qui wäch,</t> <t>e ka banom ka chomanic</t> <t>che qui subic niq'uiaj chic.</t>", "14": "<t>Ri suq'uil etzelam u wäch,</t> <t>ri jicomal naj cuya' wi rib,</t> <t>ri man capayil ta cuchak'ij rib</t> <t>pa ri c'ayibal,</t> <t>ri tz'akatisanic</t> <t>man cacuin ta cuc'ut rib.</t>", "15": "<t>Ri man capayil taj</t> <t>man quil ta u wäch,</t> <t>ri winak ri cutas rib chrij ri etzelal</t> <t>queläk'ax ri c'o ruc'.</t> <t>Yactajinak royowal ri Ajawaxel</t> <t>rumal rech chi</t> <t>man c'o ta suq'uil cäbanic.</t>", "16": "<t>Xumay ri Ajawaxel</t> <t>aretak xrilo chi man c'o ta jachin</t> <t>cacunan wa;</t> <t>xucoj c'ut ri kas u cuinem,</t> <t>kas are' c'ut ri u colomal</t> <t>xyo'w u cuinem.</t>", "17": "<t>Xuch'uk rib je ta ne xucoj ta</t> <t>jun to'bal uwo c'uxaj,</t> <t>xucoj ri colobal ib jacha' ta ne</t> <t>jun to'bal jolomaj,</t> <t>xratz'iakij ri tojow q'uexelal</t> <t>jacha' jun u pam atz'iak,</t> <t>xupis c'u rib chupam ri oyowal</t> <t>jacha' jun ch'ukubal.</t>", "18": "<t>Ri Ajawaxel cuya' na</t> <t>chque ri chquijujunal ri takal chque;</t> <t>cuc'äjisaj na qui wäch ri e u c'ulel.</t> <t>Jachin tak ri cäquetzelaj u wäch</t> <t>cuya' na chque ri takal chque</t> <t>xukuje' ne chque tak ri e jekel</t> <t>chquipam tak ri ulew</t> <t>ri e c'o chupam ri plo.</t>", "19": "<t>Conojel ri winak cho ri uwächulew</t> <t>pa elebal k'ij</t> <t>c'ä che u kajebal k'ij,</t> <t>nim caquil wi na ri Ajawaxel</t> <t>aretak cäquilo chi nim u banic,</t> <t>cäpe c'u na ri are'</t> <t>jacha' jun nimalaj nima'</t> <t>ri walijinak u wäch ri slabesam</t> <t>rumal jun nimalaj quiakik'.</t>", "20": "<t>Cäpe c'u na</t> <t>jacha' che u toronel ri Sion</t> <t>xukuje' chque ri e u k'ab</t> <t>tak rachalaxic ri Jacob</t> <t>ri cäquiya' can u banic ri mac.</t> <t>Ri Ajawaxel cujiquiba' u bixic.</t>", "21": "<pb/>Ri Ajawaxel cubij: <pb/><t>“In quinban jun c'ulwächinic iwuc',</t> <t>kas quinban c'u na</t> <t>ri quinbij chi ri nu cuinem</t> <t>xukuje' ri no'jibal ri nu yo'm chiwe,</t> <t>mawi jubik' cäquitas ta quib chiwe</t> <t>mawi chque ri e iwalc'ual</t> <t>chbe k'ij sak.”</t>"}