{"1": "<pb/><t>Charaka' a chi'</t> <t>ruc' quicotemal,</t> <t>ixok ri man catalan taj,</t> <t>ri man e c'o ta awal;</t> <t>chebabixoj bix re quicotemal,</t> <t>at ri mawi jumul c'olinak awal,</t> <t>cubij c'u ri Ajawaxel:</t> <t>“Ri ixok ri xutum canok</t> <t>e q'ui ral quec'oji' na</t> <t>chuwäch ri ixok ri c'o rachajil.”</t>", "2": "<t>Chanimarisaj</t> <t>ri a lic'om cäbal re binem,</t> <t>maxe'j awib che u liq'uic ri panibal</t> <t>ri at c'o wi chayuku' rakan</t> <t>tak ri tanibal,</t> <t>co chebabajij tak ri ch'ic,</t>", "3": "<t>calic' c'u na awib</t> <t>pa awiquik'ab xukuje' pa a mox k'ab</t> <t>ri e awija'lil quequich'äc na</t> <t>q'ui nimak tak tinimit,</t> <t>quequinojisaj na c'u na</t> <t>ri tinimit tak ri e tolon camic.</t>", "4": "<t>Maxe'j awib,</t> <t>man quel ta na a q'uixbal</t> <t>man catyok' ta na,</t> <t>mawi c'o jas catq'uix wi na.</t> <t>Cäsach na ri a q'uixbal pa jolom</t> <t>ri elinak aretak c'ä at ac'al na,</t> <t>man cänataj ta chi na chawe</t> <t>ri a q'uixbal ri xelic</t> <t>aretak c'ä at malca'n,</t>", "5": "<t>are' c'u ri xatwinakirisanic</t> <t>catuc'am na che rixokil.</t> <t>Ri u bi' are Ajawaxel</t> <t>ri c'o ronojel u cuinem</t> <t>ri torol awech</t> <t>are ri Tastalicalaj u Dios ri Israel</t> <t>ri Dios ri' re ronojel ri uwächulew.</t>", "6": "<pb/><t>At je jas jun ali c'ulanic</t> <t>ri xutum canok</t> <t>xukuje' cäbisonic,</t> <t>are c'u ri a Dios at u siq'uim</t> <t>chi jumul cubij c'u chawe:</t>", "7": "<t>“Xa quieb oxib k'ij</t> <t>xatinxutuj na canok,</t> <t>ruc' c'u nimalaj utzil catinc'am chi na.</t>", "8": "<t>Ruc' jubik' oyowal,</t> <t>xinc'uxtaj jubik' wib chawäch,</t> <t>ruc' c'u junalic lok'ok'ebal c'u'x</t> <t>xintok'obisaj chi na a wäch.</t> <t>Are cäbin ri Ajawaxel ri torol awech.</t>", "9": "<pb/><t>Je jacha' ri chi'nic</t> <t>ri kas cäban na ri xinbij che ri Noe,</t> <t>aretak xuban can ri k'ekal jäb,</t> <t>chi man quinnojisaj ta</t> <t>chi ri uwächulew ruc' ja',</t> <t>je c'u ri' quinban na ri chi'nic</t> <t>ri kas cäban na chawe,</t> <t>chi man cäpe ta chi na woyowal chawe</t> <t>mawi quincoj chic a xib.</t>", "10": "<t>Pune' ri c'ache'laj</t> <t>cäquiq'uex ri qui c'olbal</t> <t>xukuje' quewulij ulok ri juyub,</t> <t>ri nu lok'ok'ebal c'u'x chawe</t> <t>man cäq'uextaj taj,</t> <t>mawi cätzak ri nu c'ulwächinic.”</t> <pb/>Are' cäbin ri Ajawaxel, ri quel u c'u'x chawe.", "11": "<pb/><t>“¡Meba'laj tinimit,</t> <t>ri a rikom c'ax rumal ri cakulja,</t> <t>man c'o ta jun cäcu'bisan ta a c'u'x!</t> <t>In quebencoj na ri e awabaj</t> <t>puwi' ri räx abaj ri asabach,</t> <t>ri e a tac'alibal</t> <t>puwi' ri je'licalaj mex abaj ri sapir,</t>", "12": "<t>quiäk abaj rubi quincoj</t> <t>che qui banic ri e tac'atak tak a ja,</t> <t>räx abaj beril quincoj</t> <t>che qui banic ri e awoquibal,</t> <t>abaj ri pakal cajil quinbanbej</t> <t>quech ri a tapia.</t>", "13": "<t>In quebentijoj na ri awal,</t> <t>conojel cäquirik na nimalaj utzil.</t>", "14": "<t>Ri suq'uil catucowirisaj na,</t> <t>man c'o ta chi c'ax cäriko</t> <t>mawi caxe'j chi awib,</t> <t>ri xibriquil man catresaj ta chi ch'u'j.</t>", "15": "<t>We c'o jachin jun cuyac rib chawij,</t> <t>man in ta in takowinak,</t> <t>cach'äc c'u na ri cuyac rib chawij.”</t>", "16": "<pb/><t>“Chawilampe',</t> <t>in xinwinakarisan ri ch'ayal ch'ich'</t> <t>rech cunicowisaj ri k'ak',</t> <t>queban c'u ch'ojibal</t> <t>ri jalan tak qui patan</t> <t>xukuje' in xinwinakarisaj ri winak</t> <t>ri cäsachisan wächaj</t> <t>rech cuyojij ronojel;</t>", "17": "<t>man c'o ta c'u jun banowinak ta</t> <t>ri ch'ojibal</t> <t>ri cacuin ta che u sachisaxic a wäch.</t> <t>Catz'apij na u pa qui chi'</t> <t>ri quebanow tzij chawij.</t> <t>Are wa' ri quinya' na chque</t> <t>ri quinquipatanij:</t> <t>quinya' na ri ch'äcanic chque.”</t> <pb/>Ri Ajawaxel are cäjiquiban u bixic."}