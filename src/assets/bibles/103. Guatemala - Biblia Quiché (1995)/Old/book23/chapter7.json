{"1": "<pb/>Ri Rezin ajawinel re Siriy, xukuje' ri Pek ajawinel re Israel, u c'ojol ri Remaliy, xech'ojin ruc' ri Jerusalen, are ta xcaj xquich'äco, man c'u xecuin taj. Xc'ulmataj wa' aretak pa tak ri k'ij aretak ri Acaz, u c'ojol ri Jotam, ri' u mam c'ut ri Uziy, are' ajawinel pa Juda.", "2": "<pb/>Pa we k'ij ri' xeyok we tzijol ri' che ri Acaz xukuje' chque ri e ralaxic: “Ri e aj Siriy qui junamam qui wäch cuc' ri aj Eprain.” Ri ajawinel xukuje' ri winak xquichaplej birbitem jacha' ri cäquiban ri che' pa ri c'ache'laj aretak cäjich'ich' ri quiakik'.", "3": "<pb/><f>[2]</f>Xubij c'u ri Ajawaxel che ri Isaiy: “Chac'ama' ri a c'ojol Sear-jasub, jät, jarika' ri ajawinel Acaz chuchi' ri u be ja' ri coc chupam ri nimalaj colobal ja' ri cäch'aj wi atz'iak,", "4": "<pb/><t>chabij c'u che: <pb/>‘Chatoc il, maxe'j c'u awib;</t> <t>mawi muban quieb a c'u'x chque</t> <t>we quieb u tza'm tak si' ri'</t> <t>ri quebukuwic,</t> <t>ri Rezin e rachil ri aj Siriy</t> <t>xukuje' ri u c'ojol ri Remaliy,</t> <t>ri cätajin quenicow ruc' coyowal.</t>", "5": "<t>Ri aj Siriy cachil ri aj Eprain</t> <t>xukuje' ri u c'ojol ri Remaliy,</t> <t>qui chomam u banic c'ax chawe,</t> <t>quibim c'ut:</t>", "6": "<t>Chujoc che u ch'äquic ri Juda,</t> <t>kacojo' xe'n ib che kabana' kech che,</t> <t>kacojo' ri u c'ojol ri Tabeel</t> <t>che rajawinel.</t>", "7": "<t>Cubij c'ut ri Ajawaxel:</t> <t>Mawi jubik' cäc'ulmataj wa'.</t>", "8": "<t>Ri Damasc are nim tinimit aj Siriy,</t> <t>xukuje' ri Rezin are rajawinel ri Damasc</t> <t>ri Samar are nim tinimit aj Eprain,</t> <t>are c'u ri u c'ojol ri Remaliy</t> <t>are rajawinel ri Samar</t> <t>pa oxc'al job junab (65) ri Eprain</t> <t>cutanaba' ruxic nim tinimit;</t> <t>we ri ix</t> <t>man c'o ta jun i cojonic ri co c'olic,</t> <t>xukuje' man co ta quixtaq'ui' canok.’ ”</t>", "9": "", "10": "<pb/>Ri Ajawaxel xukuje' xubij che ri Acaz:", "11": "<pb/>“Chata' che ri Ajawaxel ri a Dios chi chubana' jun mayibal ri cajwataj chawe che jun etal, we sibalaj c'ä iquim o sibalaj c'ä chicaj.”", "12": "<pb/>Ri Acaz xubij: “Jayi', ri in man quinc'ambejej ta ri Ajawaxel, man quinta' ta jun etal che.”", "13": "<pb/>Xubij c'u ri Isaiy: <pb/><t>“Chitatabej, ix ri ix aj ajawinelab</t> <t>ri ix aj uwo rachoch ri David.</t> <t>¿La man nim ta quiwil wi</t> <t>chi quiya' latz' chque ri winak</t> <t>chi xukuje' quiwaj quiya' latz'</t> <t>che ri nu Dios?</t>", "14": "<t><f>[3]</f> <f>[4]</f>Kas c'u are' ri Ajawaxel cäyo'w na</t> <t>jun etal chiwäch:</t> <t>Ri k'apoj yawab winak chic</t> <t>cäc'oji' c'u na jun ral,</t> <t>ri cucoj na Emanuel che u bi'.</t>", "15": "<t>Pa ri nabe tak u junab</t> <t>re ri u c'aslemal ri ac'al,</t> <t>cutij na leche u tzacom rib</t> <t>xukuje' juyubal räx cab.</t>", "16": "<t>Aretak c'u ri ac'al</t> <t>c'ä maja' c'o ri u no'j,</t> <t>ri culew ri quieb ajawinel</t> <t>ri cäquiya' xe'n ib chawe</t> <t>quetz'ini na canok.</t>", "17": "<pb/><t>Ri Ajawaxel cuc'am na ulok pawi',</t> <t>puwi' ri a tinimit</t> <t>xukuje' puwi' ri rachoch ri ajawinel,</t> <t>k'ijol ri mawi jumul</t> <t>e c'ulmatajinak canok aretak</t> <t>ri Eprain xutas rib chrij ri Juda.”</t> <t>(Che ri ajawinel ri Asiriy</t> <t>cäbix wi wa'.)</t>", "18": "<t>Pa ri k'ijol ri'</t> <t>ri Ajawaxel cuban na chi quepetic</t> <t>e jacha' ri amalo</t> <t>ri e jekel</t> <t>chuchi' ri najalaj nima' aj Ejipt,</t> <t>xukuje' cuban na chi quepetic</t> <t>jacha' usmacab ri e jekel pa Asiriy.</t>", "19": "<t>Conojel c'ut quekaj na</t> <t>puwi' tak ri k'ayes</t> <t>xukuje' pa tak ri jul xo'l tak ri abaj,</t> <t>pa conojel tak ri ulew</t> <t>ri e q'uiyinak wi q'uix</t> <t>xukuje' pa tak ri c'olbal</t> <t>jawije' cäquitij wi qui joron ri wacax.</t>", "20": "<t>Pa ri k'ij ri' ri Ajawaxel cucoj na</t> <t>ri rajawinel ri Asiriy</t> <t>jacha' jun nawanxo</t> <t>kajom ulok c'ä jela'</t> <t>che ri nima' Euprats,</t> <t>cuban na tol che ri qui jolom</t> <t>xukuje' cujos na ri quismachi'</t> <t>conojel ri aj Israel</t> <t>xukuje' ri rismal ronojel ri qui cuerp.</t>", "21": "<pb/>Pa ri k'ijol ri', ri winak cuq'uiyisaj jun wacax xukuje' quieb chij,", "22": "<pb/>sibalaj q'ui ri u leche cac'oji' na ruc' chi cäcuinic cutij leche u tzacom rib. Conojel c'ut ri queto'taj canok aretak cäsachisax u wäch ri ulew, ri man quecäm ta aretak cäwulix ri tinimit, cäquitij na leche u tzacom rib xukuje' juyubal räx cab.", "23": "<pb/>Pa ri k'ijol ri', ri ulew ri cätic wi jun mil uva ri rajil jun mil sak puak, cux na u q'uiyibal q'uix xukuje' juyubal tak k'ayes.", "24": "<pb/>Xuwi cuya' coc jun chila' ruc' q'uiakbal ch'ab che qui cämisaxic chicop cuc' ch'ab, ronojel c'u ri ulew cux na u q'uiyibal q'uix xukuje' juyubal tak k'ayes.", "25": "<pb/>Ri u wi' tak juyub ri quetajix nabe ruc' asaron, cänoj na chque q'uix xukuje' juyubal tak k'ayes, man c'o ta chi jun craj copan ta chila'. Xuwi cajwataj na che yuk'bal wacax xukuje' chij."}