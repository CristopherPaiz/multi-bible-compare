{"1": "<pb/><t>¡Tok'ob u wäch ri ulew</t> <t>ri cäxojlin wi</t> <t>cok'ebal alaj tak chicop,</t> <t>ri ulew ri c'o c'ä jela'</t> <t>chque tak ri nima' aj Etiopiy,</t>", "2": "<t><f>[9]</f>ri quebutak bic ri u tako'nib</t> <t>puwi' ri Nil,</t> <t>quebin puwi' ri ja'</t> <t>pa tak jucub re xic'ay!</t> <t>Jix, aninakalaj tak tako'nib,</t> <t>pa jun tinimit ri e c'o wi winak</t> <t>ri sibalaj nimak cäkan</t> <t>xukuje' cäjuluw ri qui tz'umal,</t> <t>pa jun nim tinimit ri sibalaj cäxex ib</t> <t>chuwäch pa conojel c'olbal,</t> <t>cowilaj tinimit ri banal nimal</t> <t>ri c'o pa jun ulew ri atinisam</t> <t>cumal tak nima'.</t>", "3": "<t>Iwonojel ix</t> <t>ri ix jekel cho ri uwächulew,</t> <t>quiwil na aretak cäyac ri etal</t> <t>puwi' ri juyub,</t> <t>xukuje' quita' na</t> <t>aretak cok' ri trompet.</t>", "4": "<pb/>Ri Ajawaxel xubij chwe: <pb/><t>“Xak jun in c'o wi</t> <t>pa ri nu c'olbal quinca'y apanok,</t> <t>jacha' ri k'ij ri cätununic</t> <t>aretak coc'ow ri jäb,</t> <t>jacha' jun sutz' ri cuya' räx k'ab</t> <t>aretak sibalaj k'ak' cätajin ri k'atoj.</t>", "5": "<t>Aretak cätzak</t> <t>ri qui cotz'ijanic ri uva,</t> <t>cux c'u chak' tak uva ri cotz'i'j,</t> <t>c'ä maja' c'u copan ri k'ij</t> <t>ri cäyac ri qui wäch ri uva,</t> <t>queramix na ri u k'ab ruc' ramibal</t> <t>quemuchic naj quebeq'uiak wi.</t>", "6": "<t>Ronojel cäya' na can</t> <t>pa tak ri c'ache'laj</t> <t>chquiwäch tak ri c'uch</t> <t>xukuje' chquiwäch ri juyubal tak awaj.</t> <t>Ri c'uch chila'</t> <t>cäcoc'owisaj wi ri k'alaj,</t> <t>xukuje' conojel ri juyubal tak awaj</t> <t>quec'oji' chila' pa ri sak'ij.”</t>", "7": "<pb/><t>Pa ri k'ijol ri' quec'am na ulok</t> <t>sipanic che ri Ajawaxel</t> <t>ri c'o ronojel u cuinem</t> <t>cumal ri winak ri sibalaj nimak cäkan</t> <t>ri cäjuluw ri qui tz'umal,</t> <t>nim tinimit ri sibalaj cäxex ib</t> <t>chuwäch pa ronojel c'olbal,</t> <t>cowilaj tinimit ri cuban rib</t> <t>chi nim u banic ri je'lic</t> <t>pa jun ulew ri atinisam cumal tak nima'.</t> <t>Cäquic'am na ulok puwi' ri juyub Sion</t> <t>jawije' ri cäk'ijilax wi ri Ajawaxel</t> <t>ri c'o ronojel u cuinem.</t>"}