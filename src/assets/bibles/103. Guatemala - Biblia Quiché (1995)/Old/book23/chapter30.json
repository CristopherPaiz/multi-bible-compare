{"1": "<pb/>Ri Ajawaxel cujiquiba' u bixic: <pb/><t>“¡Tok'ob qui wäch ri alc'ualxelab</t> <t>ri man e tal ta tzij,</t> <t>ri cäquiban qui chomanic</t> <t>ri man cäquibij ta na chwe</t> <t>ri quequisuc'umaj jastak</t> <t>ri man je ta cubij ri Wuxlabal,</t> <t>jeri' cäquimulij mac</t> <t>puwi' niq'uiaj mac chic!”</t>", "2": "<t>“Ruc' aninakil quebe pa Ejipt</t> <t>man cäquita' ta na qui no'j chwe</t> <t>cäquitzucuj u to'ic quib</t> <t>ruc' ri ajawinel,</t> <t>cäquito' quib</t> <t>chuxe' ri u mu'jal ri Ejipt.</t>", "3": "<t>Are c'u ri to'bal ib</t> <t>ri cuya' ri' ri paraon cät'orinic,</t> <t>ri qui panibal</t> <t>chuxe' ri u mu'jal ri Ejipt</t> <t>are' ri qui mach'irisaxic.</t>", "4": "<t>Pune' ta ne ri ix</t> <t>i takom bic i q'uexwäch</t> <t>c'ä pa ri tinimit Zoan xukuje' pa Hanes,</t>", "5": "<t>conojel quesubutaj na</t> <t>rumal we nim tinimit ri'</t> <t>ri man c'o ta u patan,</t> <t>ri man c'o ta jun to'banic cuya' chiwe</t> <t>mawi c'o quich'äc chrij,</t> <t>xane' xuwi q'uistajibal c'uxaj</t> <t>xukuje' u q'ueyowal.”</t>", "6": "<pb/>Cäya' u bixic ri cäquic'ulmaj na ri awaj ri e c'o pa Negueb: <pb/><t>Pa tak ulew ri nojinak chque tak awaj,</t> <t>ri e c'o wi coj ri quebawunic,</t> <t>ri e c'o wi sachoj</t> <t>xukuje' dragon ri quejusus chicaj,</t> <t>quequic'am bic ri jastak</t> <t>quech ri pakal cajil</t> <t>xukuje' ri qui k'inomal chquij tak bur</t> <t>xukuje' camey quebe pa Ejipt,</t> <t>tinimit ri man c'o ta u patan,</t>", "7": "<t>man c'o ta u chuk'ab,</t> <t>man cäcuin ta cätobanic.</t> <t>Rumal ri' je u bi' wa' nu cojom:</t> <t>“Jun jilijic awaj ri cawunic</t> <t>man c'o ta c'u jas cubano.”</t>", "8": "<t>Tasajampe' camic chatz'ibaj</t> <t>cho jun tz'alam,</t> <t>chaya' can pa jun tz'ibabal bi'aj</t> <t>chcanaj chila'</t> <t>chque tak ri k'ij ri quepe na,</t> <t>che jun k'alajisanic re chbe k'ij sak.</t>", "9": "<t>We winak ri' are' jun tinimit</t> <t>ri man tal ta tzij</t> <t>man jic taj</t> <t>ri man craj ta cutatabej</t> <t>ri u tijonic ri Ajawaxel.</t>", "10": "<t>Cäquibij chque ri queca'y</t> <t>pa che' pa abaj:</t> <t>“Mebiwil c'utwächinic”,</t> <t>are c'u ri chque ri e k'axal tzij,</t> <t>cäquibij:</t> <t>“Mebitzijoj k'alajisanic chke</t> <t>ri kas tzij;</t> <t>quec'ulmatajic chebibij</t> <t>ch'uch'ujalaj tak tzij chke;</t> <t>miwesaj ri ka rayinic.</t>", "11": "<t>Chitasa' iwib che ri be,</t> <t>mitakej ri suc'alaj be,</t> <t>mujiya' chuwäch</t> <t>ri Tastalicalaj u Dios ri Israel.”</t>", "12": "<t>Rumal ri'</t> <t>ri Tastalicalaj u Dios ri Israel cubij:</t> <t>“Ri ix xa quixutuj we pixbenic ri',</t> <t>are quicu'ba' i c'u'x</t> <t>chrij ri tokinic</t> <t>xukuje' ri etzelal,</t> <t>are c'u quitobej iwib;</t>", "13": "<t>rumal ri' ix ri c'o i mac.</t> <t>Ix junam ruc' jun nimalaj tapia</t> <t>ri pak'pobinak</t> <t>aretak man c'o ta cänabexic cäwulijic;</t>", "14": "<t>cäsach na i wäch</t> <t>jacha' jun k'ebal re ulew,</t> <t>ri cämuchmub ronojel</t> <t>man cäcanaj ta can jun ch'akap</t> <t>chquixo'l ri ch'akatak ri utz taj</t> <t>cäya' ta rachak k'ak' chupam</t> <t>o cäpac'abex ta ja' pa ri c'ua'.”</t>", "15": "<pb/>Ri Ajawaxel, ri Tastalicalaj u Dios ri Israel, cubij: <pb/><t>“Chixtzelejok, mixel c'u ch'u'j,</t> <t>man c'o ta c'u qui c'ulmaj na.</t> <t>Pa ri jororemal,</t> <t>pa ri jiquiban c'uxaj</t> <t>c'o wi ri i chuk'ab.”</t> <t>Man c'u xiwaj taj,</t>", "16": "<t>xane' xibij:</t> <t>“Jayi',</t> <t>are utz na cujanimaj chquij quiej.”</t> <t>Utz ri', are je kanimajic wa'. <pb/>Xukuje' xibij:</t> <t>“Cujbe na pa tak carwaj</t> <t>ri sibalaj aninak quebinic.”</t> <t>Utz ri',</t> <t>xukuje' aninak quebin na ri quixokatanic.</t>", "17": "<t>Jun mil quebanimaj na,</t> <t>xa jun achi cacojow i xib,</t> <t>iwonojel quixanimaj na,</t> <t>quixxibix na xa cumal job achijab,</t> <t>xa ix quieb oxib chic quixcanaj na</t> <t>jacha' ri u canajic can jun che'</t> <t>ri cätaq'ui can u tuquel</t> <t>puwi' jun juyub</t> <t>o jun etal ri walijisam</t> <t>puwi' jun juyub.</t>", "18": "<pb/>Are c'u ri Ajawaxel quixreyej, che u tok'obisaxic i wäch; ri are' sibalaj curayij cuc'ut ri u lok'ok'ebal c'u'x chiwe, are' c'u ri Ajawaxel are jun Dios aj suq'uil. ¡Utz quech conojel ri quebeyen che!", "19": "<pb/>Tinimit aj Sion ri at jekel pa Jerusalen: Matakej chi ok'ej. Ri Ajawaxel quel na u c'u'x chawe aretak cuto carak achi' che u ta'ic ri u to'banic, xuwi c'u catuto' cuya' na ri catz'onoj che.", "20": "<pb/>Pune' ri Ajawaxel cuya' ri a wa re ri c'axc'ol xukuje' ri a ja' re rikoj c'ax, ri are', ri are' ri awajtij, man cuc'u' ta chi na rib, kas cawil na cuc' ri a bak'wäch.", "21": "<pb/>We c'u cajal ri a be pa ri awiquiak'ab o pa ri a mox k'ab, cata' na jun ch'abal chawij ri cubij na chawe: “Jewa' c'o wi ri be, are chitakej wa'.”", "22": "<pb/>Cawetzelaj na qui wäch e jacha' jastak ri e tz'il ri e wächbal tak ri e re sak puak ri e a banom chawe, xukuje' tak ri e u wächbal ri diosib ri e a cojom k'an puak che qui ch'ukic quij ri e a banom chawe. Quebaq'uiak na apanok jacha' jun jasach ri tz'il, ri man c'o ta chi u patan, ri xa junam chic ruc' ri mes.", "23": "<pb/>Ri Ajawaxel cuya' na ri jäb rech cäq'uiy ri ija' ri catic pa ri ulew, ri ulew cuya' na chomak tak trico ri utz che ija'. Pa ri k'ij ri' ri e a wacax quec'oji' na nimalaj qui yuk'bal.", "24": "<pb/>Xukuje' ne tak ri wacax xukuje' ri bur ri quechacun ri awulew, utzalaj tak k'ayes cäquitij na.", "25": "<pb/>Aretak copan ri k'ij re ri nimalaj cämisanic quetzak c'u ri pimak tak tapia, quebel na ulok nimak tak nima' paquiwi' ri tac'atak tak juyub xukuje' que tza'm tak ri juyub ri naj e elinak chicaj.", "26": "<pb/>Ri Ajawaxel cucunaj na xukuje' cubotz' na ri u socotajic ri u tinimit. Ri ic' xak junam cätunun chic ruc' ri k'ij, ri u tun ri k'ij cux na wukub mul ri u chuk'ab, jacha' ri qui tun wukub k'ij ri junam quetununic.", "27": "<pb/><t>Chiwilampe',</t> <t>ri Ajawaxel chwinakil petinak chi naj</t> <t>ri u c'anal cätajin canicowic</t> <t>ruc' tzatzalaj sibal,</t> <t>ri u chi' nojinak che oyowal,</t> <t>ri rak' junam ruc' ri k'ak'</t> <t>ri cuporoj ronojel,</t>", "28": "<t>ri ruxlabic junam ruc' jun nima'</t> <t>ri tixtobinak</t> <t>ri copan c'ä chukul ri winak</t> <t>ri are' cäpe che u cojic jun eka'bal</t> <t>chquij ri nimak tak tinimit</t> <t>che qui c'amic bic pa ri sachbal wächaj,</t> <t>cucoj na jun jiquibal rij</t> <t>qui wi' ri tinimit pa qui chi'</t> <t>che qui jech'obisaxic.</t>", "29": "<t>Are c'u ri ix</t> <t>e c'o tak na bix chiwe,</t> <t>ri cäban pa jun tastalicalaj nimak'ij</t> <t>chak'ab;</t> <t>ri iwanima' cäquicotic</t> <t>jacha' aretak cäbin jun</t> <t>ruc' ri rok'ibal su'</t> <t>benam re pa ri u juyub ri Ajawaxel,</t> <t>pa ri c'olbal ri cuto' wi rib ri Israel.</t>", "30": "<t>Ri Ajawaxel cuban na</t> <t>chi cätataj ri cowilaj u ch'abal,</t> <t>cuc'ut na ri u cuinem</t> <t>ri cucoj ruc' jun xibibalalaj oyowal,</t> <t>e rachil tak ri e rak' k'ak'</t> <t>ri quebik'onic,</t> <t>rachil cakulja' jäb xukuje' sakbach.</t>", "31": "<t>Aretak ri Asiriy cuta</t> <t>ri u ch'abal ri Ajawaxel</t> <t>xukuje' cuc'am ri c'äjisabal u wäch,</t> <t>sibalaj cuxe'j na rib,</t>", "32": "<t>aretak cutzokopij</t> <t>ri jujun rapubal ri Ajawaxel che,</t> <t>cäk'ojomax na tum xukuje' arp.</t> <t>Ri Ajawaxel cuban na</t> <t>jun xibibalalaj ch'o'j ruc'.</t>", "33": "<t>Sibalaj ojer suc'umam ulok</t> <t>che ri Asiriy</t> <t>xukuje' che ri rajawinel</t> <t>jun c'olbal re c'axc'ol</t> <t>ri nim u wäch xukuje' naj u pam,</t> <t>jun k'ak' nicowisam</t> <t>ri yo'm sibalaj si' chupam.</t> <t>Are ri ruxlab ri Ajawaxel</t> <t>cänicowisan na</t> <t>jacha' jun nima' re asubre.</t>"}