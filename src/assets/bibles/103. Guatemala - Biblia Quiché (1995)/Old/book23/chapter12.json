{"1": "<pb/>Pa ri k'ijol ri' cabij na: <pb/><t>“Quinmaltioxin che la Ajawaxel,</t> <t>pune' c'u xpe oyowal la chwij nabe,</t> <t>ri oyowal la oc'owinak chic,</t> <t>tzelem chi la ri jamaril la chwe.</t>", "2": "<t>Ri Dios are' quincolowic cu'l nu c'u'x,</t> <t>man quinxe'j ta wib.</t> <t>Ri Ajawaxel are' to'bal wib</t> <t>xukuje' are nu chuk'ab,</t> <t>are nu Colonel.”</t>", "3": "<t>Xukuje' ri ix</t> <t>cuya' quixbec qui wuq'uiaj iwe</t> <t>ruc' quicotemal che ri u q'uiyibal</t> <t>ri colobal ib,</t>", "4": "<t>quibij c'u na:</t> <t>“Chiya' maltioxinic</t> <t>xukuje' chiya' u k'ij ri Ajawaxel,</t> <t>chitzijoj chque ri nimak tak tinimit</t> <t>ri jastak ri e u banom,</t> <t>chinataj chque chi are'</t> <t>c'o puwi' ronojel.</t>", "5": "<t>Chibixoj ri Ajawaxel,</t> <t>rumal chi e u banom mayibal</t> <t>tak jastak ri rajawaxic quetamax</t> <t>pa ronojel ri uwächulew.</t>", "6": "<t>Chebiya' rakoj tak chi'aj</t> <t>re quicotemal ri ix jekel pa Sion,</t> <t>rumal rech chi</t> <t>ri Tastalicalaj u Dios ri Israel</t> <t>c'o pa i niq'uiajil</t> <t>ruc' ronojel ri u nimalil.”</t>"}