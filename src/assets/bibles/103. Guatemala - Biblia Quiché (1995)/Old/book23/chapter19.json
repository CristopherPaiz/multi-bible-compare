{"1": "<pb/>Cäya' u bixic ri cuc'ulmaj na ri Ejipt: <pb/><t>Chiwilampe' ri Ajawaxel:</t> <t>copan pa Ejipt u c'atal</t> <t>rumal jun sutz' ri aninak cäbinic.</t> <t>Chuwäch ri are'</t> <t>quebirbob ri e u diosib ri Ejipt chuwäch,</t> <t>conojel ri aj Ejipt cäquixe'j quib.</t>", "2": "<t>“Quinban chque ri aj Ejipt</t> <t>chi cäquiban quieb,</t> <t>quech'ojin c'u chquixo'l:</t> <t>achil ruc' achil,</t> <t>tinimit ruc' tinimit,</t> <t>ajawinic ruc' ajawinic.</t>", "3": "<t>Quinbano chi cämoxir ri qui jolom,</t> <t>quinbano chi man je ta quel wi</t> <t>ri qui chomanic.</t> <t>Quebe c'u na che u tz'onoxic qui no'j</t> <t>chque tak ri diosib</t> <t>xukuje' chque tak ri ajk'ijab,</t> <t>chque tak ri cuxlabal ri cäminakib</t> <t>xukuje' chque tak ri ch'obonelab.</t>", "4": "<t>Ri in quinjach c'u na ri Ejipt</t> <t>pa u k'ab jun c'axalaj takanel</t> <t>jun ajawinel ri banal c'ax</t> <t>cätakan na puwi'.”</t> <t>Cujiquiba' u bixic ri Ajawaxel</t> <t>ri c'o ronojel u cuinem.</t>", "5": "<pb/><t>Ri ja' re ri Nil cätzaj na,</t> <t>ri nima' cächaki'jar na ronojel,</t>", "6": "<t>ri u be tak ja' quechuwin na.</t> <t>Ri binel tak ja' re Ejipt</t> <t>nojimal cäbe na qui tzajic</t> <t>c'ä quechaki'jar na,</t> <t>ri aj xukuje' ri xic'ay queyututar na;</t>", "7": "<t>ri xic'ay ri e c'o chuchi' ri Nil,</t> <t>xukuje' conojel tak ri tico'n</t> <t>ri e c'o chuchi',</t> <t>quechaki'jar na cäsach na qui wäch.</t>", "8": "<t>Conojel ri quequichap tak cär</t> <t>chupam ri Nil</t> <t>cäpe na canima' quebok' na</t> <t>ri cäquiq'uiak ri qui c'at chupam ri ja'</t> <t>cäquichaplej na nimalaj bis.</t>", "9": "<t><f>[10]</f>Ri cäquiquem tak lino</t> <t>cuban na quieb qui c'u'x;</t> <t>ri quequixiy tak lino</t> <t>xukuje' ri quequemenic quesakmaqui na;</t>", "10": "<t>ri ajquemab quebel na ch'u'j,</t> <t>conojel ri cäquiban tak jastak</t> <t>ruc' ri qui k'ab</t> <t>man cäquirik ta chic jas cäquibano.</t>", "11": "<pb/><t>Sibalaj ix con ix,</t> <t>c'amal tak be aj Zoan,</t> <t>ri ya'l tak no'j</t> <t>ri c'o na quetamabal pa Ejipt,</t> <t>kastzij e c'analaj ya'l tak no'j.</t> <t>¿Jasche xpe ak'an pa i jolom</t> <t>xibij che ri paraon:</t> <t>“Uj cachalaxic tak ajno'jab</t> <t>xukuje' tak ajawinelab re ojer?”</t>", "12": "<t>¿Jawije' tak e c'o wi</t> <t>ri e awajno'jab, paraon,</t> <t>rech cäquic'ut chawäch</t> <t>xukuje' cäquiya' u bixic chawe</t> <t>ri u chomam u banic ri Ajawaxel,</t> <t>ri c'o ronojel u cuinem,</t> <t>chrij ri Ejipt?</t>", "13": "<t>Ri e c'amal tak u be ri Zoan e con,</t> <t>ri e c'amal tak u be ri Memps</t> <t>xquiya' quib pa subic,</t> <t>ri e c'amal tak qui be ri tinimit</t> <t>qui c'amom bic ri Ejipt</t> <t>pa jun jech'alaj be.</t>", "14": "<t>Ri Ajawaxel u cojom jun uxlabal</t> <t>re sachinakil pa canima'</t> <t>quequic'am c'u bic ri aj Ejipt</t> <t>pa jun jech'alaj be pa ronojel ri cubano,</t> <t>junam ruc' jun k'abarel ri cäxabic</t> <t>xukuje' xak cäbak'otlobic.</t>", "15": "<t>Man c'o ta c'u jun,</t> <t>cux jolomaj o je'aj,</t> <t>tut o xic'ay,</t> <t>cäcuin taj c'o jas cuban</t> <t>che u to'ic ri Ejipt.</t>", "16": "<pb/>Pa ri k'ij ri' ri aj ejiptib quejunamataj na cuc' ri ixokib cäquixe'j na quib quebirbob na aretak cäquito chi ri Ajawaxel ri c'o ronojel u cuinem, cuwalijisaj ri u k'ab che u c'äjisaxic qui wäch.", "17": "<pb/>Ri aj ejiptib cäquixe'j na quib chquiwäch ri aj Juda xuwi ne ruc' ri u nataxic ri u bi' cäquixe'j na quib rumal ri c'ax ri u chomam u banic ri Ajawaxel ri c'o ronojel u cuinem puwi' ri Ejipt.", "18": "<pb/>Pa ri k'ij ri', pa Ejipt e c'o job tinimit quech'aw na pa hebrey, quiban na ri chi'nic ri kas cäban na, uj jic che che ri Ajawaxel, ri c'o ronojel u cuinem, quecha' na. Jun chque cabinax na “U Tinimit ri K'ij” che.", "19": "<pb/>Pa ri k'ij ri', cätas na jun porobal pa u niq'uiajil ri Ejipt, kas pa Ejipt chunakaj ri u c'ulbatil, cawalijisax na jun abaj che u ya'ic u k'ij ri Ajawaxel.", "20": "<pb/>Cajwataj wa' che jun etal che u nataxic ri Ajawaxel ri c'o ronojel u cuinem pa ronojel ri ulew re Ejipt. Aretak c'ut cäquita' ri u to'banic ri Ajawaxel che qui to'ic pa qui k'ab ri quebanow c'ax chque, ri are' cutak na ulok jun torol quech, rech quebuto' xukuje' quebucolo.", "21": "<pb/>Ri Ajawaxel cuc'ut na rib chquiwäch ri aj ejiptib, ri e are' c'ut cäquetamaj na u wäch ri Ajawaxel, cäquik'ijilaj na, quequiya' na tabal tok'ob chuwäch xukuje' sipanic. Kas cäquiban c'u na ri cäquichi'j che ri Ajawaxel.", "22": "<pb/>Ri Ajawaxel cusoc na ri Ejipt, cucunaj c'u na. Ri e are' quetzelej na ruc' ri Ajawaxel, quel c'u na u c'u'x ri are' chque quebucunaj na.", "23": "<pb/>Pa ri k'ij ri' cäc'oji' na jun be ri sibalaj nim u wäch quel bic pa Ejipt copan c'ä pa Asiriy. Ri aj asiriyab quecuin na quebopan pa Ejipt, xukuje' ri e aj ejiptib quebopan na pa Asiriy. Ri aj Ejipt xukuje' ri aj Asiriy junam quek'ijilan na che ri Ajawaxel.", "24": "<pb/>Pa ri k'ij ri' ri Israel cäjunamataj na ruc' ri Ejipt, xukuje' ruc' ri Asiriy, cux c'u na jun tewichibal cho ri uwächulew.", "25": "<pb/>Ri Ajawaxel ri c'o ronojel u cuinem quebutewichi'j na, cubij c'u na: “Ri in quintewichi'j ri Ejipt, ri nu tinimit, ri Asiriy ri nu banom cuc' ri nu k'ab, xukuje' ri Israel ri wechbal.”"}