{"1": "<pb/><t>¡Tok'ob qui wäch</t> <t>ri quebe pa Ejipt</t> <t>che u to'ic quib,</t> <t>ri cäquicu'ba' qui c'u'x chquij ri quiej,</t> <t>ri cäquicu'ba' qui c'u'x</t> <t>chi e c'o q'ui qui carwaj</t> <t>xukuje' chi sibalaj e q'ui ri cajquiejab</t> <t>e c'olic,</t> <t>man cäquiya' ta c'u ri qui wäch</t> <t>chrij ri Tastalicalaj u Dios ri Israel,</t> <t>man cäquitzucuj ta ri Ajawaxel!</t>", "2": "<t>Xukuje' c'u ri are' nawinel</t> <t>che qui c'amic ulok quiäkasakil,</t> <t>aretak cubij jun jasach,</t> <t>man cuq'uex ta ri u chomanic.</t> <t>Cuc'äjisaj na</t> <t>qui wäch ri e banal tak etzelal,</t> <t>xukuje' ri quetoban</t> <t>cuc' ri e banal tak etzelal.</t>", "3": "<t>Ri aj ejiptib e winak,</t> <t>man e are' ta ri Dios</t> <t>ri qui quiej xa e ti'j,</t> <t>man e uxlabal taj.</t> <t>Ri Ajawaxel cuyuk na ri u k'ab</t> <t>che u c'äjisaxic qui wäch,</t> <t>ri chajitalic</t> <t>xukuje' ri chajinel quetzak na</t> <t>xa' junam quecäm na conojel.</t>", "4": "<pb/>Ri Ajawaxel xubij chwe: <pb/><t>“Jacha' jun coj ri u cämisam jun chij</t> <t>man cuxe'j ta rib chquiwäch ri ajyuk'ab,</t> <t>pune' conojel cäquimulij quib</t> <t>chrij cäquixibij</t> <t>c'u ruc' rakoj tak chi'aj,</t> <t>jewa' ri u petic ri Ajawaxel</t> <t>ri c'o ronojel u cuinem</t> <t>cuto' na u wi' ri u tinimit</t> <t>puwi' ri juyub Sion.</t>", "5": "<t>Jacha' ri cuban jun chicop</t> <t>che u chajixic ri u soc,</t> <t>cärapap puwi',</t> <t>je cuban ri Ajawaxel</t> <t>ri c'o ronojel u cuinem</t> <t>che u chajixic ri Jerusalen cuchajij na,</t> <t>cucol na, cuto' na u wi',</t> <t>cäresaj na pa qui k'ab ri c'ulel.”</t>", "6": "<pb/><t>Ralc'ual tak ri Israel,</t> <t>chixtzelej ruc' ri c'ax ix ch'awinak che.</t>", "7": "<t>Pa ri k'ijol c'ut</t> <t>aretak ri ix iwonojel quebiq'uiak apan</t> <t>ri e i diosib</t> <t>re k'an puak re sak puak ri e i banom</t> <t>cuc' ri i k'ab ri e ajchak'maquib.</t>", "8": "<t>Ri Asiriy cakaj na</t> <t>pa u chi' ch'ich' re ch'o'j,</t> <t>man rumal ta c'u jun u chuk'ab winak.</t> <t>Ri ch'o'j are cabanow na</t> <t>chi quebanimaj na ri e u winak,</t> <t>xukuje' are tak c'ut ri calabom</t> <t>ajch'ojab quec'ayix na</t> <t>pa patanijic;</t>", "9": "<t>rumal c'u rech ri xe'n ib,</t> <t>ri ajawinel caxiq'uinic canimaj na</t> <t>e are tak c'ut ri cajch'ojab</t> <t>que animaj na</t> <t>cäquiya' can ri quetal.</t> <t>Are wa' cujiquiba' u bixic ri Ajawaxel,</t> <t>chi pa Jerusalen u nicowisam jun k'ak'</t> <t>che u c'äjisaxic qui wäch</t> <t>ri e u c'ulel.</t>"}