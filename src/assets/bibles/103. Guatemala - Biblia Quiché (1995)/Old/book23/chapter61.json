{"1": "<pb/><t>Ri Ruxlabal ri Ajawaxel</t> <t>c'o panuwi',</t> <t>in u tasom c'ut ri Ajawaxel</t> <t>in u takom che u ya'ic</t> <t>utzalaj tak tzijol</t> <t>chque ri mebayib,</t> <t>che qui to'ic ri qui rikom c'ax,</t> <t>che u ya'ic tzijol</t> <t>che u bixic</t> <t>chque ri e ximaxoj cuc' tikom ch'ich'</t> <t>chi e torotajinak chic,</t> <t>che quitoric ri e c'o pa che';</t>", "2": "<t>che u tzijoxic</t> <t>ri utzalaj junab rech ri Ajawaxel,</t> <t>ri k'ij aretak ri ka Dios</t> <t>cuya' na ri rajil c'axelal</t> <t>chque ri qui banom qui c'ulel chke.</t> <t>In u takom che u cu'bisaxic qui c'u'x</t> <t>conojel ri quebisonic,</t>", "3": "<t>che u ya'ic chque ri qui rikom c'ax</t> <t>ri e c'o pa Sion,</t> <t>jun corona che q'uexwäch chaj,</t> <t>c'oc'al re quicotemal</t> <t>che u q'uexwäch ok'ej,</t> <t>bix tak re k'ijilanic</t> <t>che u q'uexwäch q'uistajbal c'uxaj.</t> <t>Ix “bakit re colomal”</t> <t>quixuchix c'u na,</t> <t>e ticom rumal ri Ajawaxel</t> <t>che u c'utic ri u juluwem.</t>", "4": "<pb/><t>Caban chi na qui banic</t> <t>ri e k'e'l tak yojyobic,</t> <t>queyac chi na nimak tak ja</t> <t>ri sibalaj ojer chic e tzakinak,</t> <t>cäban chi na qui banic ri tinimit tak</t> <t>ri e etzelatajinak.</t>", "5": "<t>Ri winak ri man e awinakil taj</t> <t>quecoj na</t> <t>che qui chajixic tak ri jumulaj,</t> <t>ri juyub tak</t> <t>xukuje' ri e ticbal tak i uva.</t>", "6": "<t>Are c'u ri ix quixbinax na:</t> <t>cojol tabal tak tok'ob</t> <t>chuwäch ri Ajawaxel,</t> <t>pataninel tak rech ri ka Dios.</t> <t>Quic'am na iwe ri qui k'inomal</t> <t>ri jule' nimak tak tinimit chic,</t> <t>quiwik c'u na iwib ruc' ri qui juluwem.</t>", "7": "<t>Rumal c'u rech chi ri nu tinimit</t> <t>u rikom c'ax</t> <t>cacamulim resaxic u q'uixbal</t> <t>xukuje' tzurum,</t> <t>rumal ri' cucamulij na</t> <t>u c'amic k'inomal chupam ri rulew,</t> <t>curik c'u na quicotemal</t> <t>ri man c'o ta u q'uisic.</t>", "8": "<t>Rumal c'u rech chi ri Ajawaxel</t> <t>culok'oj ri suq'uilal,</t> <t>cäretzelaj c'u u wäch ri eläk'anic</t> <t>xukuje' ri qui banic il patan.</t> <t>Kas c'u cuya' na ri tojbal quech</t> <t>cuban c'u na</t> <t>jun junalic c'ulwächinic cuc'.</t>", "9": "<t>Ri e u k'ab tak cachalaxic quebux na</t> <t>nimak qui k'ij</t> <t>chquixo'l ri nimak tak tinimit</t> <t>conojel ri queilowic caquich'ob na</t> <t>chi e jun tinimit ri e tewichim</t> <t>rumal ri Ajawaxel.</t>", "10": "<pb/><t>¡Sibalaj quinquicot</t> <t>ruc' ri Ajawaxel.</t> <t>Quinnoj che quicotemal</t> <t>ruc' ri nu Dios,</t> <t>u yo'm c'ut ri u to'banic chwe,</t> <t>in u nojisam che ch'äcanic!</t> <t>In junam ruc' jun jiaxel</t> <t>ri cucoj ri u corona,</t> <t>o ruc' jun alibatz ri cuwik rib</t> <t>cuc' tak ri u wikbal.</t>", "11": "<t>Jacha' c'ut ri qui q'uiyic ulok</t> <t>ri tico'n pa ri ulew</t> <t>queq'uiy c'u ulok ri tuxaj</t> <t>chupam ri u ticbal cotz'i'j,</t> <t>jeri' cuban na ri Ajawaxel</t> <t>chi cäq'uiy na ri u ch'äcanic,</t> <t>chi conojel c'ut ri nimak tak tinimit</t> <t>chequibixoj na bix re k'ijilanic.</t>"}