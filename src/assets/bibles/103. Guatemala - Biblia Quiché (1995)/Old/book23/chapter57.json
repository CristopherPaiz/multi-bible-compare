{"1": "<pb/><t>Ri winak</t> <t>ri e tz'akatisanelab pa ronojel,</t> <t>quecämic;</t> <t>man c'o ta c'u jun coc il</t> <t>ri e utzalaj tak winak</t> <t>cäsach qui wäch,</t> <t>man c'o ta c'u jun cäch'obowic chi</t> <t>aretak quecämic queto'tajic</t> <t>man c'o ta chi c'ax cäquiriko</t>", "2": "<t>queboc c'u na chupam ri jamaril.</t> <t>Xquitakej c'u jun be jicom,</t> <t>are c'u ri camic quebuxlan na</t> <t>chupam ri xemuk wi.</t>", "3": "<t>Chixkeb ulok ix ri ix ral ri itzinel,</t> <t>ix rija'l jun achi</t> <t>ri xak cäkaj pa mac cuc' ixokib,</t> <t>xukuje' ri i nan ri quech nim ch'utin:</t>", "4": "<t>¿Jachin ri quitze'j u wäch?</t> <t>¿Jachin che quiban wi i palaj</t> <t>re etzelam wächaj?</t> <t>¿Jachin che quiwesaj wi iwak'?</t> <t>Ri ix ix ral ri macaj,</t> <t>winak banal tak tzij;</t>", "5": "<t>chquixe' tak ri bakit</t> <t>xukuje' chquixe' tak ri che</t> <t>ri e jewejak quebiban wi</t> <t>jastak ri e q'uixbal,</t> <t>quebipil ac'alab</t> <t>che tabal tak tok'ob</t> <t>chquichi' ri alaj tak nima',</t> <t>xukuje' xo'l tak ri nimak tak abaj.</t>", "6": "<pb/><t>“Israel,</t> <t>ri at cäkaj chawäch ri qui k'ijilaxic</t> <t>tak ri pilim tak abaj</t> <t>ri e c'o pa ri nima',</t> <t>a tzucum c'u jun c'olbal chawe chila'.</t> <t>Paquiwi' c'u tak ri abaj</t> <t>ajamim wi u wa'l uva che sipanic,</t> <t>xukuje' e a chi'm c'äj paquiwi'.</t> <t>Aretak cäbantaj ronojel wa' awumal</t> <t>¿la quinquicot ta c'u lo in?</t>", "7": "<t>Puwi' jun nimalaj juyub ri nojinak</t> <t>che tak chäj</t> <t>xaya' wi ri a ch'at,</t> <t>chila' xukuje' at pakalinak wi</t> <t>che u ya'ic tabal tok'ob.</t>", "8": "<t>Chrij ri oquibal chupam ri awachoch</t> <t>xebaya' wi ri xibibalalaj tak a diosib.</t> <t>Man xinnata ta chi chawe,</t> <t>xach'anaba' awib xatk'oyi</t> <t>c'u pa ri jun liq'uilic a ch'at</t> <t>xaban a tzij cuc' achijab</t> <t>ri xawaj chi catk'oyi cuc',</t> <t>caca'yej c'u apan ri a dios.</t>", "9": "<pb/><t><f>[19]</f>Catxiq'uinic</t> <t>xatbe ruc' ri dios Melec</t> <t>xac'am bic aseit</t> <t>xukuje' jumulaj c'oc'al</t> <t>xebatak bic tako'nib sibalaj naj,</t> <t>xabano chi xebopan</t> <t>chupam ri rajawibal ri cämical.</t>", "10": "<t>Xacos awib che qui banic q'ui binem,</t> <t>man c'u xach'ob ta chi</t> <t>man c'o ta u patan ronojel ri xabano.</t> <t>C'o c'u ri a wa awuq'uia' pa a k'ab</t> <t>rumal ri' man xatcos taj.</t>", "11": "<t>¿Jachin tak ri' ri diosib</t> <t>ri xana' awib chquiwäch</t> <t>xukuje' xaya' qui k'ij,</t> <t>rumal c'u quech wa' xinaya' canok</t> <t>xukuje' man quinnataj ta chi chawe?</t> <t>Aretak ri at man nim ta chic</t> <t>xinawil wi,</t> <t>xinban wib chi man xinnabej taj.</t>", "12": "<t>Quinwesaj c'u na u tzijol</t> <t>ri a c'aslemal,</t> <t>ri at cachomaj chi sibalaj at tz'akat.</t>", "13": "<t>Aretak carak a chi'</t> <t>che u tz'onoxic to'bal awib,</t> <t>ri e a dios man catquito' taj</t> <t>mawi catquesaj pa ri c'ax.</t> <t>Conojel wa' quec'am na bic</t> <t>rumal ri quiakik'</t> <t>jun wupunic cäbanow na</t> <t>chi cäsach qui wäch.</t> <t>Are c'u ri cäcu'bi u c'u'x chwij</t> <t>cäjeki' na pa ri ulew</t> <t>xukuje' cäc'asi na</t> <t>chupam ri tastalicalaj nu juyub.”</t>", "14": "<t>Cätataj c'u na u bixic:</t> <t>“Chisuc'umaj jun lianicalaj be,</t> <t>chiwesaj ri queyo'w latz'</t> <t>rech coc'ow ri nu tinimit.”</t>", "15": "<t>Are' c'u ri Dios ri aj chicajil,</t> <t>ri cac'al chbe k'ij sak,</t> <t>ri tastalic u bi',</t> <t>je cubij wa':</t> <t>“Ri in in jekel</t> <t>pa jun c'olbal chicaj ri tastalic,</t> <t>xukuje' in c'o c'u ruc' ri meba'</t> <t>ri u rikom c'ax,</t> <t>quincu'bisaj c'u u c'u'x</t> <t>xukuje' quinya' u chuk'ab.</t>", "16": "<t>Man xak ta amak'el</t> <t>quintzujuj ri nu tinimit,</t> <t>mawi in ta oyowarinak ronojel k'ijol;</t> <t>ri quebel na ri' chi ri winak</t> <t>ri e nu winakirisam</t> <t>cuban quieb qui c'u'x chwij.</t>", "17": "<t>U mac rech ri u mac ri Israel</t> <t>xinoyowar na jun k'ijol,</t> <t>xinc'äjisaj u wäch xintas wib chrij</t> <t>ri are' c'ut man xniman taj</t> <t>are xuban ri u chomanic pa rech wi.</t>", "18": "<t>Wilom ri u c'aslemal,</t> <t>quincunaj c'u na,</t> <t>quinya' na uxlanem che,</t> <t>man c'o ta chi quebel wi ch'u'j.</t> <t>In quincu'bisaj na</t> <t>qui c'u'x ri quebisonic,</t>", "19": "<t>quinbij c'u na chque conojel:</t> <t>Jamaril chque ri e c'o naj,</t> <t>xukuje' jamaril chque ri e c'o nakaj.</t> <t>In quincunaj na ri nu tinimit.</t>", "20": "<t>Are c'u ri e lawalo tak winak</t> <t>xak e junam ruc' ri plo</t> <t>ri walijinak u wäch,</t> <t>ri mawi jubik' cuxlanic</t> <t>quebuq'uiak c'u ulok</t> <t>chquixo'l ri e u rekbala' xok'ol</t> <t>xukuje' tz'ilol.</t>", "21": "<t>Chque ri e lawalo tak winak</t> <t>man c'o ta utzil.”</t> <t>Ri Dios are bininak.</t>"}