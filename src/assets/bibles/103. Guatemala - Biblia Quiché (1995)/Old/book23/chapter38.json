{"1": "<pb/>Pa tak ri k'ij ri' xkaj ri Ezequiy che jun nimalaj yabil, are c'u ri Isaiy ri u c'ojol ri Amoz, xbe che rilic, xubij c'u che: “Cubij ri Ajawaxel: ‘Chabij canok jas ri cawaj cabij can chque ri e c'o pa ri awachoch, catcäm c'ut, man catcunataj taj.’ ”", "2": "<pb/>Ri Ezequiy xutzolk'omij ri u palaj cho ri xan, xch'aw ruc' ri Ajawaxel, jewa' xubij:", "3": "<pb/>“Quinta' tok'ob che la Ajawaxel, chi chnataj che la chi sibalaj jic nu banom che patanixic la xukuje' ruc' ronojel wanima', xinban c'u ri cäkaj chwäch la.” Xuq'uis c'u rib che ok'ej.", "4": "<pb/>Ri Ajawaxel xutak ri Isaiy", "5": "<pb/>chi cäbec cubij che ri Ezequiy: “Ri Ajawaxel ri u Dios ri a mam David, cubij: ‘Ri in xinta' ri a bochi'nic xukuje' xinwil ri u wa'l a wäch. Quinya' chi c'u na olajuj junab a c'aslemal.", "6": "<pb/>“Ri at xukuje' ri Jerusalen quixinwesaj na pa u k'ab ri ajawinel re Asiriy. Ri in quinchajij na we tinimit ri'.’ ”", "7": "", "8": "", "9": "", "10": "", "11": "", "12": "", "13": "", "14": "", "15": "", "16": "", "17": "", "18": "", "19": "", "20": "", "21": "<pb/><f>[16]</f>Ri Isaiy xtakanic chi cheyok' quieb oxib higo re cäcoj che ri c'ax ri c'o che ri ajawinel, xcunataj c'u ri ajawinel.", "22": "<pb/>Ri Ezequiy xuc'ot c'ut u chi' ri Isaiy: “¿Rumal jachique etal quinwetamaj chi ri Ajawaxel qui nu cunaj, xukuje' chi pa oxib k'ij quincuinic quinbe chupam ri rachoch ri Ajawaxel?” <pb/>Ri Isaiy xubij che: “Are' etal wa' cuc'ut ri Ajawaxel chawäch che u c'utic chi kas cubano jas ri xubij: <pb/>Pa ri u retabal k'ij ri Acaz, quinban na chi cätzelej lajuj juch' ri u mu'jal ri k'ij chrij.” <pb/>Xtzelej c'u ri u mu'jal ri k'ij chrij, c'ä pa ri lajuj juch' ri u yo'm chi canok. <pb/>Aretak ri Ezequiy ri ajawinel aj Juda xutzir che ri u yabilal, xusuc'umaj we bix ri': <pb/><t>In xinchomaj chi aretak sibalaj utz</t> <t>u banom ri nu c'aslemal</t> <t>rajawaxic quinbe na;</t> <t>xya' takanic chwe chi quinbe</t> <t>jawije' e c'o wi ri cäminakib</t> <t>pune' c'ä c'o na ri nu c'aslemal.</t> <t>In xinchomaj chi man quinwil ta</t> <t>chi u wäch ri Ajawaxel</t> <t>cho we uwächulew ri',</t> <t>man quinwil ta chi u wäch</t> <t>jachin jun chque</t> <t>ri e c'o cho ri uwächulew.</t> <t>Cäyojix ri wachoch, quesax chwe,</t> <t>jacha' ri cäban</t> <t>chque ri qui lic'om cäbal</t> <t>ri ajyuk'ab.</t> <t>Ri nu c'aslemal canok</t> <t>junam ruc' ri u quem jun ajquem,</t> <t>ri cäkopix pa ri quemabal.</t> <t>Chi pa k'ij chi chak'ab banom la</t> <t>chwe chi quinrik c'ax.</t> <t>Ronojel ri jun ak'ab quinrak nu chi'</t> <t>je ta ne chi jun coj</t> <t>cätajin quebuwak ri nu bakil.</t> <t>Chi pa k'ij chi chak'ab</t> <t>nu rikom c'ax umal la.</t> <t>Xak alicha' quinjilowic</t> <t>jacha' ri cäquiban ri xipicar,</t> <t>quinch'ikowic</t> <t>jacha' ri caquiban ri palomax.</t> <t>Ri nu bak'wäch quecos</t> <t>che ri ca'yem chicaj.</t> <t>Ajawaxel,</t> <t>nu rikom c'ax, chux la to'l wech.</t> <t>¿Jas ta c'u ri quincuin ta</t> <t>che u bixic che</t> <t>we ri are' are xbanowic?</t> <t>Man coc ta chi ri nu waram</t> <t>rumal ri u c'axc'ol ri nu c'aslemal.</t> <t>Ri quechajix</t> <t>rumal ri Ajawaxel quec'asi' na,</t> <t>quinc'asi' c'u na in cuc' conojel wa'. <pb/>Ri lal yo'm la rutzil nu wäch,</t> <t>tzelej chi la jumul ri nu c'aslemal.</t> <t>Chilampe' la,</t> <t>che u q'uexwäch ri c'axc'ol,</t> <t>camic c'o jamaril wuc'.</t> <t>Ri lal xto' la ri nu c'aslemal</t> <t>chuwäch ri jul re sachbal wächaj,</t> <t>rumal rech chi e cuyum c'u la</t> <t>conojel ri nu mac.</t> <t>Ri e c'o pa ri mukubal,</t> <t>man quecuin ta quek'ijilan che la,</t> <t>ri cäminakib man quecuin ta cäquiya'</t> <t>juluwem chech la,</t> <t>ri quekaj pa ri jul</t> <t>man quecuin ta cäqueyej</t> <t>ri jiquil la.</t> <t>Xuwi ri e c'asc'oj</t> <t>quecuinic quek'ijilan che la</t> <t>jacha' ri quinban in camic.</t> <t>Ri tataxelab cäquitzijoj na</t> <t>chque ri calc'ual ri jiquil la.</t> <t>Ri Ajawaxel c'o waral che nu to'ic.</t> <t>Ka k'ojomaj ri ka arp chujbixon c'ut</t> <t>conojel ri k'ij re ri ka c'aslemal</t> <t>chupam ri rachoch ri Ajawaxel.</t>"}