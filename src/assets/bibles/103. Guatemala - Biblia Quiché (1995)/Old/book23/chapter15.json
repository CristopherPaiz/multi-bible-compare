{"1": "<pb/>Cäya' u bixic ri cuc'ulmaj na ri Moab. <pb/><t>Pa ri chak'ab</t> <t>aretak ri Ar xsach u wäch,</t> <t>are chi' xetzeletaj ri Moab</t> <t>pa ri chak'ab</t> <t>aretak xsach u wäch ri Kir,</t> <t>are chi' xetzeletaj ri Moab.</t>", "2": "<t>Ri winak aj Dibon quepaki'</t> <t>che u banic ok'ej</t> <t>chupam ri cachoch ri qui dios</t> <t>ri c'o puwi' ri juyub.</t> <t>Ri Moab xrok'ej ri Neb</t> <t>xukuje' ri Medeb aretak xsach qui wäch.</t> <t>Conojel qui banom tol che ri qui jolom</t> <t>xukuje' quikopim ri quismachi'.</t>", "3": "<t><f>[8]</f>Ri winak qui cojom wakwoj tak atz'iak</t> <t>quebin pa ri be</t> <t>e c'o cäquirak qui chi'</t> <t>puwi' tak ri cachoch rumal k'oxom.</t> <t>Conojel ri winak cäquirak qui chi'</t> <t>cho tak ri c'ayibal,</t> <t>cäquiq'uis quib che ok'ej.</t>", "4": "<t>Ri Esbon</t> <t>xukuje' ri Eleal cäquita' to'bal quib,</t> <t>cätataj ri qui rakoj chi'aj</t> <t>c'ä pa Jahaz.</t> <t>Rumal ri' quebarabir</t> <t>ri e banal tak ch'o'j re Moab,</t> <t>quenoj c'u che xe'n ib.</t>", "5": "<t>Ri wanima' cutz'onoj</t> <t>chi quet'oy ri aj Moab</t> <t>ri winak quebanimajic,</t> <t>quebe c'ä pa Zoar,</t> <t>c'ä pa Eglat-selisiy.</t> <t>Quebok'ic quepaki'</t> <t>cho ri tac'atic juyub re Luhit</t> <t>pa ri be re Horonaim cäquirak qui chi'</t> <t>rumal ri c'axc'ol ri cätajin cäquiriko.</t>", "6": "<t>Ri e u c'ua' ri Nimrim</t> <t>e chaki'jarinak,</t> <t>ri k'ayes yututurinak,</t> <t>xecäm tak ri che',</t> <t>man canajinak ta jun u xak che' räx.</t>", "7": "<t>Rumal ri' ri winak</t> <t>cäquimulij ri qui k'inomal,</t> <t>cäquic'am bic ch'käp</t> <t>che ri nima' ri e c'o wi Sak Lemob.</t>", "8": "<t>Pa ronojel ri ulew re Moab</t> <t>cätataj wi rakoj chi'aj</t> <t>ri ok'ej cätataj pa Eglaim</t> <t>xukuje' c'ä pa Beer-elim.</t>", "9": "<t>Pune' tak ri c'ua' e c'o pa Dimon</t> <t>e nojinak che quic',</t> <t>quintak chi c'u na ulok</t> <t>nimak tak c'ax paquiwi',</t> <t>jun coj quetijow na</t> <t>ri queto'taj can pa Moab,</t> <t>ri quec'asi' can cho ri ulew.</t>"}