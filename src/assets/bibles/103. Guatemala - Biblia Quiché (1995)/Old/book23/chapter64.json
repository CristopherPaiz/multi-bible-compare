{"1": "<pb/><t>C'o ta banom wi</t> <t>cätek' ta la ri caj</t> <t>cakaj ta c'u la ulok,</t> <t>queyicopisaj ta c'u la,</t> <t>ri juyub ruc' ri wächbal la,</t>", "2": "<t>jacha' ri cuban ri k'ak'</t> <t>quebuporoj tak ri q'uix</t> <t>o cupok'owisaj ri ja'.</t> <t>C'äte c'u ri' ri e qui banom</t> <t>qui c'ulel che la</t> <t>cäquetamaj na jachin ri lal,</t> <t>xukuje' conojel ri nimak tak tinimit</t> <t>quebirbob na chwäch la.</t>", "3": "<t>Aretak xeban la xibibalalaj tak jastak</t> <t>ri man e keye'm taj,</t> <t>aretak xkaj la ulok,</t> <t>ri juyub xebirbob chwäch la.</t>", "4": "<t>Mawi jumul tatajinak</t> <t>mawi ilitajinak chi c'o ta</t> <t>chi jun Dios ri ma ta xuwi ri lal</t> <t>ri quebuban ta we mayibal tak jastak ri'</t> <t>che qui to'ic</t> <t>ri cäquicu'ba' qui c'u'x chrij.</t>", "5": "<t>Ri lal cäc'amowaj la</t> <t>ri cuban ri colomal ruc' quicotemal,</t> <t>cänataj c'u u banic</t> <t>rumal jachique ri caj la. <pb/>Ri lal yactajinak oyowal la</t> <t>rumal rech chi uj macuninak</t> <t>sibalaj ojer ka chaplem u banic ulok</t> <t>ri mac chwäch la.</t>", "6": "<t>Konojel uj xak uj</t> <t>junam ruc' jun ch'uluch'ujalaj winak;</t> <t>conojel ri utzalaj tak chac</t> <t>xak e junam ruc' jun atz'iak tz'il</t> <t>konojel uj tzakinak uj</t> <t>jacha' ri chaki'j tak u xak che',</t> <t>ri il patan ri e ka banom</t> <t>cujquicharchatej bic</t> <t>e jacha' ri quiakik'.</t>", "7": "<t>Man c'o ta jun cänatan la,</t> <t>mawi cucoj u chuk'ab</t> <t>che u to'k'exic rib che la;</t> <t>rumal ri' xc'u' ib la</t> <t>chkawäch uj wonobam c'u la canok</t> <t>u mac rech ri ka mac.</t>", "8": "<pb/><t>Pune' c'u jewa' banom la chke,</t> <t>lal ri lal ka tat, Ajawaxel;</t> <t>uj ri uj t'ac,</t> <t>lal, ri lal banal lak;</t> <t>konojel uj bantajinak umal la.</t>", "9": "<t>Ajawaxel, mape nimalaj oyowal la,</t> <t>mawi menataj ri ketzelal</t> <t>amak'el che la.</t> <t>Chila la chi uj tinimit la.</t>", "10": "<t>Ri e tastalic tak tinimit la</t> <t>e uxinak chaki'j uwo sak,</t> <t>ri Jerusalen etzelatajinak,</t> <t>wulijinak.</t>", "11": "<t>Ri juluwemalaj c'olbal</t> <t>ri xujk'ijilan wi jawije'</t> <t>xk'ijilax wi la cumal ri e ka mam,</t> <t>xsach u wäch rumal ri k'ak'.</t> <t>Ronojel ri sibalaj lok' chkawäch</t> <t>etzelatajinak.</t>", "12": "<t>Ajawaxel,</t> <t>¿la xak ta c'u caca'y la</t> <t>che ri ka c'ulmam?</t> <t>¿La man c'o jas cäban la?</t> <t>¿La man c'o jas cäbij la,</t> <t>a cujkasaj ta c'u la c'ä cho ri ulew?</t>"}