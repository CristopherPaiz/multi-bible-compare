{"1": "<pb/><t>¡Tok'ob u wäch ri Samar,</t> <t>cubanbej nimal</t> <t>xukuje' u corona ri Eprain,</t> <t>we k'abarelalaj tinimit ri';</t> <t>je'lalaj wikbal re cotz'i'j</t> <t>ri bach'uyirinak chic ri cäq'uiy ulok</t> <t>pa jun räxalaj beya',</t> <t>qui tinimit winak ri e ch'äctajinak</t> <t>rumal ri u wa'l uva!</t>", "2": "<t>Ri Ajawaxel u tasom jun cowilaj winak</t> <t>ri c'o nimalaj u cuinem</t> <t>jacha' ri u chuk'ab</t> <t>jun xibibalalaj sakbach,</t> <t>jacha' jun cakulja ri cäcämisanic,</t> <t>jacha' jun nimalaj jäb,</t> <t>jacha' jun xibibalalaj ja'</t> <t>ri cäjik'isanic.</t> <t>Ruc' ri u k'ab carokin na pa ulew,</t>", "3": "<t>cuc' c'u ri rakan cuxak'alej na</t> <t>ri are' nimal,</t> <t>u corona c'ut</t> <t>we k'abarelalaj tinimit ri'</t> <t>aj Eprain.</t>", "4": "<t>Xukuje' we je'lalaj wikbal ri'</t> <t>re cotz'i'j ri bach'uyirinak,</t> <t>ri q'uiyinak ulok pa ri räxalaj beya',</t> <t>cux na jacha' ri nabe tak higo</t> <t>ri quewächin chanim:</t> <t>chi aretak c'u c'o jachin jun quilowic</t> <t>we c'u e c'o chi pa u k'ab, quebutijo.</t>", "5": "<pb/><t>Pa ri k'ij ri',</t> <t>ri Ajawaxel ri c'o ronojel u cuinem</t> <t>cux na jun je'lalaj corona,</t> <t>jun wikbal ri man c'o ta je wi</t> <t>chque ri e u tinimit</t> <t>ri queto'taj canok,</t>", "6": "<t>cäruxlabaj na suq'uilal</t> <t>chque ri k'atal tak tzij</t> <t>che u banic suq'uil pa ri k'atbal tzij,</t> <t>xukuje' cuya' na u chuk'ab canima'</t> <t>ri ajch'ojab ri quechajin ri tinimit.</t>", "7": "<t>E c'o chi c'u niq'uiaj ri quebak'ot</t> <t>rumal ri u wa'l uva quepajlobic</t> <t>quebak'otilobic</t> <t>rumal ri k'obisam u wa'l uva:</t> <t>e cojol tabal tok'ob</t> <t>xukuje' e k'axal tzij</t> <t>quebak'otilobic</t> <t>cumal ri k'obisam u wa'l uva;</t> <t>queconir rumal ri u wa'l uva,</t> <t>quebak'otilobic</t> <t>cumal tak ri k'obisam u wa'l uva,</t> <t>quebak'otilobic</t> <t>aretak quequil c'utwächinic</t> <t>e k'abarelab</t> <t>aretak caquik'at tzij.</t>", "8": "<t>Conojel ri mexa e nojinak che xo'j</t> <t>xukuje' tz'ilol,</t> <t>man c'o ta xa' jun c'olbal ch'ajch'oj.</t>", "9": "<t>In quinquibij, cäquibij c'ut:</t> <t>“¡Cape ta c'u che u ya'ic tijonic</t> <t>chke uj,</t> <t>che u cutic chkawäch ri u k'alajisam</t> <t>ri Dios!</t> <t>¡Jacha' ta ne ri c'ä</t> <t>uj ch'utikab tak ac'alab</t>", "10": "<t>ri c'äte ta</t> <t>cätajin cäketamaj uwo wuj:</t> <t>ba be bi bo bu!”</t>", "11": "<t>Utz ba la', we ba man cäquinimaj,</t> <t>xa ba je ta ne ri pa jun tzij</t> <t>ri u putzcuyem rib,</t> <t>pa jun ch'abal ri jalan ta chi wi</t> <t>ri cuch'abebej ta wi ri Dios</t> <t>we tinimit ri'.</t>", "12": "<t>Ri are' u bim chi chque nabe:</t> <t>“Waral c'o wi ri jororemal,</t> <t>waral c'o wi ri uxlanem</t> <t>chuxlan ri tukarinak.”</t> <t>Man xeniman ta c'u che.</t>", "13": "<t>Rumal ri' ri Ajawaxel</t> <t>quebutzijobej na</t> <t>je ta ne ri e ch'utikab tak ac'alab</t> <t>ri c'äte' cätajin cäquetamaj uwo wuj.</t> <t>Je c'u ri',</t> <t>aretak quebinic quepac'aq'uic</t> <t>quebe na chquij,</t> <t>quesocotaj na,</t> <t>quechaptaj na chupam ri c'amibal,</t> <t>quechaptaj c'u na canok.</t>", "14": "<pb/><t>Chitatabej ba'</t> <t>ri cubij ri Ajawaxel achijab</t> <t>ri man c'o ta jubik' i q'uixbal</t> <t>ri quik'at tzij puwi'</t> <t>we tinimit ri' ri Jerusalen.</t>", "15": "<t>Ri ix quibij:</t> <t>“Ka banom jun c'ulwächinic</t> <t>ruc' ri cämical,</t> <t>ka banom ka tzij</t> <t>ruc' ri quebajawin wi ri cäminakib rech</t> <t>aretak cäpe ri nimalaj c'ax pakawi',</t> <t>man cujurik taj ka tzucum ka panibal</t> <t>chupam ri banoj tzij,</t> <t>ka tzucum to'bal kib chupam ri subunic.”</t>", "16": "<pb/>Rumal ri', ri Ajawaxel cubij: <pb/><t>“Quincoj na jun abaj pa Sion,</t> <t>jun abaj ri cha'om</t> <t>ri sibalaj pakal rajil,</t> <t>are c'u abaj wa' ri nim u patan,</t> <t>ri cajwataj na che tac'alibal.</t> <t>Ri c'o u jiquiban wi c'uxaj,</t> <t>man quebel ta na ch'u'j.</t>", "17": "<t>Che we yacanic ri'</t> <t>are quincoj na ri suq'uil</t> <t>che u q'uexwäch clomabal,</t> <t>che u q'uexwäch suq'uibal</t> <t>are quincoj ri jicomal.” <pb/>Ri i panibal ri i tzucum</t> <t>chupam ri banoj tzij,</t> <t>cäsach na u wäch rumal ri sakbach,</t> <t>ri ja' cuch'elej na bic</t> <t>ri u c'olbal ri to'bal iwib.</t>", "18": "<t>Ri i c'ulwächinic ri i banom</t> <t>ruc' ri cämical</t> <t>man c'o ta chi cupatanij na,</t> <t>ri c'ulwächinic ri i banom</t> <t>ruc' ri quebajawin ri cäminakib,</t> <t>man c'o ta cupatanij na.</t> <t>Cäpe na ri nimalaj c'ax</t> <t>cäkaj c'u na piwi'.</t>", "19": "<t>Joropa' mul</t> <t>coc'owic quixucharchatej na bic.</t> <t>Cäpe na chwek cäbij pa k'ij</t> <t>xukuje' chak'ab.</t> <t>Xuwi ri u tatabexic u tzijol</t> <t>quixubirbobisaj na.</t>", "20": "<t><f>[14]</f>Je cäc'ulmataj na</t> <t>jacha' ri k'oyolem</t> <t>pa jun ch'utinalaj ch'at</t> <t>ri xa ch'akap ri u k'u'</t> <t>jun cuch'ukubej rib.</t>", "21": "<t>Ri Ajawaxel je cuban na</t> <t>jas ri xuban pa ri juyub Perazim,</t> <t>je cuban na jas ri xuban</t> <t>pa ri beya' re Gabaon,</t> <t>che u banic ri u chomam,</t> <t>pune' man je ta chque ri winak,</t> <t>che u banic ri u chac,</t> <t>ri u chac ri mayibal u banic.</t>", "22": "<t>Je c'u ri',</t> <t>¡miban chi ba' ri q'uixbal u banic!,</t> <t>co ne mäjat'ix chi na</t> <t>ri tikom ch'ich' ri cojom chiwe</t> <t>nu tom c'u u tzijol</t> <t>chi ri Ajawaxel ri c'o ronojel u cuinem</t> <t>cusach na u wäch</t> <t>ronojel ri ulew.</t>", "23": "<pb/><t>Chiya' ri i xiquin</t> <t>che u tatabexic ri quinbij,</t> <t>kas utz u tatbexic ri nu tzij chibana'.</t>", "24": "<t>Aretak jun ticonijel</t> <t>cutic u wäch ri rulew,</t> <t>man xak ta xuwi cäsachi che u c'upic</t> <t>o xak ta xuwi cäsachi che u tajixic</t> <t>o u lianisaxic.</t>", "25": "<t>¿La ma ta kastzij</t> <t>chi aretak tajitajinak chic,</t> <t>cujopij ri u wäch ri eneld,</t> <t>o ri comin,</t> <t>c'äte ri' cujopij ri trico</t> <t>pa tak cholaj,</t> <t>cho tak c'u ri ch'ucuch'ak</t> <t>cutic wi sebad xukuje' senten?</t>", "26": "<t>Ri Dios cäc'utuw chuwäch</t> <t>jas ri cuban che u banic.</t>", "27": "<t>Man c'u cäyak' ta ri eneld,</t> <t>mawi coc'owisax cäret puwi' ri comin</t> <t>xane' ri eneld cäk'osix che che',</t> <t>are c'u ri comin cäjabux chi xic'ay.</t>", "28": "<t>Ri trico, cäyak'ic, je,</t> <t>ma ta c'u ne cätanabax u yak'ic</t> <t>coc'owisax</t> <t>ri qui quetet ri cäret puwi',</t> <t>cätas ri trico,</t> <t>man cäwech' ta c'ut.</t>", "29": "<t>Je c'u cuban ri Ajawaxel wa'</t> <t>ri c'o ronojel u cuinem</t> <t>che u banic ri cuchomaj.</t> <t>Ri are' e c'o mayibalalaj tak u chomanic,</t> <t>quebuban c'u na ruc' nimalaj no'j.</t>"}