{"1": "<pb/>Ri Ajawaxel cubij: <pb/><t>“¡Michomaj chi xinjach can</t> <t>ri Israel ri i nan,</t> <t>jacha' ri cuban jun achi</t> <t>cujach can ri rixokil,</t> <t>o xixinc'ayij ta bic</t> <t>jacha' pataninelab ri que lok'ic</t> <t>u mac rech chi c'o ta nu c'as</t> <t>ruc' jachin jun!</t> <t>Ri ix xixc'ayix bic</t> <t>rumal rech chi xixmacunic;</t> <t>ri Israel ri i nan,</t> <t>xjachic rumal rech chi man xixniman taj.</t>", "2": "<t>¿Jasche,</t> <t>aretak xinulic</t> <t>man c'o ta jachin xinriko?</t> <t>¿Jasche, aretak xinsiq'uinic,</t> <t>man c'o ta jun xch'aw chwe?</t> <t>¿La are pa i c'u'x</t> <t>chi man quincuin ta che i toric?</t> <t>¿La are pa i c'u'x</t> <t>chi man quincuin ta che i tzokopixic?</t> <t>Cubana' jun takanic ri quinya'o</t> <t>chi cächaki'jar ri plo,</t> <t>e are tak c'ut ri nima'</t> <t>quebux chaki'j uwo sak</t> <t>rech quecäm ri cär rumal chakij chi',</t> <t>quepuk'pup c'ut rumal rech chi</t> <t>man c'o ta ja'.</t>", "3": "<t>In quincojow k'ek ratz'iak ri caj</t> <t>quinch'uk c'u ruc' jun atz'iak bisobal.”</t>", "4": "<t>Ri Ajawaxel u yo'm nu no'j</t> <t>rech quincu'bisaj qui c'u'x ri e cosinak</t> <t>cuc' tak tzij re chajin anima'aj.</t> <t>Conojel ak'abil</t> <t>cuban chwe chi quineyenic</t> <t>rech quintataben ruc' ch'uch'ujil.</t>", "5": "<t>Are' ri Ajawaxel yowinak nu ch'obobal,</t> <t>are c'u ri in man wach'iyirisam ta wib</t> <t>mawi nu tzolk'omim ta</t> <t>ri wij chuwäch.</t>", "6": "<t>Xinchi'j ri uwo wachak</t> <t>rech quinrapuxic</t> <t>xukuje' xak xinna'</t> <t>chi xebok ri wismachi'.</t> <t>Man xinwesaj ta ri nu palaj</t> <t>chquiwäch ri xinquiyok'o</t> <t>xukuje' xinquichubaj.</t>", "7": "<t>Ri Ajawaxel are quinto'wic:</t> <t>rumal ri' man c'ax ta</t> <t>xeben na' ri yok'bal</t> <t>rumal ri' co in c'olic</t> <t>jacha' jun nim abaj,</t> <t>weta'm chi man quel ta nu q'uixbal.</t>", "8": "<t>Pa nu xcut c'o wi ri to'l wech:</t> <t>¿La c'o jachin c'o jas cuna' chwij?</t> <t>¡Jo' junam chuwäch ri k'atal tzij!</t> <t>¿La c'o jun cuchomaj</t> <t>chi quinutzujuj chuwäch ri k'atal tzij?</t> <t>¡Chpetok chubij c'u chwe!</t>", "9": "<t>Ri Ajawaxel are quinto'wic;</t> <t>¿Jachin ta ri cäcuinic</t> <t>cuc'äjisaj nu wäch?</t> <t>Conojel ri e nu c'ulel</t> <t>cäsach na qui wäch</t> <t>jacha' atz'iak ri tijom cumal xjut.</t>", "10": "<pb/><t>Ix ri nim quiwil wi ri Ajawaxel</t> <t>xukuje' quitatabej ri u ch'abal</t> <t>ri pataninel rech:</t> <t>we quixbin pa ri k'eku'm,</t> <t>man c'o ta jubik' i chaj,</t> <t>chicu'ba' i c'u'x chrij ri Ajawaxel;</t> <t>chitok'ej iwib che ri i Dios.</t>", "11": "<t>Conojel c'u ri cäquitzij k'ak'</t> <t>xukuje' cäquisuc'umaj ch'ab</t> <t>ri quenicowic,</t> <t>quekaj na chupam ri rak'</t> <t>ri kas qui k'ak',</t> <t>chuxe' ri ch'ab</t> <t>ri kas ix xixnicowisanic.</t> <t>Ri Ajawaxel cutak na ulok</t> <t>we c'äjisabal wächaj ri' paquiwi',</t> <t>queliq'ue c'u ne canok</t> <t>pa u niq'uiajil ri c'axc'olil.</t>"}