{"1": "<pb/><t>“¿Jachin wa'</t> <t>ri elinak ulok pa Bosra,</t> <t>u chuch ri Edom,</t> <t>ri tz'ajom ri ratz'iak ruc' quiäk,</t> <t>ri e u cojom</t> <t>je'lalaj tak ratz'iak petinak,</t> <t>ri cäbin ruc' xibibalalaj chuk'ab? <pb/>In ri',</t> <t>ri quinya u bixic ri colomal,</t> <t>c'o c'u nimalaj nu cuinem</t> <t>che qui colic ri winak.</t>", "2": "<pb/><t>¿Jasche quiäk ri awatz'iak,</t> <t>je ta ne ri e a pitz'om uva</t> <t>cuc' ri awakan?</t>", "3": "<pb/><t>Je,</t> <t>xak nu tuquel xebenpitzilej tak ri uva,</t> <t>man c'o ta jun xinto'wic</t> <t>in nojinak che oyowal</t> <t>xebentac'alej ri e nu c'ulel,</t> <t>xebenxak'alej ruc' c'anal,</t> <t>are c'u ri qui quiq'uel xchiclon</t> <t>chrij ri watz'iak,</t> <t>xtz'ajtaj c'u ronojel ri watz'iak.</t>", "4": "<t>Nu chomam jun k'ij</t> <t>chi quinban k'atoj tzij</t> <t>xopan c'u ri k'ij</t> <t>che u colic ri nu tinimit.</t>", "5": "<t>Xincaylobic,</t> <t>man c'o ta c'u jachin ta xinto'wic</t> <t>sibalaj xinmayij</t> <t>chi man c'o ta jun xuya' u tzij</t> <t>che nu to'ic.</t> <t>Ri nu k'ab are xyo'w ri ch'äcanic chwe,</t> <t>ri woyowal are xyo'w nu chuk'ab.</t>", "6": "<t>In nojinak che oyowal</t> <t>xebenxak'alej ri nimak tak tinimit,</t> <t>xinsach qui wäch ruc' c'anal xinbano</t> <t>chi xbin ri qui quiq'uel cho ri ulew.”</t>", "7": "<t>In quinwaj quintzijoj</t> <t>ri lok'ok'ebal u c'u'x ri Ajawaxel,</t> <t>quebenbixoj bix che yabal u k'ij</t> <t>rumal ronojel ri u banom ri are'</t> <t>che ka to'ic,</t> <t>rumal ri nimalaj utzil ri u banom</t> <t>chque conojel ri aj israelib,</t> <t>rumal ri u banom ruc' ri rutzil</t> <t>chupam c'ut</t> <t>ri nimalaj lok'ok'ebal u c'u'x.</t>", "8": "<t>Ri are xubij:</t> <t>“Ri e are e nu tinimit,</t> <t>alc'ualxelab</t> <t>ri man quinquijach ta na.”</t> <t>Ri are c'ut xebucolo</t>", "9": "<t>xeresaj pa conojel</t> <t>ri e qui rikoj tak c'ax.</t> <t>Man jun u tako'n ta ri xecolowic</t> <t>are ri Ajawaxel chwinakil.</t> <t>Are xetorowic</t> <t>rumal ri lok'ok'ebal u c'u'x</t> <t>xukuje' rumal ri relebal u c'u'x,</t> <t>xebuwalijisaj xebuloquej pa u k'ab.</t> <t>Je u banom wa' amak'el.</t>", "10": "<t>Ri e are c'ut xquiyac quib</t> <t>chrij ri Ajawaxel,</t> <t>xquic'axc'obisaj ri u tastaliquil;</t> <t>rumal ri' xuban u c'ulel chque</t> <t>xuwalijisaj ch'o'j chquij.</t>", "11": "<t>Ri e are xnataj</t> <t>ri ojer tak k'ijol chque</t> <t>aretak ri Moises xucol ri u tinimit,</t> <t>quec'olow c'u chi'aj:</t> <t>“¿Jawije' c'o wi ri Dios</t> <t>ri xcolow ri Moises pa ri nim ja' Nil,</t> <t>ri yukul rech ri u jumulaj?</t> <t>¿Jawije' c'o wi ri xcojow</t> <t>ri Ruxlabal ri Dios</t> <t>pa ri ranima' ri Moises,</t>", "12": "<t>ri xbanowic</t> <t>chi ri juluwemalaj u cuinem</t> <t>xrachilaj ri Moises,</t> <t>ri xbanow quieb che ri plo</t> <t>chuwäch ri u tinimit,</t> <t>rech cänimar u k'ij chbe k'ij sak,</t>", "13": "<t>ri xubano chi xek'ax pa ri plo</t> <t>man xejilijob ta c'ut,</t> <t>e jacha' quiej chupam ri chaki'j uwo sak,</t>", "14": "<t>e jacha' wacax ri quekaj bic</t> <t>pa ri lianic?”</t> <t>Ri ruxlabal ri Ajawaxel xc'amow qui be.</t> <t>Jewa' xuban che u c'amic u be</t> <t>ri u tinimit xnimar c'u u k'ij,</t> <t>xukuje' u juluwem.</t>", "15": "<t>Ca'y la ulok chicaj, Ajawaxel,</t> <t>kas pa ri tastalicalaj c'olbal</t> <t>ri cäjuluwic ri lal c'o wi.</t> <t>¿Jawije' c'o wi</t> <t>ri k'ak'alaj lok'ok'ebal c'u'x la</t> <t>xukuje' ri chuk'ab la?</t> <t>¿Jasche man c'o ta chi cubij c'u'x la?</t> <t>¿La xq'uis ri relebal c'u'x la chke?</t>", "16": "<t>Ri lal, lal ka tat.</t> <t>Pune' man cujuc'amowaj ri Abraham,</t> <t>mawi cujnataj ta che ri Israel,</t> <t>ri lal, Ajawaxel,</t> <t>lal ka tat kas ojer ulok lal torol kech.</t>", "17": "<t>¿Jasche cäban la Ajawaxel</t> <t>chi cäkajech'obisaj kib</t> <t>chque ri be la,</t> <t>cacowirisaj c'u la ri kanima'</t> <t>rech man nim ta cakil wi la?</t> <t>Q'uextaj la,</t> <t>rumal ri qui lok'ok'exic</t> <t>ri pataninel tak ech la,</t> <t>xukuje' ri tinimit ri echbem la.</t>", "18": "<t>Man naj ta xbeytaj</t> <t>ri tastalicalaj tinimit la</t> <t>che rechbexic ri ulew.</t> <t>Ri e ka c'ulel xquixak'lej ri achoch la.</t>", "19": "<t>Uj uj c'o camic je ta ne</t> <t>ri ma ta ajawininak la pakawi',</t> <t>je ta ne ri ma ta mawi ta jubik'</t> <t>kac'amom ta bic ri bi' la.</t>"}