{"1": "<pb/><t>“Chatatabej wa',</t> <t>ralaxic ri Jacob,</t> <t>ri cojom Israel che a bi'</t> <t>at rija'l c'u ri Juda</t> <t>ri caban ri chi'nic ri kas cäban na</t> <t>pa ri u bi' ri Ajawaxel</t> <t>ri canataj ri u bi'</t> <t>ri u Dios ri Israel,</t> <t>pune' man ch'ajch'oj ri awanima'</t> <t>mawi at jicom</t>", "2": "<t>ri cabij awib chi at</t> <t>aj tastalicalaj tinimit,</t> <t>cato' c'u awib ruc' ri u Dios ri Israel,</t> <t>ri u bi' are' Ajawaxel</t> <t>ri c'o ronojel u cuinem:</t>", "3": "<t>Kas pa ri tictajic</t> <t>xinya' ulok qui bixic ri jastak chawe</t> <t>ri e c'ulmatajinak chic</t> <t>kas in xinyo'w quetamaxic.</t> <t>Xinbanaxtaj chanim,</t> <t>je c'u xelic jas ri xinbij.</t>", "4": "<t>Weta'm c'ut chi sibalaj at tac,</t> <t>chi sibalaj at co jacha' ri ch'ich',</t> <t>man catk'usk'ub ta jacha' ri kan ch'ich',</t>", "5": "<t>nu bim ulok wa' chawe ojer ulok,</t> <t>nu yo'm ulok u bixic chawe</t> <t>majok chec'ulmatajok.</t> <t>Jeri' man cuya' ta cabij:</t> <t>‘Are ri nu dios xbanowic,</t> <t>ri wächbal ri xinbano are xchomanic.’</t>", "6": "<t>Ri at a tom ronojel wa';</t> <t>chatoc il che rilic,</t> <t>cacoj c'u na chi kastzij.</t> <t>Camic quinya' u bixic</t> <t>c'ac' tak jastak chawe,</t> <t>jastak ri e c'u'talic</t> <t>ri man e aweta'm taj,</t>", "7": "<t>jastak ri e q'uiyisam camic,</t> <t>man pa ri ojer tak k'ij taj,</t> <t>ri man a tom ta qui tzijoxic c'ä camic.</t> <t>Jeri' man catcuin ta cabij:</t> <t>‘Weta'm chi wa'.’</t>", "8": "<t>Ri at man a tom ta qui tzijoxic wa',</t> <t>mawi aweta'm qui wäch,</t> <t>rumal rech chi amak'el at uxinak tz'or.</t> <t>In weta'm chi man at jic taj,</t> <t>chi cäbix chawe</t> <t>chi man catniman taj aretak xatalaxic.</t>", "9": "<pb/><t>Xincoch' c'ut</t> <t>rech cäya' nu k'ij,</t> <t>xink'il wib,</t> <t>man xinsach ta a wäch</t> <t>rech man quel ta nu q'uixbal.</t>", "10": "<t>In xatinjosk'ij,</t> <t>man je ta c'u xinban che a josk'ixic</t> <t>jas ri cäban che ri sak puak,</t> <t>xane' xatinc'ambejej</t> <t>pa ri jorno re ri rikoj c'ax.</t>", "11": "<t>Che u ya'ic nu k'ij,</t> <t>che u ya'ic nu k'ij nu banom wa',</t> <t>man cuya' ta c'ut cäyok' ri nu bi'.</t> <t>Man quinya' ta be</t> <t>chi cäya' ri nu juluwem che jun chic.”</t>", "12": "<t>“Chatampe' ri quinbij,</t> <t>Israel, u tinimit ri Jacob,</t> <t>ri nu siq'uim: Xuwi ri in in Dios,</t> <t>in ri nabe xukuje' ri q'uisbal.</t>", "13": "<t>Ruc' ri nu k'ab</t> <t>xinjekeba' ri uwächulew,</t> <t>ruc' ri nu k'ab xinlic' ri caj,</t> <t>xuwi xinbij ri qui bi' xec'utunic.</t>", "14": "<t>Chimulij iwib</t> <t>iwonojel chitatabej c'ut:</t> <t>¿Jachin chiwe ix xyo'w u bixic wa'</t> <t>we cäc'ulmatajic ri':</t> <t>chi ri achi ri cha'tal wumal</t> <t>cuban na ri nu chomam u banic</t> <t>che ri Babilon,</t> <t>xukuje' chque ri aj Caldeyib?</t>", "15": "<t>In xinbinic, in xinsiq'uinic,</t> <t>in xinbanowic chi cäpetic,</t> <t>apawije' c'u ri cäbe wi cäch'äcan na.</t>", "16": "<t>Chixkeb ulok wuc', chitatabej c'u wa':</t> <t>Kas pa ri u tictajic,</t> <t>ri in mawi jumul c'o jas xinbij chc'uyal</t> <t>aretak c'ut ronojel wa' xc'ulmatajic,</t> <t>in in c'olic.</t> <t>Camic c'ut nu yo'm ri nu cuinem che,</t> <t>nu takom bic.”</t>", "17": "<pb/>Jewa' cubij ri Ajawaxel, ri torol awech, ri Tastalicalaj u Dios ri Israel: <pb/><t>“In ri Ajawaxel ri a Dios</t> <t>ri quinc'ut chawäch</t> <t>jachique ri utz chawe,</t> <t>in quinc'am a be</t> <t>pa ri be ri rajawaxic catakej.</t>", "18": "<t>¡We ta ba' xanimaj ri nu takanic</t> <t>ri xinya' chawe!</t> <t>Ri a jamaril cätajin ta cäq'uiy ri'</t> <t>jacha' jun nima',</t> <t>ri colomal ri e a rikom,</t> <t>e je ta ri' e jacha'</t> <t>ri e u rekbla' ri plo,</t>", "19": "<t>ma ta quebajilataj ri' ri e awalc'ual,</t> <t>jacha' ri u sanyebil ri plo;</t> <t>in mawi jubik' ri' ma ta xinsach i wäch,</t> <t>mawi ma ta xixintas apan jela'.”</t>", "20": "<pb/><t>Chixel ulok pa Babilon,</t> <t>chixanimaj ulok chquixo'l ri aj caldeyib.</t> <t>Chiya' u bixic we tzij ri'</t> <t>ruc' rakoj tak chi'aj re quicotemal,</t> <t>chiya' retamaxic</t> <t>c'ä chuq'uisbal ri uwächulew.</t> <t>Chibij:</t> <t>“¡Ri Ajawaxel u torom ri Jacob</t> <t>ri pataninel rech!”</t>", "21": "<t>Pune' xuban chque chi xeboc'ow</t> <t>chquipam tak c'olbal</t> <t>ri e chaki'j tak uwo sak</t> <t>man xquina' ta chaki'j chi';</t> <t>xupaxij ri nim abaj</t> <t>xubano chi xel ulok</t> <t>jun nimalaj ja' chupam.</t>", "22": "<t>Chque c'u ri winak ri e lawalo,</t> <t>man c'o ta jamaril cäyataj chque.</t> <t>Are' ri Ajawaxel yowinak u bixic.</t>"}