{"1": "<pb/><t>Ri Ajawaxel cucoj ri Sir</t> <t>che ajawinel,</t> <t>xuc'am che ri u k'ab</t> <t>rech cajawin paquiwi'</t> <t>ri nimak tak tinimit,</t> <t>xukuje' qubuch'äc tak ri ajawinelab.</t> <t>Ri Ajawaxel cubano</t> <t>chi chuwäch ri Sir</t> <t>quejaktaj ri coquibal tak ri tinimit</t> <t>man c'o ta c'u jun</t> <t>cäcuinic quebutz'apij ta chic.</t> <t>Cubij c'u che camic:</t>", "2": "<t>“In quinnabej na chawäch,</t> <t>quebenwulij na ri k'atibal,</t> <t>quebenpaxij na tak ri oquibal</t> <t>re k'an ch'ich',</t> <t>quinban na ch'akatak</t> <t>chque ri bolobak tak ch'ich'.</t>", "3": "<t>In quebenjach na k'an puak,</t> <t>sak puak pa a k'ab ri e c'u'talic,</t> <t>k'inomal ri e c'olom pa tak c'olbal</t> <t>ri man e k'alaj taj,</t> <t>rech cawetamaj chi in ri' ri Ajawaxel,</t> <t>ri u Dios ri Israel,</t> <t>ri cucoj ri a bi' che a siq'uixic.</t>", "4": "<t>Xa che u tok'obisaxic</t> <t>u wäch ri Jacob ri pataninel wech,</t> <t>ri u tinimit ri Israel, ri cha'tal wumal,</t> <t>at nu siq'uim ruc' ri a bi',</t> <t>nu yo'm c'u ri awekle'n ri nim u k'ij</t> <t>ri at c'o wi camic,</t> <t>man aweta'm ta c'u nu wäch.</t>", "5": "<t>In ri Ajawaxel,</t> <t>man c'o ta chi jun;</t> <t>man c'o ta chi jun dios xuwi ri in.</t> <t>Nu yo'm a chuk'ab che u banic ri ch'o'j,</t> <t>man aweta'm ta c'u nu wäch,</t>", "6": "<t>rech cäquetamaj conojel,</t> <t>ri e c'o pa elebal k'ij</t> <t>xukuje' ri e c'o pa ri u kajebal k'ij,</t> <t>chi man c'o ta chi jun jas ri in.</t> <t>In ri' ri Ajawaxel, man c'o ta chi jun.</t>", "7": "<t>In quinyo'w ri sakil</t> <t>xukuje' ri k'eku'm,</t> <t>in quinyo'w ri utzalaj c'aslemal</t> <t>xukuje' ri u q'ueyowal.</t> <t>In,</t> <t>ri Ajawaxel ri quinbanow</t> <t>conojel we jastak ri'.”</t>", "8": "<t>“In quintak na ulok</t> <t>ri nu ch'äcanic chicaj,</t> <t>jacha' ri räx k'ab ri cäpe chicaj</t> <t>xukuje' ri jäb</t> <t>ri cäpe pa tak ri sutz',</t> <t>cuc'amowaj c'u na ri ulew;</t> <t>ri u wächinic ri cuya'</t> <t>are ri colobenic,</t> <t>cäcotz'ijan c'u na ri suq'uil</t> <t>pa u xuc'ut.”</t>", "9": "<pb/><t>Jun lak re t'ac,</t> <t>ri xak junam ruc' apachique lak,</t> <t>man cuc'ulelaj ta ri xbanowic.</t> <t>Ri t'ac man cubij ta che ri banal lak:</t> <t>“¿Jas ri cätajin cabano?”</t> <t>mawi ri bo'j ri xbantaj</t> <t>rumal cubij ta che:</t> <t>“Ri at man aweta'm ta catchacunic.”</t>", "10": "<t>Mawi ya'tal che jun alc'ualaxel</t> <t>quebuc'ulelaj ri u nan u tat,</t> <t>chi xc'am ulok cho we uwächulew cumal.</t>", "11": "<t>Ri Ajawaxel,</t> <t>ri Tastalicalaj u Dios ri Israel,</t> <t>ri xnuc'uwic, cubij:</t> <t>“¿La quita' c'u lo ajilabal chwe in</t> <t>chquij ri walc'ual</t> <t>o a quebiya' ta lo tijonic chwe</t> <t>jas quinban che qui banic</t> <t>ri jastak wech?</t>", "12": "<t>In xinq'uiyisam ri uwächulew</t> <t>xukuje' conojel ri winak</t> <t>ri e c'o chuwäch,</t> <t>xinlic' ri caj cuc' ri nu k'ab</t> <t>xinya' c'u takanic</t> <t>chi quec'utun conojel tak ri ch'imil.</t>", "13": "<t>In xinbanowic</t> <t>chi cäwalij ulok ri Sir</t> <t>rech cäch'äcanic,</t> <t>quebenwesaj c'u conojel tak ri latz'</t> <t>ri e c'o pa ri u be</t> <t>are' cäyacow na ri nu tinimit</t> <t>jumul chic,</t> <t>quebutzokopij c'u na ri e nu winak</t> <t>ri e nu yo'm chuxe' ri u takanic,</t> <t>man c'o ta tojbal cutok'ij na</t> <t>mawi rajil q'uexelal.”</t> <t>Ri Ajawaxel ri c'o ronojel u cuinem</t> <t>ch'awinak.</t>", "14": "<pb/>Ri Ajawaxel cubij che ri Israel: <pb/><t>“Ri ajchaquib aj Ejipt,</t> <t>ri ajc'ayib aj Etiopiy</t> <t>xukuje' ri winak aj Saba ri nimak cakan,</t> <t>cäquijach na quib pa k'ab,</t> <t>quebux c'u na</t> <t>jacha' e a pataninelab ri e lok'om;</t> <t>quexim na cuc' tikom ch'ich',</t> <t>queteri na chawij,</t> <t>cäquimej na quib chawäch,</t> <t>cäquita' na tok'ob chawe:</t> <t>‘Kas ba tzij chi c'o ri Dios chixo'l,</t> <t>man c'o ta chi jun,</t> <t>man c'o ta chi na dios.’ ”</t>", "15": "<pb/><t>Lal c'u ne jun Dios</t> <t>ri man quilitaj taj,</t> <t>Dios, colol re ri Israel.</t>", "16": "<pb/><t>Conojel ri cäquiban tak diosib</t> <t>quel na qui q'uixbal,</t> <t>quemach'irisax na,</t> <t>cätze'x na qui wäch.</t>", "17": "<t>Are c'u ri Israel</t> <t>xcol rumal ri Ajawaxel,</t> <t>xucol re chbe k'ij sak xucolo,</t> <t>mawi c'u jubik' quel na u q'uixbal</t> <t>mawi camach'irisaxic.</t>", "18": "<pb/><t>Ri xbanow ri caj,</t> <t>ri are Dios xukuje' Ajawaxel,</t> <t>ri xbanow ri ulew</t> <t>xukuje' xunuc'u,</t> <t>ri co xujekeba',</t> <t>ri xbanowic rech man xak tacätolic</t> <t>xane' quec'oji' winak chuwäch,</t> <t>je cubij wa': <pb/>“In ri' ri Ajawaxel,</t> <t>man c'o ta chi c'u jun.</t>", "19": "<t>Ri in man cheläk'al ta quinch'awic</t> <t>mawi quinch'aw pa k'eku'm tak c'olbal</t> <t>cho ri uwächulew.</t> <t>Ri in man quinbij ta</t> <t>chque ri e rija'l ri Jacob:</t> <t>‘Chinitzucuj</t> <t>jawije' ri man c'o ta wi jas c'olic.’</t> <t>In, ri Ajawaxel, quinbij ri kastzij,</t> <t>quintzijoj ri kas suc'.”</t>", "20": "<t>“Chimulij iwib, chixpetok,</t> <t>chixkeb ulok iwonojel</t> <t>ri ix to'tajinak can</t> <t>pa tak ri tinimit.</t> <t>Xa' man c'o ta jas queta'm</t> <t>ri quequiwacatisaj</t> <t>tak ri e qui dios re che',</t> <t>quetz'onon c'u che jun dios</t> <t>ri man cäcuin ta quebucolo.</t>", "21": "<t>Chixch'awok, chitzijoj ri i banic,</t> <t>we quiwaj chixchomalan chixo'l:</t> <t>¿Jachin xeyo'w ulok qui bixic</t> <t>we jastak ri' kas pa ri tictajic?</t> <t>¿Jachin xesan ulok qui tzijol ojer?</t> <t>¿La ma ta pu in, ri Ajawaxel?</t> <t>Man c'o ta Dios we ta ma ta xuwi ri in.</t> <t>Man c'o ta chi jun Dios</t> <t>we man xuwi ri in,</t> <t>ch'äcanel xukuje' ri colonel.</t>", "22": "<pb/><t>Chixpet wuc', quixincol c'u na,</t> <t>tinimit tak</t> <t>ri ix c'o c'ä chutza'm ri uwächulew,</t> <t>in c'u ri Dios, man c'o ta chi jun.</t>", "23": "<t>Kastzij xincha', pa ri nu bi'</t> <t>xinban jun chi'nic ri kas cäban na</t> <t>ruc' colomal,</t> <t>chi conojel cäquimej na</t> <t>ri qui ch'ec chnuwäch,</t> <t>chi conojel cäquiban ri qui chi'nic</t> <t>ri kas cäcan na ruc' ri qui chi'</t> <t>pa ri nu bi'.</t>", "24": "<t>Cäquibij c'u na:</t> <t>Xuwi ruc' ri Ajawaxel</t> <t>e c'o wi ri colomal xukuje' ri cuinem.</t> <t>Conojel ri cäquetzelaj nu wäch</t> <t>quel na qui q'uixbal.</t>", "25": "<t>Wumal in,</t> <t>ronojel ri tinimit Israel</t> <t>cux na ch'äcanel,</t> <t>cunimarisaj c'u na rib chwij in.”</t>"}