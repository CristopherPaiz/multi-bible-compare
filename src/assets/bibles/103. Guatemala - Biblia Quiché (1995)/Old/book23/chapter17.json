{"1": "<pb/>Cäya' u bixic ri cuc'ulmaj na ri Damasc: <pb/><t>Copan na ri k'ij</t> <t>aretak ri Damasc man tinimit ta chic</t> <t>xa jumulaj ch'akatak tak tz'ak chic</t> <t>cäcanajic,</t>", "2": "<t>kas xa jumul cäwonobax na canok,</t> <t>cux na yuk'bal,</t> <t>ri awaj queyuk'ux na chila'</t> <t>man c'o ta jachin quexibinic.</t>", "3": "<t>Ri Eprain ri cuban wi nimal ri Israel,</t> <t>man c'o ta chic u tinimit</t> <t>cäcanajic ri sutim rij</t> <t>che nimak tak tapia</t> <t>xukuje' je cuc'ulmaj na ri Damasc</t> <t>ri xuwi tinimit wa' canajinak pa Siriy,</t> <t>man ajawibal ta chic.</t> <t>Cujiquiba' u bixic ri Ajawaxel</t> <t>ri c'o ronojel u cuinem.</t>", "4": "<t>Pa ri k'ij ri' ri Samar</t> <t>ri nimarisabal rib ri Jacob,</t> <t>man c'o ta chi u chuk'ab cäcanaj na,</t> <t>ri u k'inomal cäsach na u wäch.</t>", "5": "<t>Je cäcanaj na jacha'</t> <t>aretak ri k'atal trico</t> <t>u k'atom chic ri trico</t> <t>quebusic' ri u jolom tak trico</t> <t>ruc' ri u k'ab,</t> <t>o jacha' aretak</t> <t>quesic' ri u jolom tak trico</t> <t>pa ri beya' re Repaim,</t>", "6": "<t>ri xuwi quecanaj can</t> <t>ri man xerik ta bic;</t> <t>o jacha'</t> <t>aretak cäyiquiyox juwi' aseitun</t> <t>ri xak xuwi quecanaj can</t> <t>quieb oxib aseitun</t> <t>che ri u tza'm jun u k'ab,</t> <t>o xa quiejeb o job</t> <t>pa ronojel ri che'.</t> <t>Cujiquiba' u bixic ri Ajawaxel,</t> <t>ri u Dios ri Israel.</t>", "7": "<pb/><t>Pa ri k'ijol ri' ri winak</t> <t>cäril na ri u winakirisanel,</t> <t>ri Tastalicalaj u Dios ri Israel.</t>", "8": "<t>Man queril ta chi na ri e porobal</t> <t>mawi ri jastak ri e banom</t> <t>cumal ri winak ruc' ri qui k'ab.</t> <t>Man coc ta chi na il</t> <t>che quilic tak ri cuta'm</t> <t>ri nimak qui k'ij mawi tak ri porobal</t> <t>jawije' queporox wi c'oc' tak k'ol</t> <t>chquiwäch tak ri diosib.</t>", "9": "<pb/><t>Pa ri k'ij ri'</t> <t>ri a tinimit ri e sutim quij</t> <t>cumal nimak tak tapia quewonobax na canok,</t> <t>jas ri qui tinimit tak ri aj hebeyib</t> <t>xukuje' ri aj amoreyib</t> <t>xewonobax can cumal ri winak</t> <t>rumal ri qui xe'n ib</t> <t>chquiwäch ri aj israelib.</t> <t>Quecanaj na canok</t> <t>jacha' ri chaki'j uwo sak,</t>", "10": "<t>rumal rech chi xsach ri Dios</t> <t>pa a jolom ri xatcolowic,</t> <t>man xnataj ta chawe chi are' a panibal.</t> <t>Ri at quebajosk'ij tak we e ticbal ri'</t> <t>ri sibalaj e je'lic,</t> <t>quebatic ri e a tico'n</t> <t>che u ya'ic u k'ij jun dios</t> <t>ri man aweta'm ta jachinok.</t>", "11": "<t>Pa ri k'ij aretak quebatico</t> <t>cachaplej quilixic,</t> <t>cabano chi cäq'uiy</t> <t>ulok ri ija' chucab k'ij.</t> <t>Aretak c'ut cäpe ri ul</t> <t>ri man c'o ta jas quesanic</t> <t>cäsach na u wäch</t> <t>ri u wächinic ri tico'n.</t>", "12": "<pb/><t>¡Chitampe' ri qui jininem</t> <t>tak ri tinimit ri sibalaj quebuchuwic,</t> <t>jacha' ri u jininem ri plo!</t> <t>Are' ri wululem ri quequiya'</t> <t>ri nimak tak tinimit,</t> <t>jacha' ri qui chojojem nimak tak ja'.</t>", "13": "<t>Aretak c'ut quebokatax bic</t> <t>rumal ri Dios,</t> <t>naj quebetakal wi,</t> <t>jacha' ri pajo ri cäc'am bic</t> <t>rumal ri quiakik' pa tak ri juyub</t> <t>o jacha' ri quiäkwok' ri cäc'am bic</t> <t>rumal ri salc'um.</t>", "14": "<t>Pa ri u benabal k'ij</t> <t>sibalaj quexibinic,</t> <t>maja' c'u cäpe ri u sakaric</t> <t>aretak cäsach na qui wäch.</t> <t>Are wa' ri cäquitaklej na</t> <t>ri cujqueläk'aj,</t> <t>je qui q'uistajic wa'</t> <t>ri cäquisach ka wäch.</t>"}