{"1": "<pb/><t>“Chatkajok,</t> <t>k'apoj Babilon,</t> <t>maja' awachajil,</t> <t>chatt'uyul c'u chupam ri puc'uc' ulew;</t> <t>chatkajok chaya' can ri a tem re ajawibal,</t> <t>k'apoj Caldey,</t> <t>chatt'uyul c'u cho ri ulew,</t> <t>man cäbix ta chi c'u na t'on chawe,</t> <t>xukuje' ch'ilic.</t>", "2": "<t>Chac'ama' ri ca',</t> <t>chaquie'j c'u ri trico,</t> <t>chawesaj ri ch'ukubal ri a cojom,</t> <t>chamojcolij ri awuk,</t> <t>chebach'anaba' ri a ch'ec,</t> <t>chatk'ax chawakan pa tak ri nima'</t>", "3": "<t>Chilitaj na ri a cuerp ch'analic,</t> <t>je, chcanaj ri awe chisak.</t> <t>Quinya' na ri c'äjisabal a wäch,</t> <t>man c'o ta c'u jachin cäcuin</t> <t>che u k'atixic</t> <t>cuc' tak ri e u bochi'nic.”</t>", "4": "<pb/><t>Ri torol kech,</t> <t>ri Tastalicalaj u Dios ri Israel,</t> <t>ri u bi' are' Ajawaxel</t> <t>ri c'o ronojel u cuinem</t> <t>je cubij wa':</t>", "5": "<t>“Chatt'uyul</t> <t>pa yinelem k'apoj Caldey,</t> <t>chanima' awib pa ri k'eku'm,</t> <t>man cäbix ta chi c'u na chawe:</t> <t>‘qui ajawinel ixok ri nimak tak tinimit.’</t>", "6": "<t>Aretak xyactaj woyowal</t> <t>ruc' ri nu tinimit,</t> <t>xinjach ri kas nu nim tinimit</t> <t>pa ri q'uixbal,</t> <t>xinya' be che chi cäkaj pa a k'ab.</t> <t>Man xatok'obisaj ta c'u qui wäch,</t> <t>xacoj ri alalaj awekebal</t> <t>paquiwi' ri ri'jab.</t>", "7": "<t>Xabij:</t> <t>‘Man c'o ta jun quinesan</t> <t>che ajawinel ixok;’</t> <t>man xul ta c'u wa' we jastak ri'</t> <t>pa jolom,</t> <t>mawi xachomaj apan ri qui q'uisbal.</t>", "8": "<t>Rumal ri', chatampe' wa' camic,</t> <t>ixok ri cäkaj ri banoj nimal chawäch,</t> <t>ri utz a banom pa ri a tem re ajawibal,</t> <t>ri cachomaj pa ri awanima':</t> <t>‘Xuwi ri in,</t> <t>man c'o ta chi jun jas ri in,</t> <t>ri in man quinux ta na malca'n ixok</t> <t>mawi quincanajic</t> <t>chi ma ta e c'o chi wal.’</t>", "9": "<t>Man c'o ta c'u canabej,</t> <t>xa pa jun k'ij quepe na</t> <t>we quiäkasakil ri' pawi':</t> <t>catcanaj na malca'n ixok,</t> <t>xukuje' man e c'o ta chi awal,</t> <t>pune' c'u quebaban</t> <t>q'ui k'ijinic</t> <t>xukuje' quebaban</t> <t>jalan tak qui wäch subunic.</t>", "10": "<t>Ri at cana' awib chi co at jekel</t> <t>chupam ri awetzelal,</t> <t>xabij c'ut:</t> <t>‘Man c'o ta jachin quinilowic.’</t> <t>Ri a no'j</t> <t>xukuje' tak ri e awetamabal xatquisubu.</t> <t>Xachomaj:</t> <t>‘Xuwi ri in,</t> <t>man c'o ta chi jun jas ri in.’</t>", "11": "<t>Cäpe c'u na ri quiäkasakil pawi',</t> <t>man catcuin ta c'u che u k'atixic</t> <t>ruc' ri a subunic;</t> <t>cäkaj na jun nimalaj quiäkasakil</t> <t>pawi' ri man catcuin ta che u k'atixic</t> <t>jun nimalaj c'ax ri man aweye'm taj</t> <t>xak c'u c'äte tal cäpe na pawi'.</t>", "12": "<t>Chatakej qui banic ri itzinic,</t> <t>xukuje' ri q'ui tak k'ijinic</t> <t>ri e a banom ulok pa ri awalc'alal,</t> <t>cawil c'u na we c'o jas qui patan chawe,</t> <t>cawil c'u na we catcuinic cabano</t> <t>chi cäquixe'j quib ri winak chawäch.</t>", "13": "<t>Sibalaj e q'ui ri ya'l tak a no'j</t> <t>e c'olinak,</t> <t>c'ä at cosinak cumal.</t> <t>¡Chepet ri e awajch'imilab</t> <t>ri c'o quetamabal chquij ri ch'imil,</t> <t>ri quech'obonic</t> <t>xuwi quequil ri ch'imil,</t> <t>ri cäquiya' u bixic chawe</t> <t>ri cäc'ulmataj na ic' chi ic',</t> <t>ri are ta cäcaj catquicolo!</t>", "14": "<t>Chebawila' c'ut,</t> <t>xak e junam</t> <t>ruc' ri pajo ri k'ak' quebik'owic,</t> <t>man quecuin ta cäquito' quib</t> <t>chuwäch ri rak' ri k'ak'.</t> <t>Rumal rech chi man k'ak' taj</t> <t>re rachak k'ak'</t> <t>ri cät'uyi jun chuwäch</t> <t>che u mik'ic rib.</t>", "15": "<t>Jewa' ri xquic'ulmaj ri e awitzinelab</t> <t>ri e c'o awuc'</t> <t>ri sibalaj q'ui banoj e a banom cuc'</t> <t>pa ronojel ri a c'aslemal.</t> <t>Chquijujunal</t> <t>xequitakej ri jech'alaj qui be,</t> <t>man c'o ta c'u jachin jun catcolowic.”</t>"}