{"1": "<pb/><t>Chatwalijok,</t> <t>Jerusalen,</t> <t>at pistal pa juluwem,</t> <t>opaninak c'u ri a chaj,</t> <t>ri u juluwem ri Ajawaxel cätunun pawi'.</t>", "2": "<t>Ri k'ekumal cuch'uk ri uwächulew,</t> <t>ri chak'ab quebuch'uk</t> <t>ri nimak tak tinimit.</t> <t>Are c'u ri Ajawaxel cäjuluw pawi',</t> <t>pawi' cäc'utun wi na ri u juluwem.</t>", "3": "<t>Ri nimak tak tinimit quepe na</t> <t>che rilic ri a chaj,</t> <t>ri ajawinelab are' tak quepe na</t> <t>che u tzucuxic</t> <t>ri u juluwem ri a sakil.</t>", "4": "<t>Chebawalijisaj ri a bak'wäch</t> <t>chatca'y pa tak a xcut:</t> <t>conojel cäquimulij quib</t> <t>quepe che awilic.</t> <t>Ri e awal alabom</t> <t>pune' naj e c'o wi quepe na,</t> <t>ri e awal alitomab quek'alux na ulok.</t>", "5": "<t>Ri at,</t> <t>aretak quebawilo,</t> <t>nimalaj catquicot na,</t> <t>ri awanima' cänoj na che quicotemal</t> <t>cäquic'am na ulok ri qui k'inomal</t> <t>tak ri ulew chawe</t> <t>ri e c'o chupam ri plo,</t> <t>quequijach na ri qui k'inomal</t> <t>ri nimak tak tinimit pa a k'ab.</t>", "6": "<t>Cäsutix c'u na awij</t> <t>cumal tinimit camey</t> <t>ri quepe pa Madian xukuje' pa Epa</t> <t>quepe na conojel ri aj Saba,</t> <t>quekam ulok k'an puak xukuje' c'oc'al,</t> <t>caquesaj c'u na u tzijol ri juluwemalaj</t> <t>tak jastak ri e u banom ri Ajawaxel.</t>", "7": "<t>Conojel ri chij ri e c'o pa Sedar</t> <t>quebawechbej na</t> <t>ri ama'ib tak chij ri e c'o pa Nebaiot</t> <t>quek'ax na pa k'ab,</t> <t>rech quebachi'j</t> <t>puwi' ri porobal chuwäch ri Ajawaxel,</t> <t>che tabal tok'ob ri cäkaj chuwäch,</t> <t>ri are' c'ut je'lic</t> <t>cuban chi na che ri rachoch.</t>", "8": "<pb/><t>¿E jachin tak wa' ri querapinic</t> <t>e jacha' ta ne sutz',</t> <t>ri e benak e jacha' palomax</t> <t>pa ri qui soc?</t>", "9": "<t>E jucub ri e petinak junam,</t> <t>cachil ri jucub re Tarsis</t> <t>ri e nabejinak ulok chquiwäch,</t> <t>naj e petinak wi</t> <t>e qui c'amom ulok ri awal,</t> <t>cuc'am ri qui k'an puak</t> <t>xukuje' ri qui sak puak,</t> <t>che u ya'ic u k'ij ri Ajawaxel,</t> <t>ri Tastalicalaj u Dios ri Israel</t> <t>ri xunimarisaj a k'ij.</t>", "10": "<t>Winak ri man e awinakil taj</t> <t>queyacow na ri e a tapia ri wulijinak,</t> <t>ri e qui ajawinel catquipatanij na</t> <t>pune' ba ri Ajawaxel xuc'äjisaj a wäch</t> <t>rumal ri royowal,</t> <t>camic c'ut rumal ri rutzil</t> <t>ranima' elinak u c'u'x chawe.</t>", "11": "<t>Ri e a oquibal ronojel k'ij queteyi na</t> <t>man quetz'apix ta pa k'ij mawi chak'ab,</t> <t>rech cuya' quec'am ulok</t> <t>ri e qui k'inomal</t> <t>ri nimak tak tinimit chawe,</t> <t>queboc c'ut ri ajawinelab</t> <t>cachil ri e cach k'atal tak tzij.</t>", "12": "<t>E are tak c'ut ri ulew</t> <t>ri man catupatanij taj</t> <t>cäsachisax na qui wäch.</t>", "13": "<pb/>Ri Ajawaxel cubij che ri Jerusalen: <pb/><t>“Ri e u k'inomal ri Libano</t> <t>quepe na awuc':</t> <t>chäj,</t> <t>tz'inchäj xukuje' q'uisis</t> <t>quec'am na ulok</t> <t>che u banic je'lic che ri wachoch,</t> <t>che u ya'ic u k'ij</t> <t>ri c'olbal ri quebenya' wi ri wakan.</t>", "14": "<t>Ri calc'ual ri xebanow c'ax chawe</t> <t>quepe na quel qui meja' na quib chawäch,</t> <t>conojel ri xquetzelaj a wäch</t> <t>quexuqui' na chawäch,</t> <t>‘U tinimit ri Ajawaxel’</t> <t>catuchix c'u na.</t> <t>‘U Sion</t> <t>ri Tastalicalaj u Dios ri Israel.’</t>", "15": "<t>Man catwonobax ta chi canok</t> <t>etzelam ta a wäch</t> <t>xak ta c'u a tuquiel,</t> <t>xane' quinban na chawe chi catux</t> <t>jun junalic juluwem,</t> <t>ya'l quicotemal amak'el.</t>", "16": "<t>Ri nimak tak tinimit quequiya' na</t> <t>ri utzalaj tak qui k'obibal chawe,</t> <t>ri ajawinelab tak quequic'am na ulok</t> <t>ri qui k'inomal chawe cäquetamaj</t> <t>c'u na chi in,</t> <t>ri Ajawaxel, in ri a colonel,</t> <t>chi ri in,</t> <t>ri c'o ronojel u cuinem</t> <t>che ri Jacob in torol awech.</t>", "17": "<pb/><t>Che u q'uexwäch k'an ch'ich'</t> <t>quinya' na k'an puak chawe,</t> <t>che u q'uexwäch ch'ich'</t> <t>quinya' na sak puak chawe,</t> <t>che u q'uexwäch che',</t> <t>quinya na k'an ch'ich' chawe,</t> <t>che u q'uexwäch abaj,</t> <t>quinya na ch'ich' chawe.</t> <t>Quinban na chi ri jamaril</t> <t>are cätakan pawi',</t> <t>are c'u ri jicomal cuc'ama' a be.</t>", "18": "<t>Chupam ri a tinimit</t> <t>man cätataj ta chi na tininem</t> <t>re tokinic,</t> <t>mawi cäban chi na sachan wächaj</t> <t>mawi cäyojix ta chic</t> <t>ri c'olbal ri at c'o wi,</t> <t>‘Colobal Ib’ catcha' c'u na</t> <t>chque ri pimak tak a tapia,</t> <t>chque ri e awoquibal ‘K'ijilabal’.</t>", "19": "<pb/><t>Man cajwataj ta chic ri u tun</t> <t>ri k'ij chawe pa k'ij,</t> <t>mawi ri u tun ri ic' chawe chak'ab,</t> <t>rumal rech chi ri in, ri Ajawaxel,</t> <t>quinux na junalic a chaj;</t> <t>in,</t> <t>ri a Dios,</t> <t>quinux na juluwibal chawe.</t>", "20": "<t>Ri a k'ij mawi jumul cuc'u' rib</t> <t>mawi camayquen ri u chaj ri a ic',</t> <t>rumal rech chi ri in, ri Ajawaxel,</t> <t>quinux na junalic a chaj;</t> <t>ri e a k'ijol quech tak bis</t> <t>caq'uis na qui tzam.</t>", "21": "<pb/><t>Conojel ri e awinakil</t> <t>quebux na tz'akatisanelab,</t> <t>quebux na ajchak'e ri culew amak'el,</t> <t>e u tux jun tico'n</t> <t>ri kas in in ticowinak,</t> <t>chac ri nu banom cuc' ri nu k'ab</t> <t>che u c'utic ri nu juluwem.</t>", "22": "<t>We ch'utinalaj jumuk' ri'</t> <t>cäq'uiyir na pa jun mil;</t> <t>we quieb oxib ri' quebux na</t> <t>jun nimalaj nimak tak tinimit.</t> <t>In ri' ri Ajawaxel,</t> <t>quinban na chi cäbantaj wa' chanim</t> <t>kas pa ri u k'ijol.”</t>"}