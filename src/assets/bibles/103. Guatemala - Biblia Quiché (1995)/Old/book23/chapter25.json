{"1": "<pb/><t>Ajawaxel, lal ri nu Dios</t> <t>in quinya' k'ij la</t> <t>xukuje' quintewichi'j ri bi' la,</t> <t>rumal rech chi esam la</t> <t>ri mayibalalaj tak chomanic la chi sak,</t> <t>e jic</t> <t>xukuje' co e jekelic kas e ojer ulok.</t>", "2": "<t>Banom la chi ri e tinimit tak</t> <t>uxinak jutak mulaj abaj,</t> <t>ri tinimit tak ri c'o nimak tak tapia</t> <t>chquij e wulijinak xeyojij la</t> <t>ri nimak tak cachoch ri e c'ulel,</t> <t>mawi jumul queyac chi na.</t>", "3": "<t>Rumal ri' cäya' na juluwem che la</t> <t>rumal jun cowilaj tinimit</t> <t>ri nimak tak qui tinimit ri winak</t> <t>man quebel ta qui c'u'x</t> <t>caquixe'j chawäch la.</t>", "4": "<t>Rumal rech chi ri lal lal uxinak</t> <t>u panibal ri meba',</t> <t>cux la ch'ukubal</t> <t>che ri c'o u rajawaxic</t> <t>pa ri u rikoj c'ax,</t> <t>to'bal ib pa ri quiakik' jäb,</t> <t>mu'jal ri cäk'atin ri k'ak'al.</t> <t>Ri cuxlab ri achijab</t> <t>ri man quel ta qui c'u'x</t> <t>e junam ruc' ri jun cakulja pa ri sak'ij,</t>", "5": "<t>o jacha' ri k'ak'al pa ri chaki'j ulew.</t> <t>Lal cätakan la</t> <t>paquiwi' ri jumulaj c'ulel</t> <t>jacha' ri cäban la</t> <t>che resaxic ri u k'ak'al ri k'ij</t> <t>ruc' ri u mu'jal jun sutz'.</t> <t>Lal cäcoj la chuk'ab chque ri winak</t> <t>ri man quel ta qui c'u'x,</t> <t>chi queyenelok.</t>", "6": "<pb/><t>Pa ri juyub Sion,</t> <t>ri Ajawaxel ri c'o ronojel u cuinem,</t> <t>cusuc'umaj na chque</t> <t>conojel ri nimak tak tinimit</t> <t>jun wa'im ri quetijow wi na</t> <t>je'lalaj tak jastak</t> <t>xukuje' u wa'l uva ri k'obisam,</t> <t>rachil je'licalaj tak riquil</t> <t>xukuje' ri kas utzalaj u wa'l uva.</t>", "7": "<t>Pa we juyub ri'</t> <t>cuyojij wi na ri Ajawaxel</t> <t>ri e ch'ukubal ri e ch'ukuwinak</t> <t>conojel ri winak,</t> <t>ri k'ubal ri e pisowinak</t> <t>conojel ri nimak tak tinimit.</t>", "8": "<t>Ri Ajawaxel xa jumul</t> <t>cusach na u wäch ri cämical,</t> <t>cutzajisaj na ri u wal</t> <t>qui wäch ri qui bak'wäch conojel,</t> <t>cuban na chi cusach na u wäch</t> <t>pa ronojel ri uwächulew</t> <t>ri u yok'ic ri u tinimit.</t> <t>Ri Ajawaxel bininak.</t>", "9": "<t>Pa ri k'ij ri' cäbix na:</t> <t>“Are wa' ri ka Dios,</t> <t>chrij ri are' cu'l wi ka c'u'x</t> <t>are c'u xujcolowic.</t> <t>Chujjajat che tze',</t> <t>chujquicotok, are' c'u uj colowinak.”</t>", "10": "<pb/><t>Ri u k'ab ri Ajawaxel</t> <t>are cäto'w na ri juyub Sion,</t> <t>cuxak'alej c'u na ri Moab</t> <t>jacha' ri u xak'alexic ri pajo</t> <t>ri q'uiakom pa ri mes.</t>", "11": "<t>Ri Moab quebuyuk na ri e u k'ab</t> <t>jacha' ri cuban jun muxanel,</t> <t>aretak c'u cäslabic,</t> <t>xa cäbik'taj na</t> <t>ri u nimarisabal rib.</t>", "12": "<t>Ri Ajawaxel cut'akij na</t> <t>ri cowilaj tak u tapia</t> <t>ri sibalaj naj e elinak chicaj</t> <t>quebuwulij na,</t> <t>quebuq'uiak na cho ri ulew.</t>"}