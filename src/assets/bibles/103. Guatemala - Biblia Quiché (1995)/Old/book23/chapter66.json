{"1": "<pb/>Ri Ajawaxel cubij: <pb/><t>“Ri caj are nu tem re ajawibal</t> <t>are c'u ri ulew</t> <t>are qui tac'alibal ri wakan.</t> <t>¿Jawije' ta lo ri caban ta wi cuinem</t> <t>che u yaquic jun ja chwe?</t> <t>¿Jawije' ta lo ri caban ta wi cuinem</t> <t>che u banic jun c'olbal chwe</t> <t>che wuxlanibal?</t>", "2": "<t>Kas in xebenban conojel we jastak ri',</t> <t>je c'u ri' xquichaplej qui c'olem.</t> <t>In, ri Ajawaxel, quinjiquiba' u bixic.” <pb/>“Ri winak ri quinoc wi il are ri meba',</t> <t>ri u rikom c'ax</t> <t>ri nim cäril wi ri nu tzij.</t>", "3": "<t>E c'o c'u jujun ri cäquipil</t> <t>jun ama' wacax,</t> <t>xukuje' cäquicämisaj c'u jun achi;</t> <t>cäquitok' u kul jun chij,</t> <t>xukuje' cäquik'ajisaj rij u wi'</t> <t>jun tz'i';</t> <t>quequichi'j c'äj</t> <t>xukuje' ri u quiq'uel jun ak</t> <t>cäquiporoj c'oc' k'ol</t> <t>cäquik'ijilaj c'u jun dios.</t> <t>Chque ri xequicha' qui banic</t> <t>we itzel tak nak'atisabal ri',</t> <t>cäkaj ri qui banic ronojel wa'</t> <t>chquiwäch.</t>", "4": "<t>In xukuje' quincha' na</t> <t>ri rikoj c'ax chque,</t> <t>quinc'am c'u na ulok</t> <t>paquiwi' ri sibalaj cäquixe'j quib che.</t> <t>Rumal rech chi xinsiq'uinic</t> <t>man c'o ta c'u jun</t> <t>xtzelen ta u wäch nu tzij,</t> <t>xinch'awic man c'o ta jun xintatabenic</t> <t>xquiban ri man cäkaj ta chnuwäch,</t> <t>are xquicha' ri man utz ta quinwilo.”</t>", "5": "<pb/>Chitatabej ri u tzij ri Ajawaxel, ix ri nim quiwil wi ri e u tzij: <pb/><t>“Jujun i winakil,</t> <t>ri cäquetzelaj i wäch,</t> <t>ri cäquiban c'ax chiwe</t> <t>rumal rech chi quinataj ri nu bi',</t> <t>je cäquibij wa':</t> <t>‘Chuc'utu' ri u juluwem ri Ajawaxel,</t> <t>cäkaj cäkilo chi quixquicotic.’</t> <t>Are c'ut ri e are quemoxir canok.</t>", "6": "<t>Ri wululem ri cätataj</t> <t>pa ri tinimit,</t> <t>ri wojcorem ri cätataj</t> <t>pa ri rachoch Dios,</t> <t>are ri wojcorem ri cuban ri Ajawaxel</t> <t>aretak cätajin cuya' ri c'äjisabal</t> <t>wäch ri takal</t> <t>chque ri quec'ulelan che.</t>", "7": "<pb/><t>Ri Sion xa' pa jok'otaj</t> <t>xralaj jun ral,</t> <t>c'ä majok chuna'</t> <t>ri e u k'oxomal ri alanic.</t>", "8": "<t>¿Jachin ta towinak u tzijol jun jasach</t> <t>junam ta ruc' wa'?</t> <t>¿Jachin ta ilowinak</t> <t>jun jasach ri junam ta ruc' wa'?</t> <t>¿La calax ta lo jun nim tinimit</t> <t>xa ta pa jun k'ij?</t> <t>¿La calax ta lo jun tinimit</t> <t>xa ta pa jok'otaj?</t> <t>Aretak c'u ri Sion</t> <t>xuchaplej u na'ic ri k'oxom,</t> <t>xeralaxtaj c'ut ri ral.</t>", "9": "<t>¿Jas ta che quink'atij in</t> <t>ri alanic,</t> <t>in c'ut ri quinbanowic</t> <t>chi queban alanic?”</t> <pb/>Ri Ajawaxel, ri a Dios, are' bininak wa.", "10": "<pb/><t>“Chixjajat ruc' ri Jerusalen,</t> <t>chixnoj che quicotemal ruc;</t> <t>iwonojel ri lok' iwumal</t> <t>chijunaj iwib ruc' ri u quicotemal</t> <t>iwonjel ri iwok'em u wäch;</t>", "11": "<t>ri are, jacha' jun nanaxel,</t> <t>quixutzuk na</t> <t>ruc' ri u cu'bisabal c'uxaj</t> <t>c'ä quixnoj na.</t>", "12": "<t>In c'ut, ri Ajawaxel, quinbij:</t> <t>In quinban na chi ri jamaril</t> <t>petok puwi'</t> <t>jacha' jun nima',</t> <t>e are tak c'ut ri e qui k'inomal</t> <t>ri nimak tak tinimit</t> <t>jacha' jun u tza'm ja' ri pulininak,</t> <t>jacha' jun u tza'm ja'</t> <t>ri cätorotaj ulok.</t> <t>Ri are quixutzuk na ix</t> <t>quixuloquej na bic</t> <t>quixusay c'u na paquiwi' ri e u ch'ec.</t>", "13": "<t>Jacha' jun nanaxel</t> <t>cucu'bisaj qui c'u'x ri ral,</t> <t>je u cu'bisaxic i c'u'x wa' wumal,</t> <t>quirik c'u na ri cu'bisabal c'uxaj</t> <t>pa Jerusalen.</t>", "14": "<pb/><t>Aretak ri ix quiwil wa,</t> <t>ri iwanima' cajajat na;</t> <t>ri i cuerp catojtot na</t> <t>jacha' ri k'ayes.</t> <t>Ri Ajawaxel cuya' na retamaxic</t> <t>ri u cuinem</t> <t>chquixo'l ri pataninelab tak rech,</t> <t>are c'u ri royowal</t> <t>chquixo'l ri e u c'ulel.</t>", "15": "<t>Rumal rech chi ri Ajawaxel</t> <t>c'o pa u niq'uiajil ri k'ak'</t> <t>aretak copanic,</t> <t>ri e u carwaj</t> <t>jeri' quepe sutinelalaj tak quiakik'</t> <t>cutzokopij c'ut ri u k'ak'al ri royowal</t> <t>xukuje' ri e rak' tak k'ak'</t> <t>ri quenicowic</t> <t>re ri c'äjisabal wächaj ri cuyao.</t>", "16": "<t>Je, ri Ajawaxel cuban na</t> <t>k'atan tzij ruc' k'ak',</t> <t>ruc' ch'ich' re ch'o'j</t> <t>cuban na ri k'atoj tzij</t> <t>puwi' ronojel ri uwächulew,</t> <t>cuban c'u na chi</t> <t>e q'ui ri quecämic.”</t>", "17": "<pb/><t>Ri Ajawaxel cujiquiba' u bixic:</t> <t>“Ri cäquitas quib</t> <t>ri cäquijosk'ij quib</t> <t>che qui k'ijilaxic tak ri diosib</t> <t>pa tak ri ticbal cotz'i'j,</t> <t>queteri c'u chrij jun ri benak</t> <t>pa qui niq'uiajil,</t> <t>ri quequitij ti'j ak xukuje' ti'j ch'o,</t> <t>o qui ti'jal niq'uiaj awaj chic</t> <t>ri e tz'il,</t> <t>xa jumul cäq'uis na tzij paquiwi',</t> <t>rumal rech chi weta'm in ri qui chac</t> <t>xukuje' ri qui chomanic.” <pb/>“Kas in c'ut quinpe na</t> <t>che qui mulixic tak ri tinimit</t> <t>xukuje' ronojel qui wäch nimak tak tinimit,</t> <t>quepe c'u na, cäquil na ri nu juluwem.</t>", "18": "", "19": "<t>Ri in quinya' na</t> <t>jun etal chquiwäch:</t> <t>quinya' c'olbal chi quebanimaj</t> <t>jujun quebentak c'u bic</t> <t>pa ri nimak tak tinimit:</t> <t>pa Tarsis, pa Libiy,</t> <t>pa Lid, ulew jawije' ri etamatal wi</t> <t>quicojic ri q'uiakbal ch'ab,</t> <t>cumal ri winak pa Tubal, pa Gres,</t> <t>xukuje' pa ri naj tak tinimit</t> <t>ri e c'o chupam ri plo,</t> <t>ri mawi jumul qui tom nu tzijol</t> <t>mawi quilom ri nu juluwem</t> <t>cäquesaj c'u na u tzijol</t> <t>ri nu juluwem</t> <t>chquixo'l conojel tak ri winak.</t>", "20": "<t>Caquiban na chi quepe</t> <t>conojel ri nimak tak tinimit,</t> <t>conojel tak ri e i winakil,</t> <t>quepe c'u na chquij tak quiej,</t> <t>pa tak carwaj, pa tak caret,</t> <t>chquij cowilaj tak quiej,</t> <t>xukuje' chquij tak camey.</t> <t>E jun sipanic</t> <t>c'u wa' chwe in pa Jerusalen,</t> <t>ri tastalicalaj nu juyub,</t> <t>jacha' ri sipanic ri cäquic'am ulok</t> <t>ri aj israelib</t> <t>pa ch'ajch'ojalaj tak lak pa ri wachoch.</t> <t>In, ri Ajawaxel, nu bim wa'.”</t>", "21": "<pb/><t>“Jujun chque quebencha' na</t> <t>rech quebencoj che cojol tabal tok'ob</t> <t>xukuje' aj levitib</t> <t>ri quepatanin na chwe.</t> <t>In, ri Ajawaxel, nu bim wa'.”</t>", "22": "<pb/>Xukuje' cujiquiba' u bixic ri Ajawaxel: <pb/><t>“Je' jacha' ri c'ac' caj</t> <t>xukuje' ri c'ac' ulew</t> <t>ri quebenban na quejeki' na amak'el,</t> <t>jeri' xukuje' quejeki' na ri e u k'ab</t> <t>tak awachalaxic chbe k'ij sak.</t>", "23": "<t>Chi ic' c'ut,</t> <t>aretak cäpe ri c'ac' ic',</t> <t>chuwukutak k'ij c'ut,</t> <t>ri k'ij rech ri uxlanem,</t> <t>conojel ri winak quepe na</t> <t>quelquimeja' na quib chnuwäch.</t> <pb/>In, ri Ajawaxel, nu bim.", "24": "<pb/><t>Quepe na quequil c'u na</t> <t>ri cäminak tak winak</t> <t>ri xequiwalijisaj quib chwij.</t> <t>Ri xjut ri quetijowic man quecäm ta wi,</t> <t>ri k'ak' ri quekuchuwic</t> <t>man cächup ta wi.</t> <t>¡Jun jasach c'u wa'</t> <t>ri xawebal chque conojel ri winak!”</t>"}