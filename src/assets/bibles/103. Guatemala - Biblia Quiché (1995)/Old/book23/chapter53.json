{"1": "<pb/><t>¿Jachin quecojowok</t> <t>ri ka tom?</t> <t>¿Jachin chuwäch u c'utum wi</t> <t>ri Ajawaxel ri u cuinem?</t>", "2": "<t>Ri Ajawaxel xraj chi ri pataninel</t> <t>rech cäq'uiyic</t> <t>jacha' jun tico'n ri cäloclotic;</t> <t>ri cäbe ri u rab pa ri chaki'j ulew.</t> <t>Man c'o ta u je'lal mawi u juluwem,</t> <t>ri u wächbal</t> <t>man c'o ta ri cärayix ta che;</t>", "3": "<t>ri winak cäquetzelaj u wäch</t> <t>xukuje' caquixutuj,</t> <t>Are jun achi q'uisnak pa ri k'oxomal,</t> <t>ri nak'atal che u rikic c'ax,</t> <t>Jacha' jun ri man takal ta u ca'yexic,</t> <t>xketzelaj u wäch,</t> <t>man xujoc ta il che.</t>", "4": "<t>Are c'u ne ekaninak</t> <t>ri e ka rikoj tak c'ax,</t> <t>e u coch'och'em ri kas ka k'oxomal.</t> <t>Ri uj xkachomaj</t> <t>chi are ri Dios socowinak,</t> <t>chi u c'äjisam u wäch</t> <t>xukuje' u mach'irisam.</t>", "5": "<t>Xsoc qui mac quech ri e ka c'ulelanic,</t> <t>xban c'ax che qui mac quech ri ketzelal</t> <t>ri c'äjisabal wächaj ri xuriko</t> <t>xuc'am ulok jamaril chke,</t> <t>cumal ri e u socotajic</t> <t>cakarik rutzil ka wäch.</t>", "6": "<pb/><t>Konojel uj xujsachic uj jacha' chij,</t> <t>chkajujunal xkatakej</t> <t>ri kas ka be pa kech wi,</t> <t>are c'u ri Ajawaxel</t> <t>xuya' ronojel ri ketzelal chrij.</t>", "7": "<t>Xban c'ax che, xak c'u xumach' rib,</t> <t>mawi ne xujak ri u chi';</t> <t>xc'am bic jacha' alaj ama' chij</t> <t>pa ri pilibal,</t> <t>ri are' c'ut man xch'aw taj</t> <t>mawi xujak ri u chi',</t> <t>jacha' jun chij aretak cäsocax rij.</t>", "8": "<pb/><t>Xc'am bic, man c'o ta u mac,</t> <t>mawi jun xoc il che ri xuc'ulmaj.</t> <t>Xesax cho ri uwächulew,</t> <t>xsoc che cämical</t> <t>qui mac quech ri e u mac ri nu tinimit.</t>", "9": "<t><f>[18]</f>Xquimuk pa tak qui xcut</t> <t>itzel tak winak,</t> <t>xquiya' chupam ri mukbal</t> <t>cuc' ri e lawalolaj tak winak,</t> <t>pune' c'u mawi jubik'</t> <t>xuban jun il patan</t> <t>mawi xuban jun subunic.</t>", "10": "<pb/><t>Ri Ajawaxel xraj xuban c'ax che</t> <t>ruc' tak ri c'axc'ol.</t> <t>Xujach c'u rib ri are'</t> <t>che tabal tok'ob qui mac ri macaj,</t> <t>che tabal tok'ob che u tojic ri macaj,</t> <t>kas cac'asi' c'u na,</t> <t>cäril na qui wäch ri e rija'lil;</t> <t>rumal ri are' utz quel wi na</t> <t>ri u chomanic ri Ajawaxel.</t>", "11": "<t>Aretak oc'owinak chic</t> <t>ri nimalaj c'axc'ol</t> <t>cäril na ri chäj,</t> <t>cäquicot c'u na aretak caretamaj,</t> <t>ri suc'alaj u pataninel ri Ajawaxel</t> <t>q'ui quebuk'alajisaj na</t> <t>chi e suc'urisan chic chuwäch ri Dios,</t> <t>cärekaj c'u na ri quetzelal wa'.</t>", "12": "<t>Rumal ri' ri Dios cuya' na</t> <t>jun u c'olbal</t> <t>chquixo'l ri nimak qui k'ij,</t> <t>cuc' c'ut ri c'o qui chuk'ab cuc'am na</t> <t>rech ri ch'äcanic.</t> <t>Rumal rech chi xujach rib</t> <t>pa ri cämical,</t> <t>xya' c'u chquixo'l ri itzel tak winak,</t> <t>kas c'u tzij xrekaj ri qui mac</t> <t>e q'ui winak</t> <t>xukuje' xbochi'n paquiwi' ri ajmaquib.</t>"}