{"1": "<pb/><t>“Waral c'o wi ri nu pataninel,</t> <t>ri quinya' ri nu to'banic</t> <t>che ri nu cha'om, ri quinquicot ruc'.</t> <t>Nu yo'm ri wuxlabal pa ranima'</t> <t>rech cuc'am ulok ri suq'uil</t> <t>chque conojel ri nimak tak tinimit.</t>", "2": "<t>Man curak ta u chi',</t> <t>man c'o ta cäch'awic,</t> <t>man cuban ta chi cätataj</t> <t>ri u ch'abal pa tak ri be,</t>", "3": "<t>man cuq'uis ta u k'ajisaxic</t> <t>ri aj ri wak'ininak</t> <t>mawi cuchup ri mecha</t> <t>ri xak alicha' cänicowic.</t> <t>Kas cuc'am c'u na ulok ri suq'uil.</t>", "4": "<t>Man cuxlan taj mawi cäq'uistaj u c'u'x,</t> <t>c'ä cujekeba' na ri suq'uil</t> <t>cho ri uwächulew.</t> <t>Ri ulew tak ri e c'o chupam ri plo</t> <t>cäquitatabej na ri e u tijonic.”</t>", "5": "<pb/>Ri Dios, ri Ajawaxel, ri xbanow ri caj xulic' c'ut, ri xnuc'uw ri ulew xukuje' ri c'o chuwäch, ri cuya' qui c'aslemal xukuje' cuxlab ri winak ri e jekel chuwäch, cubij c'u che ri pataninel rech:", "6": "<pb/><t>“In, ri Ajawaxel,</t> <t>xatinsiq'uij rech caban ri colomal,</t> <t>xatinyukej c'u che ri a k'ab,</t> <t>rech catux chaconisan rech colobal ib,</t> <t>in xatintac'aba',</t> <t>quinwaj c'ut chi catux u c'utbal</t> <t>ri nu c'utwächinic</t> <t>ruc' ri nu tinimit,</t> <t>qui chäj ri nimak tak tinimit.</t>", "7": "<t>Quinwaj chi cajak</t> <t>ri qui bak'wäch ri moyab</t> <t>xukuje' chi quebator</t> <t>ri e tz'apitz'oj pa che',</t> <t>chupam ri k'ekumalaj c'olbal</t> <t>ri e c'o wi.</t>", "8": "<t>In ri' ri Ajawaxel, are nu bi' wa',</t> <t>man quinya' ta c'olbal chi</t> <t>cäya' ri nu juluwem</t> <t>che ta jachin chi jun</t> <t>mawi chi are ta nim quebil wi ri diosib</t> <t>che nu q'uexwäch in.</t>", "9": "<t>Chiwila',</t> <t>chi je xel wi ronojel</t> <t>ri nu yo'm ulok u bixic nabe,</t> <t>are c'u ri camic quinya' qui bixic</t> <t>c'ac' tak jastak</t> <t>quinya' qui bixic chiwe</t> <t>c'ä majok chebec'utunok.”</t>", "10": "<t>Chibixoj che ri Ajawaxel</t> <t>jun c'ac' bix</t> <t>kas pa ri c'olbal ri sibalaj naj</t> <t>che ri ulew</t> <t>chek'ijilan che jachin tak ri quebin</t> <t>puwi' ri plo</t> <t>xukuje' ri chicop ri e jekel chupam,</t> <t>ri ulew tak ri e c'o chupam ri plo</t> <t>xukuje' ri e u winakil.</t>", "11": "<t>Chquicot ri chaki'j uwo sak</t> <t>xukuje' ri qui tinimit tak</t> <t>xukuje' ri e kajinak wi</t> <t>ri ramak' ri Sedar.</t> <t>Ruc' quicotemal chebixon</t> <t>ri e u winakil ri Sel</t> <t>chquiraka' qui chi' paquiwi'</t> <t>tak ri juyub.</t>", "12": "<t>Chquiya' juluwem che ri Ajawaxel,</t> <t>chiya' u bixic ri u banom</t> <t>pa tak ri ulew aj plo.</t>", "13": "<t>Ri Ajawaxel quel na ulok</t> <t>jacha' jun nim u banic</t> <t>cutij na u chuk'ab</t> <t>jacha' jun banal ch'o'j co cäch'awic,</t> <t>curak na u chi' che u chaplexic ri ch'o'j</t> <t>quebuch'äc c'u na ri e u c'ulel.</t>", "14": "<pb/>Ri Ajawaxel cubij: <pb/><t>“Sibalaj q'ui k'ij xeboc'owic</t> <t>man c'o ta jas xinbij,</t> <t>man xinch'aw taj,</t> <t>xink'il c'u wib,</t> <t>camic c'ut quinrak nu chi'</t> <t>jacha' jun yawab ixok,</t> <t>ri cäch'ikowic, ri cäbik'bitic.</t>", "15": "<t>Quinsach qui wäch c'ache'laj</t> <t>xukuje' ri e u tza'm tak juyub,</t> <t>quebenchaki'jarisaj conojel tak ri che'</t> <t>ri e q'uiyinak chuwäch</t> <t>quebenjalwächij tak ri nima'</t> <t>pa chaki'j tak uwo sak</t> <t>quebentzajisaj tak c'ut ri cho.</t>", "16": "<t>Quebenc'am na bic ri moyab pa tak be</t> <t>xukuje' pa alaj tak be</t> <t>ri man quetamam taj.</t> <t>Quinq'uex na ri k'eku'm pa sakil</t> <t>chquiwäch ri e are',</t> <t>ri ch'ucuch'ak tak juyub</t> <t>quinjalwächij na pa lianic tak ulew.</t> <t>We jastak ri' kas quebenban na.</t>", "17": "<t>Ri cäquicu'ba' qui c'u'x</t> <t>chrij jun dios,</t> <t>ri cäquibij na</t> <t>chque jujun tak wächbal:</t> <t>‘Ix ri ix ka dios,</t> <t>caquinajtajisaj na quib e nojinak</t> <t>che q'uixbal.’ ”</t>", "18": "<t>“T'oyab, ri man quita' taj,</t> <t>chixtatabenok;</t> <t>moyab, ri man quixca'y taj,</t> <t>chixca'y c'ut.</t>", "19": "<t>Man c'o ta jun ri sibalaj ta moy</t> <t>mawi sibalaj ta t'oy</t> <t>jacha' ri pataninel wech, ri nu takom,</t> <t>man c'o ta chi jun ri sibalaj ta moy</t> <t>mawi sibalaj ta t'oy</t> <t>jacha' ri nu takom,</t> <t>ri pataninel rech ri Ajawaxel.</t>", "20": "<t>E rilom q'ui jastak</t> <t>man coc ta c'u il chque</t> <t>cacuinic catanic,</t> <t>man c'o ta c'u jas cuto.</t>", "21": "<t>Ri Ajawaxel,</t> <t>rumal rech chi are' jun Dios</t> <t>ri cäcolonic,</t> <t>are ta xraj xuban ta nim</t> <t>xukuje' xjuluw ta ri u tijonic;</t>", "22": "<t>are c'u we tinimit ri' queläk'axic</t> <t>xukuje' queboc eläk'omab ruc',</t> <t>conojel banom chque chi quekaj pa che',</t> <t>e tz'apim</t> <t>pa jun k'ekumalaj c'olbal</t> <t>quemajixic c'ut,</t> <t>man c'o ta c'u jachin quetorowic;</t> <t>quebeläk'ax bic,</t> <t>man c'o ta jachin quetokin ta canok.”</t>", "23": "<pb/><t>¿Jachin ta c'u jun chiwe</t> <t>coc ta il che wa'?</t> <t>¿Jachin ri coc il</t> <t>che u tatabexic ri cäc'ulmataj na?</t>", "24": "<t>¿Jachin xyo'w be chi ri Israel,</t> <t>ri u tinimit ri Jacob</t> <t>cäch'äctajic camajix ta c'u bic?</t> <t>¿La ma ta kastzij chi are' ri Ajawaxel?</t> <t>Ri e are' xemacun chuwäch,</t> <t>man xcaj ta xquitakej ri be</t> <t>ri u c'utum chquiwäch rumal,</t> <t>mawi xquinimaj ri u tijonic.</t>", "25": "<t>Rumal ri' xpe royowal chquij</t> <t>xuc'äjisaj c'u qui wäch</t> <t>ruc' jun ch'o'j ri xak c'ätetal</t> <t>xpe paquiwi' ri xebunicowisaj pa k'ak'</t> <t>pune' c'u je xquic'ulmaj wa'</t> <t>man xcaj ta xech'obonic.</t>"}