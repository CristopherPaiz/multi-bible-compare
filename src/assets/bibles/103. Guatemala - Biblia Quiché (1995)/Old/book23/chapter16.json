{"1": "<pb/><t>Kas pa Sel</t> <t>ri c'o pa ri chaki'j uwo sak,</t> <t>ri c'amal tak be re ri ulew</t> <t>quequitak bic alaj tak chij</t> <t>c'ä pa ri juyub Sion.</t>", "2": "<t>Ri aj Moab</t> <t>e c'o pa ri k'axbal re Arnon</t> <t>jeri' quepe alaj tak chicop</t> <t>ri e c'o qui xic'</t> <t>ri e xibim,</t> <t>ri quebanimaj bic pa ri qui soc.</t>", "3": "<t>Cäquibij c'u che ri Sion:</t> <t>“Chachomaj jas caban che ka to'ic,</t> <t>chujato'.</t> <t>Chujamu'jaj pa tiq'uil k'ij,</t> <t>jacha' ta ne chak'ab uj c'olic</t> <t>chaya' c'ubal quib ri e okatatalic,</t> <t>maq'uis u banic c'ax</t> <t>chque ri e animajinak ulok.</t>", "4": "<t>Chebac'ulaj ri e animajinak ulok pa Moab.</t> <t>Chebato' pa qui k'ab</t> <t>ri banal tak c'ax.” <pb/>Aretak cätani' ri c'axc'ol,</t> <t>oc'owinak c'u ri cämisanic,</t> <t>aretak ri banal c'ax quel bic</t> <t>pa ri ulew,</t>", "5": "<t>jun rija'lil ri David coc na</t> <t>che ajawinel,</t> <t>ri u tem re ajawibal co cäjeki' na</t> <t>che u banic tok'ob.</t> <t>Jun k'atal tzij wa'</t> <t>ri ch'ajch'oj ranima',</t> <t>cujekeba' na ri ya'tal u banic,</t> <t>cuban na ri suq'uil chque ri winak.</t>", "6": "<pb/><t>Keta'm ri nimalaj nimal</t> <t>ri cuban ri Moab,</t> <t>cuban rib chi man c'o ta</t> <t>chi jun jas ri are',</t> <t>cunimarisaj rib,</t> <t>man cäkaj ta jubik' ri rij u wi',</t> <t>xukuje' conojel tak ri tzij ri cubij</t> <t>man c'o ta qui patan.</t>", "7": "<t>Rumal ri' conojel ri aj Moab</t> <t>cäcok'ej na u wäch ri nim qui tinimit,</t> <t>sibalaj cäk'oxow na canima'</t> <t>chque ri achijab aj Kir-areset.</t>", "8": "<t>Ri e ticbal tak uva ri e c'o pa Esbon</t> <t>xukuje' ri e c'o pa Sibma xechaki'jaric,</t> <t>xek'ajisax can</t> <t>cumal ri winak que ri nimak tak tinimit.</t> <t>Ri e qui k'ab quebopan can</t> <t>c'ä pa Jazer,</t> <t>xquilic' quib c'ä pa ri chaki'j uwo sak</t> <t>xebetakal c'ä ch'käp che ri plo.</t>", "9": "<t>Rumal ri' quinwok'ej qui wäch ri uva</t> <t>ri e tiquitoj pa Sibma</t> <t>xukuje' ri e tiquitoj pa Jazer,</t> <t>cäturuw u wal nu wäch</t> <t>che rok'exic ri Hesbon</t> <t>xukuje' ri Eleal,</t> <t>rumal rech chi puwi' ri qui wächinic</t> <t>xukuje' puwi' ri u wächinic ri culew</t> <t>xtataj ri rakoj chi'aj re ch'o'j.</t>", "10": "<t>Ri quicotemal xukuje' ri wululem</t> <t>cäq'uis na qui tza'm pa tak ri juyub</t> <t>man c'o ta chi rakoj tak chi'aj</t> <t>re jajatem</t> <t>mawi bix quetataj chi xo'l tak ri uva</t> <t>ri e tiquitoj,</t> <t>mawi quepitz' chic uva</t> <t>che quesaxic ri qui wa'l.</t> <t>Cätani' na ri rakoj tak chi'aj.</t>", "11": "<t>Cayicopitaj ri wanima'</t> <t>jacha' jun arp che u bisoxic ri Moab</t> <t>xukuje' ri Quir-areset.</t>", "12": "<t>Pune' cäbe ri Moab</t> <t>c'ä tza'm tak ri juyub</t> <t>cuta' c'u tok'ob chila' c'ä cäcos na,</t> <t>pune' cäbe pa ri rachoch ri u dios</t> <t>che u ta'ic tok'ob,</t> <t>man c'o ta jas curik na chila'.</t>", "13": "<pb/>Are tak tzij wa' ri xubij ri Ajawaxel ojer ulok chrij ri Moab.", "14": "<pb/>Cubij c'u ri Ajawaxel camic: <pb/><t>“Je tak wa' pa oxib junab,</t> <t>je jacha' ri rajilaxic</t> <t>ri cuban jun ajchac</t> <t>ri are cutzukbej rib ri cuch'äc</t> <t>che ri jun k'ij,</t> <t>ri Moab ri nim u k'ij</t> <t>man c'o ta chi cupatanij na</t> <t>chquiwäch ri winak,</t> <t>pune' sibalaj quebuchuw ri e u winakil</t> <t>xak e quieb oxib chic quecanaj canok</t> <t>ri man c'o ta chi qui chuk'ab.”</t>"}