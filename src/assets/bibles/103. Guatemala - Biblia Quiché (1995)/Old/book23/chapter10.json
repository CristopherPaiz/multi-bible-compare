{"1": "<pb/><t>¡Tok'ob i wäch ix</t> <t>ri quebicoj tak pixab</t> <t>ri man e suc' taj,</t> <t>quebiya' takanic</t> <t>ri man ya'tal ta qui banic</t>", "2": "<t>man quiban ta c'u ri suc'</t> <t>chque ri tukarib</t> <t>mawi quixoc il che u banic ri ya'tal</t> <t>chque ri mebayib re ri nu tinimit,</t> <t>quitokij ri jastak quech ri malca'nib,</t> <t>quiweläk'aj ri jastak quech ri minorib!</t>", "3": "<t>¿Jas lo ri quiban na</t> <t>aretak quiya' u bixic ri e i banom,</t> <t>aretak quiwilo chi petinak</t> <t>ri c'äjisabal wächaj chi naj?</t>", "4": "<t>We man quixmach'irisaxic</t> <t>quixyut c'u na bic,</t> <t>quixcäm na</t> <t>junam cuc' ri xa' quecämisaxic.</t> <t>¿Jachin che quitz'onoj wi na</t> <t>chi quixuto'?</t> <t>¿Jawi je quebiya' wi can</t> <t>tak ri e i k'inomal?</t> <t>Man c'u oc'owinak taj</t> <t>ri royowal ri Ajawaxel,</t> <t>Ri are c'ä u takem na u cojic xib.</t>", "5": "<t>“¡Ri ajawinel re Asiriy,</t> <t>are ri che' ri c'o pa nu k'ab</t> <t>ri quincoj che u ya'ic c'äjisabal wächaj</t> <t>aretak c'o woyowal!</t> <t>are xic'ay wa' ri quincojo</t> <t>aretak cäpe woyowal.</t>", "6": "<t>Quintak c'u che u banic c'ax</t> <t>che jun tinimit ri man nimanel taj,</t> <t>che u banic c'ax</t> <t>che jun nim tinimit ri cuyac woyowal,</t> <t>rech cäreläk'aj</t> <t>xukuje' cäresaj ronojel ri u k'inomal,</t> <t>rech cuxak'alej</t> <t>jacha' ri t'ac pa tak ri be.</t>", "7": "<t>Are c'u ri ajawinel re Asiriy</t> <t>man je ta cuchomaj wa',</t> <t>mawi are wa' ri cuchomaj u banic.</t> <t>Xuwi cuchomaj u sachic qui wäch,</t> <t>u q'uisic tzij</t> <t>paquiwi' q'ui nimak tak tinimit.</t>", "8": "<t>Cubij: ‘Conojel tak ri ajawinelab</t> <t>e c'amal tak be wa'</t> <t>ri e c'o chuxe' ri nu takanic.</t>", "9": "<t>Chnuwäch in</t> <t>xak junam ri tinimit Calno</t> <t>ruc' ri tinimit Carquems,</t> <t>ri Hamat junam ruc' ri Arpad,</t> <t>ri Samar junam ruc' ri Damasc.</t>", "10": "<t>E nu rikom nimak tak tinimit</t> <t>ri e c'o q'ui qui diosib,</t> <t>e q'ui na</t> <t>ri e qui banom diosib e c'olic</t> <t>chuwäch ri Jerusalen xukuje' ri Samar.</t>", "11": "<t>Je c'u ri',</t> <t>ri xinban che ri Samar</t> <t>xukuje' chque ri e u dios,</t> <t>¿la ma ta quincuinic</t> <t>je quinban che ri Jerusalen</t> <t>xukuje' chque</t> <t>ri e u banom tak diosib?’ ”</t>", "12": "<pb/><t>Aretak ri Ajawaxel u banom</t> <t>chi ronojel ri rajawaxic cubano</t> <t>pa ri juyub Sion xukuje' pa Jerusalen,</t> <t>cuc'äjisaj na</t> <t>u wäch ri ajawinel re Asiriy</t> <t>rumal ri nimal ri u banom,</t> <t>xukuje' rumal chi cuban che rib</t> <t>chi nim u k'ij,</t> <t>chi man c'o ta jun ri junam ta ruc' are'.</t>", "13": "<pb/>Ri ajawinel aj Asiriy u bim: <pb/><t>“In in banowinak wa'</t> <t>ruc' ri nu chuk'ab;</t> <t>in c'o nu no'j,</t> <t>e nu banom c'ut ri chomanic.</t> <t>Ri in e nu q'uexom</t> <t>ri qui c'ulbatil ri nimak tak tinimit,</t> <t>e nu tokim ronojel ri qui k'inomal,</t> <t>rumal ri nu chuk'ab</t> <t>e nu ch'äcom tak ri ajawinelab.</t>", "14": "<t>Oquinak ronojel ri qui k'inomal</t> <t>tak ri tinimit pa nu k'ab,</t> <t>oquinak ronojel ri culew pa nu k'ab,</t> <t>jacha' ri cuban jun winak</t> <t>quebuc'am ri sakmol</t> <t>ri e c'o can chupam jun socaj,</t> <t>man c'o ta jun xusalabej ri u xic',</t> <t>man c'o ta jachin xujak ta</t> <t>ri u tza'm xurak ta c'u u chi'.”</t>", "15": "<pb/><t>¿La cäcuin ta c'u lo</t> <t>ri icäj cuchomaj rib</t> <t>chi nim na u k'ij</t> <t>chuwäch ri cäcojowic?</t> <t>¿Ri ramibal chuwäch ri casalabisanic?</t> <t>¡Jacha' ri ch'ämiy ri xa' jun che'</t> <t>are ta cäsalabisan ri achi</t> <t>ri c'amowinak bic!</t>", "16": "<pb/><t>Rumal ri' ri Ajawaxel</t> <t>quebutuktubisaj na we winak ri'</t> <t>ri cätiltat cakan qui k'ab,</t> <t>cuban na chi cänicow ri qui cuerp</t> <t>rumal ri u k'ak'al ri nimalaj k'ak'.</t>", "17": "<t>Ri Tastalicalaj Dios u chäj ri Israel,</t> <t>cäjalwächitaj na pa rak' k'ak',</t> <t>xa c'u pa jun k'ij cusach na</t> <t>u wäch ronojel ri q'uix</t> <t>xukuje' ri k'ayes ri e q'uiyinak</t> <t>pa ri ulew.</t>", "18": "<t>Cusach na u wäch</t> <t>ronojel ri u je'lal ri qui c'ache'laj</t> <t>xukuje' ri qui ticonijibal.</t> <t>Quebuya' canok jacha' jun yawab</t> <t>ri man c'o ta chi u chuk'ab.</t>", "19": "<t>Xak c'u e quieb oxib chic ri che'</t> <t>ri quecanaj can pa ri c'ache'laj,</t> <t>chi cacuin jun ac'al che cajilaxic.</t>", "20": "<t>Pa ri k'ijol ri',</t> <t>ri e quieb oxib ri e to'tajinak can</t> <t>che ri Israel,</t> <t>ri e u tz'akatil ri u tinimit ri Jacob</t> <t>ri e to'tajinak canok, man cäquito,</t> <t>ta chi na quib</t> <t>ruc' ri xbanow c'ax chque</t> <t>xane' co cäquitok'ej na quib</t> <t>che ri Ajawaxel,</t> <t>ri Tastalicalaj u Dios ri Israel.</t>", "21": "<t>Xak e quieb oxib chque</t> <t>ri e aj u tinimit ri Jacob</t> <t>quetzelej na ruc' ri Dios</t> <t>ri man c'o ta jun cäch'äcan ta puwi'.</t>", "22": "<t>Pune' ri a tinimit, Israel,</t> <t>sibalaj e q'ui jacha' ri sanyeb</t> <t>ri e c'o chuchi' ri plo,</t> <t>xak e quieb oxib quetzelej na ulok.</t> <t>Ri c'ax ri cäpe na paquiwi',</t> <t>chomatal chic,</t> <t>cäban c'u na ri tz'akatalaj k'atan tzij.</t>", "23": "<t>Ri Ajawaxel ri c'o ronojel u cuinem</t> <t>u chomam ri sachbal wächaj,</t> <t>kas c'u je cuban na pa ronojel ri ulew.</t>", "24": "<pb/>Ri Ajawaxel ri c'o ronojel u cuinem jewa' cubij: <pb/><t>“Nu tinimit ri at jekel pa Sion,</t> <t>maxe'j awib chquiwäch ri aj asiriyab,</t> <t>pune' catquich'ay ruc' ri qui xic'ay,</t> <t>pune' cäquiyac ri qui ch'ämiy chawij</t> <t>jacha' ri xquiban ri aj Ejipt.</t>", "25": "<t>Xa pa quieb oxib k'ij</t> <t>cäpe na ri c'äjisabal wächaj paquiwi',</t> <t>ri woyowal cäsachow na qui wäch.</t>", "26": "<t><f>[7]</f>Ri Ajawaxel ri c'o ronojel u cuinem</t> <t>cuc'äjisaj na qui wäch</t> <t>jacha' ri xuban che qui ch'äquic</t> <t>ri aj madianib</t> <t>chunakaj ri nimalaj abaj pa Oreb,</t> <t>cuc'ut c'u na ri u cuinem</t> <t>chrij ri Asiriy,</t> <t>jacha' ri xuban che u c'utic</t> <t>chquij ri aj ejiptib.</t>", "27": "<t>Pa ri k'ijol ri' quesax na</t> <t>ri eka'n ri yo'm cho awachak,</t> <t>cäk'ajisax na ri eka'bal</t> <t>ri qui cojom chrij a wi'.”</t> <t>Ri ch'äcanel aj Asiriy</t> <t>quel ulok pa Rimon,</t>", "28": "<t>copan pa Ajat,</t> <t>cäk'ax pa Migron,</t> <t>cuya' can ri reka'n pa Micmas,</t>", "29": "<t>cäk'ax pa ri u k'axbal</t> <t>ri nima' ri cäwolkotic,</t> <t>ri cäcanaj pa Jeb;</t> <t>ri Rama cuxe'j na rib,</t> <t>ri Gabaa ri u tinimit ri Saul</t> <t>canimaj bic.</t>", "30": "<t>¡Curak u chi' ri Bat-galim!</t> <t>¡Cätataj c'ä pa Lais!</t> <t>¡Tok'ob u wäch ri Anatot!</t>", "31": "<t>Ri Madmena canimaj bic,</t> <t>ri aj Jebim cäquic'u' quib.</t>", "32": "<t>Camic copan ri ajawinel aj Asiriy</t> <t>pa Nob;</t> <t>cätakanic chi cäban ch'o'j</t> <t>ruc' ri juyub Sion,</t> <t>ri u juyub ri Jerusalen.</t>", "33": "<t>Chiwilampe'</t> <t>ri Ajawaxel ri c'o ronojel u cuinem,</t> <t>quebut'akij tak ri che'</t> <t>ruc' xibibalalaj chuk'ab</t> <t>ri nimak tak che' quetzak na e ramin,</t> <t>ri sibalaj naj e elinak chicaj</t> <t>quetzak na qui tuquel cho ri ulew.</t>", "34": "<t>Ruc' icäj quebut'akij</t> <t>conojel tak ri che' pa ri c'ache'laj,</t> <t>ri je'lalaj tak che' re ri Libano</t> <t>quetzak na qui tuquel.</t>"}