{"1": "<pb/>Ri Bildad xubij: <pb/><t>“¿Jampa' lo caquitanaba' tzijtzotem</t> <t>tak we winak ri'?</t> <t>We ta c'o u patan,</t> <t>cuya' ta ri' cujtzijonic.</t>", "2": "", "3": "<t>¿Jasche cäban chke</t> <t>chi xa uj je ta ne awaj</t> <t>cujchomax c'ut chi xa uj mes?</t>", "4": "<t>¿La are ta pa a c'u'x chi</t> <t>rumal ri u ch'akatisaxic awib</t> <t>ruc' oyowal</t> <t>cätoli' ta can ri uwächulew</t> <t>o ri abaj tak</t> <t>caquiq'uex ta qui c'olbal?</t>", "5": "<t>Cächup na ri u chäj ri itzel winak,</t> <t>ri u k'ak' man cakapquen ta chic.</t>", "6": "<t>Ri u chäj ri cac'amow u be</t> <t>cachup na;</t> <t>man c'o ta chäj canicow ta na</t> <t>pa ri rachoch.</t>", "7": "<t>Man quebel ta puwi' ri cubano</t> <t>cac'amitaj na canok</t> <t>chupam ri kas u c'amibal.</t>", "8": "<t>Cäcoj na jun putzquiyibal pa ri u be</t> <t>chupam c'ut we putzquiyibal ri'</t> <t>caputzquiyitaj wi na.</t>", "9": "<t>Cäcoj na jun colob</t> <t>chquiwäch ri rakan,</t> <t>caximitaj c'u na ri u kul rakan.</t>", "10": "<t>Ri c'amibal c'utal ri' pa ri be</t> <t>che u c'amixic aretak coc'owic.</t>", "11": "<t>Xak xe'j rib pa apachique c'olbal;</t> <t>xe'j rib chi terenetal</t> <t>ri e u xo'l tak rakan.</t>", "12": "<t>Ri e u chuk'ab queq'uis na,</t> <t>u mac rech ri wi'jal;</t> <t>ri quiäkasakil xak eyetal</t> <t>rumal cäkaj puwi'.</t>", "13": "<t>Ri yabilal,</t> <t>u mia'l ri cämical</t> <t>ri sibalaj cäkaj chuwäch,</t> <t>nojimal cut'ubij ri u ti'jal.</t>", "14": "<t>Xukuje' boktajinak ri jamaril</t> <t>pa ri rachoch</t> <t>cacharchatex bic</t> <t>chuwäch ri ajawinel ri cojolxib.</t>", "15": "<t>Cät'ik k'ak' che ri rachoch;</t> <t>cajopix na asubre</t> <t>chquipam tak ri rulew.</t>", "16": "<t>Jacha' jun che'</t> <t>ri e chaki'jarinak tak ri u c'amal</t> <t>ri e yututurinak tak ri e u k'ab.</t>", "17": "<t>Ri u nataxic cachupisax</t> <t>cho ri uwächulew</t> <t>man canatax ta chi c'ut ri u bi'.</t>", "18": "<t>Quesax bic jawije' c'o wi</t> <t>ri sakilal carokix</t> <t>chupam ri k'ekumalil;</t> <t>quesax na bic chuwäch we uwächulew ri'.</t>", "19": "<t>Man quecanaj ta rija'lil</t> <t>chupam ri u tinimit;</t> <t>man c'o ta jun aj uwo rachoch</t> <t>cac'asi' ta canok.</t>", "20": "<t>Aretak ri e aj elebal k'ij</t> <t>xukuje' ri aj u kajebal k'ij</t> <t>caquetamaj ri xataklebej,</t> <t>quexibitaj na,</t> <t>e nojinak che nimalaj xibin ib.</t>", "21": "<t>Je u q'uisic wa' ri u c'aslemal</t> <t>ri banal etzelal,</t> <t>ri winak ri caretzelaj</t> <t>u wäch ri Dios.”</t>"}