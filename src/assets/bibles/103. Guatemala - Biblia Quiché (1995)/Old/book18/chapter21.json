{"1": "<pb/>Ri Job xubij: <pb/><t>“Ri utzalaj cu'bisabal c'uxaj</t> <t>ri quixcuinic quiya' chwe</t> <t>are' ri qui tatabexic tak ri nu tzij.</t>", "2": "", "3": "<t>Chixcoch'onok aretak quinch'awic,</t> <t>c'äte c'u ri', chixtzenok we quiwaj.</t>", "4": "<pb/><t>Ri nu ch'o'j man ruc' ta jun winak;</t> <t>rumal ri' q'uisnak ri nu coch'onic.</t>", "5": "<t>We quiya' i xiquin che ri quinbij,</t> <t>quixcanaj can memab rumal xe'n ib.</t>", "6": "<t>We kas ri in quinchoman che wa',</t> <t>quinxibij wib;</t>", "7": "<t>¿jasche caquitakej c'aslem</t> <t>ri itzel tak winak,</t> <t>queri'job c'u na e nojinak che cuinem?</t>", "8": "<t>Quequil qui q'uiyic tak ri calc'ual</t> <t>xukuje' ri qui' tak qui mam,</t> <t>ri man c'o ta caquic'ulmaj pa qui xc'ut.</t>", "9": "<t>Man c'o ta c'u cacojow u xib</t> <t>ri qui jamaril pa ri cachoch;</t> <t>man cäc'äjisax ta qui wäch</t> <t>rumal ri Dios.</t>", "10": "<t>Quepok' ri rawaj;</t> <t>ri cal man quecämtaj.</t>", "11": "<t>Ri e calc'ual</t> <t>cacokatala' tak quib quebetz'en c'ut</t> <t>jacha' ri alaj ama'ib tak chij,</t>", "12": "<t>ruc' jajatem c'ut quexojowic</t> <t>xukuje' quech'opilajic</t> <t>je jas ri rok'ibal ri arp,</t> <t>ri trompet xukuje' tak ri su'.</t>", "13": "<t>Caquiq'uis ri qui c'aslemal</t> <t>ruc' tz'ebenic;</t> <t>pa utzil quemukic.</t>", "14": "<t>Caquibij c'u che ri Dios:</t> <t>‘¡Chujya la can pa jamaril,</t> <t>man cakajtaj queketamaj</t> <t>tak ri pixab la!</t>", "15": "<t>¿Jachin ri' ri c'o ronojel u cuinem</t> <t>rech cakapatanij?</t> <t>¿Jas cakach'äco chi cäkalok'ok'ej?’</t>", "16": "<t>(E are' tak c'ut</t> <t>ri banal tak etzelal</t> <t>man quech ta ri c'olem pa utzil.</t> <t>¡Naj chc'ol wi chwe chi quinchomanic</t> <t>e jacha' ri e are'!)</t>", "17": "<pb/><t>¿Jampa' ta chupinak ri qui chäj</t> <t>ri banal tak etzelal?</t> <t>¿Jampa' ta e kajinak</t> <t>pa jun u q'ueyowal?</t> <t>¿Jampa' ta oyowarinak ri Dios</t> <t>cuc' e u jachom ta c'u</t> <t>pa ri rikoj c'ax?</t>", "18": "<t>¿Jampa' ta e jabum jacha' ri pajo</t> <t>ri cac'am bic</t> <t>rumal ri sutinel quiakik'?</t>", "19": "<t>Cäbixic chi ri Dios cubano</t> <t>chi ri e calc'ual</t> <t>e are' quetojow ri qui mac ri qui tat.</t> <t>Kas are' c'ut ri banal etzelal</t> <t>ri rajawaxic cutojo' cusic' c'u u no'j.</t>", "20": "<t>Rajawaxic c'ut</t> <t>are' ri cäc'äjisax u wäch</t> <t>rumal ri royowal</t> <t>ri c'o ronojel u cuinem.</t>", "21": "<t>¿Jas ta chi re che ri caquic'ulmaj</t> <t>ri aj uwo rachoch</t> <t>aretak cäminak chic ri are'?</t>", "22": "<t>(¿Jachin ta c'ut ri cacuinic</t> <t>quebuya' ta tijonic che ri Dios,</t> <t>ri cuk'attzij paquiwi'</t> <t>ri e c'o pa ri caj?)</t>", "23": "<pb/><t>E c'o jachintak quebopan</t> <t>chuwäch ri cämical</t> <t>e nojinak che qui chuk'ab,</t> <t>sibalaj utz qui banom</t> <t>xukuje' man c'o ta caquicha'.</t>", "24": "<t>E nojinak che tz'ebenic</t> <t>xukuje' rutzil wächaj.</t>", "25": "<t>E c'o chi c'u jule',</t> <t>ri xcuc'aj jun c'aslemal</t> <t>re c'ayil quecäm bic</t> <t>man xquina' ta c'u ri ruc'axic bic</t> <t>jun utzalaj c'aslemal.</t>", "26": "<t>Xak c'u ne,</t> <t>quejunamataj conojel</t> <t>chupam ri quemuk wi;</t> <t>quexjutir na.</t>", "27": "<t>In weta'm ri qui chomaj chwij</t> <t>xukuje' ri itzel tak chomanic</t> <t>ri e c'o iwuc'.</t>", "28": "<t>Caquic'otola' c'u qui chi':</t> <t>‘¿Jawije' canajinak wi ri rachoch</t> <t>we banal etzelal ri'</t> <t>ri mawi xtok'obisan ta wächaj?’</t>", "29": "<t>¿La ma ta ix tzijoninak</t> <t>cuc' tak ri winak ri quebinacatic?</t> <t>¿La ma ta e i tom</t> <t>tak ri jastak ri quequitzijoj:</t>", "30": "<t>chi aretak coyowar ri Dios,</t> <t>cutak ulok jun u q'ueyowal</t> <t>man c'o ta c'u cuc'ulmaj</t> <t>ri itzel winak?</t>", "31": "<t>Man c'o ta c'u jun cäq'uikow ta</t> <t>ri u c'aslemal chu palaj,</t> <t>man c'o ta jachin cayo'w jun c'ax</t> <t>che ri takal ta che.</t>", "32": "<t>Aretak c'u chuq'uisbalil</t> <t>cac'am bic pa mukunajic,</t> <t>conojel caquicholajij quib</t> <t>che rachilaxic bic,</t> <t>jujun quenabej</t> <t>chuwäch jujun queteri' chrij,</t> <t>queboc il che ri u mukic</t> <t>xukuje' ne ri ulew</t> <t>ri camuk wi cux ch'uch'uj che.</t>", "33": "", "34": "<pb/><t>¡Xak qui pa k'ij iwib cho</t> <t>che' cho abaj</t> <t>aretak quiwaj quicu'bisaj nu c'u'x!</t> <t>¡Xa banoj tzij ronojel ri quibij!”</t>"}