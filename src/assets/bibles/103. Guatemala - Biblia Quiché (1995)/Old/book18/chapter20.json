{"1": "<pb/>Ri Zopar xubij: <pb/><t>“Ri at quinawesaj ch'u'j</t> <t>xukuje' caq'uis ri nu coch'onic;</t> <t>rumal ri' quinwaj quintzelej qui wäch</t> <t>tak ri e a tzij.</t>", "2": "", "3": "<t>Cumal tak ri e a c'ulelanic</t> <t>quintzuritajic,</t> <t>weta'm c'ut ri quinbij chawe.</t>", "4": "<pb/><t>At aweta'm chi amak'el</t> <t>je banom ulok wa'</t> <t>kas aretak c'olinak ulok winak</t> <t>cho ri uwächulew:</t>", "5": "<t>Ri u jajatem ri banal etzelal</t> <t>man cabeytaj taj;</t> <t>ri u quicotemal xa' re jok'otaj.</t>", "6": "<t>Pune' sibalaj naj elinak chicaj</t> <t>jacha' ri caj copan ta c'u ri u jolom</t> <t>c'ä pa tak ri sutz',</t>", "7": "<t>cäsach na u wäch</t> <t>jacha' ri u mes awaj</t> <t>e are' tak c'ut ri rachil</t> <t>man caquetamaj taj ri xuc'ulmaj.</t>", "8": "<t>Cäsach na u wäch jacha' jun ichic',</t> <t>jacha' jun c'utwächinic re chak'ab,</t> <t>man c'o ta c'u jachin jun cärikowic.</t>", "9": "<t>Ri xec'oji' can</t> <t>ruc' ri xquil u wäch</t> <t>man caquil ta chi u wäch.</t>", "10": "<t>Ri e u c'ojol caquitzelej na</t> <t>chque ri mebayib ri reläk'am.</t>", "11": "<t>C'o pa ronojel ri u chuk'ab</t> <t>xukuje' pa ri ralc'alal</t> <t>cäkaj c'u na chupam ri cämuk wi.</t>", "12": "<t>Ri etzelal sibalaj qui'</t> <t>cuna' cuc'ol c'u chuxe' ri rak';</t>", "13": "<t>cumuyej ri u qui'al pa u chi'</t> <t>nojimal cuch'abach'a' pa u chi'.</t>", "14": "<t>Chanim c'ut caq'uextajic cux</t> <t>u k'inob cumätz chupam.</t>", "15": "<t>Quebuxawaj ri k'inomal</t> <t>ri e u bik'om;</t> <t>ri Dios queresaj ulok chupam.</t>", "16": "<t>Cätajin cuca'yej</t> <t>ri u k'inob ri cumätz,</t> <t>are' c'ut we k'inob ri' cacämisan na.</t>", "17": "<t>Man cacuin taj</t> <t>carechbej ri u q'uiyal ri leche</t> <t>xukuje' ri juyubal räx cab,</t> <t>ri quebelelic e jacha' nima'.</t>", "18": "<t>Ronojel ri u ch'äcom, cutzelej na;</t> <t>man cacuin ta che rechbexic</t> <t>mawi caquicot pa tak ri u k'inomal.</t>", "19": "<t>Xebut'orij chque ri mebayib</t> <t>xebuwonoba' c'ut;</t> <t>xerechbej tak ja ri man xebuyac taj.</t>", "20": "<t>Mawi c'u jubik' xuk'il ta rib</t> <t>che ri u munil,</t> <t>man c'o ta jun jasach</t> <t>ri ma ta xkaj na pa u k'ab;</t>", "21": "<t>man c'o ta jun jasach</t> <t>ri xto'taj taj chuwäch ri u tz'iyal.</t> <t>Rumal ri' man cabeytaj ta ri utzil</t> <t>pa ri u c'aslemal.</t>", "22": "<t>Jacha' ri u nimal ri u k'inomal</t> <t>ri u nimal ri c'okonic puwi';</t> <t>cakaj na ri qui k'ab</t> <t>ri banal tak etzelal puwi'.</t>", "23": "<t>Aretak cuchomaj u nojisaxic ri u pam,</t> <t>ri Dios cukasaj na ri royowal puwi':</t> <t>cujabarisaj ri royowal puwi'.</t>", "24": "<t>We cäto'taj</t> <t>chuwäch jun ch'ojibal re räx ch'ich',</t> <t>cariktaj na rumal jun q'uiakbal ch'ab</t> <t>re k'an ch'ich'.</t>", "25": "<t>Ri ch'ab cujutquej na ri cuerp,</t> <t>ri u wi' ri ch'ab</t> <t>coc'ow chupam ri seseb.</t> <t>Cänoj na che xibin ib;</t>", "26": "<t>chuq'uisbalil camojcolix na</t> <t>rumal jun k'ekumalil.</t> <t>Jun k'ak'</t> <t>ri man cajwataj ta u k'ak'axic</t> <t>caq'uisow na tzij puwi'</t> <t>xukuje' ronojel ri rachoch.</t>", "27": "<t>Ri caj cuya' na ri u mac chisak,</t> <t>ri ulew cawalij na che u tzujuxic.</t>", "28": "<t>Aretak capulin</t> <t>ri royowal ri Dios puwi',</t> <t>quesach na qui wäch</t> <t>conojel ri u k'inomal.</t>", "29": "<t>Are wa' ri taklebenic</t> <t>ri cuya' na ri Dios che ri lawalo;</t> <t>are' rechbal wa' ri suc'umam che.”</t>"}