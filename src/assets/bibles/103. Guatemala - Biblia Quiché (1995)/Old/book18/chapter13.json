{"1": "<pb/>Xubij ri Job: <pb/><t>“Ronojel wa' e wilom</t> <t>cuc' ri kas e nu bak'wäch,</t> <t>xintatabej cuc' ri kas e nu xiquin.</t>", "2": "<t>Ri iweta'm ix xukuje' ri in weta'm;</t> <t>man c'o ta jun jasach</t> <t>ri ma ta quinjunamataj ta wi iwuc'.</t>", "3": "<t>Are c'u utz na chwe</t> <t>quintzijon ruc' ri Dios,</t> <t>are utz na quinchoman</t> <t>ruc' ri c'o ronojel u cuinem.</t>", "4": "<t>Ri ix quich'uk ri kastzij</t> <t>cuc' tak ri e i banoj tak tzij;</t>", "5": "<t>¡we ta xak ta xuwi quixeyenic,</t> <t>quixchomax ta ri'</t> <t>chi ix winak ri c'o i no'j!</t>", "6": "<pb/><t>Chibana' tok'ob,</t> <t>ruc' oquem il, chixtatabenok,</t> <t>aretak quinya' u bixic ri quinchomaj.</t>", "7": "<t>¿La are pa i c'u'x</t> <t>chi quito' u wi' ri Dios</t> <t>cuc' tak ri e i banoj tzij,</t> <t>xukuje' chi quiban ta</t> <t>jun patanijic che,</t> <t>cuc' ri subunelalaj tak i tzij?</t>", "8": "<t>Ix i cojom iwib ruc'</t> <t>are c'u quiwaj quito' u wi'.</t>", "9": "<t>¿Jas c'u lo ri cac'ulmatajic</t> <t>we quixunic'oj ri Dios?</t> <t>¿La quixcuin c'u lo</t> <t>che u subic jacha' jun winak?</t>", "10": "<t>We ruc' subunic qui coj iwib ruc',</t> <t>ri are' co quixuyajyatej na.</t>", "11": "<t>Ri u nimalil ri Dios</t> <t>quixunojisaj na che xe'n ib</t> <t>xukuje' nimalaj xibin ib.</t>", "12": "<t>Ri e to'bal tak iwib</t> <t>ri man e c'o ta chi qui patan</t> <t>xa e puc'uc' tak ulew;</t> <t>xak junam ri' we ta cajwax u to'ic ib</t> <t>cumal nimak tak tapia ri e re t'ac.</t>", "13": "<pb/><t>Are c'u ri camic,</t> <t>¡chitz'apij u pa i chi',</t> <t>quinech'awok,</t> <t>chpet panuwi' ri cape na!</t>", "14": "<t>Quinjach ri nu c'aslemal</t> <t>pa ri xak quieb cubij,</t> <t>quijach c'u ronojel rumal ronojel.</t>", "15": "<t>Pune' qui nu cämisaj ri are',</t> <t>co quincanaj chupam ri nu c'olbal,</t> <t>quink'alajisaj c'ut</t> <t>ri to'bal wib chuwäch.</t>", "16": "<t>Craj ne chi' c'o wi</t> <t>ri nu to'tajisaxic,</t> <t>jun banal etzelal</t> <t>man cutac'aba' ta rib ri' chuwäch.</t>", "17": "<t>Kas, ba',</t> <t>chixoc il che u tatabexic</t> <t>ri quenya' u bixic chiwe.</t>", "18": "<t>Quenya' u bixic ri to'bal wib,</t> <t>weta'm c'ut chi jeri' quinbij.</t>", "19": "<t>We c'o jachin jun</t> <t>c'o jas qui nu tzujuj wi,</t> <t>ri in xak quinyenic quincäm c'u na.</t>", "20": "<pb/><t>Che ya' la xuwi quieb jastak chwe,</t> <t>nu Dios,</t> <t>man quinc'u' ta c'u na wib chwäch la:</t>", "21": "<t>Chtanaba' la u c'äjisaxic nu wäch</t> <t>maban c'u la chwe</t> <t>chi sibalaj chinxibij ta wib.</t>", "22": "<t>Chinsiq'uij la,</t> <t>ri in quintzelej na</t> <t>u wächaj ri tzij la,</t> <t>o in quinch'aw na nabe,</t> <t>cätzelej c'u la u wächaj ri nu tzij.</t>", "23": "<t>Bij la chwe,</t> <t>¿Jachique tak ri nu mac</t> <t>xukuje' tak ri wetzelal?</t> <t>¿Jachique tak ri il ri e nu banom?</t>", "24": "<t>¿Jasche cac'u' ib la chnuwäch?</t> <t>¿Jasche je ta ne caban la chwe</t> <t>chi in jun c'ulel?</t>", "25": "<t>In jacha' jun u xak che'</t> <t>chuwäch ri quiakik',</t> <t>¿Jasche caj la casachisaj la nu wäch?</t> <t>Xa in jun chaki'j pajo,</t> <t>¿Jasche quinterenej la pa wakan?</t>", "26": "<t>Quebec'am la ulok</t> <t>c'ayilaj tak tzujunic panuwi';</t> <t>cäbij la chwe</t> <t>chi chebenk'alajisaj tak ri macaj</t> <t>ri xebenban pa ri walc'alal.</t>", "27": "<t>Quebe coj la tikom ch'ich'</t> <t>chque tak ri wakan,</t> <t>queyuxlej la ri quebenya' wi</t> <t>ri e u xo'l tak wakan</t> <t>quenic'oj la tak ri quebenya' wi.</t>", "28": "<t>Nojimal cätajin quinpuk'pubic</t> <t>jacha' jun jasach ri k'ayinak,</t> <t>jacha' atz'iak ri chicopirinak chic.”</t>"}