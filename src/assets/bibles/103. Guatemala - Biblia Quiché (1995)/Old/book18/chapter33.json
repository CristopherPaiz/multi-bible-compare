{"1": "<pb/>Ri Eliu xubij: <pb/><t>“Rumal ri'</t> <t>chtatabej la tak ri nu tzij, Job;</t> <t>kas choc ta la il</t> <t>che u tatabexic ri quinbij che la.</t>", "2": "<t>C'o chic ri quentzelej u bixic</t> <t>chi nu chi':</t>", "3": "<t>Ruc' jicomal quinech'awok quenya' c'u</t> <t>u bixic chi sakil ri quinchomaj.</t>", "4": "<t>Ri Dios,</t> <t>ri c'o ronojel u cuinem, xinbanowic,</t> <t>xuya' c'ut ri ruxlab chwe.</t>", "5": "<pb/><t>Chtzelej la u wäch ri quinbij che la</t> <t>we cäcuin la;</t> <t>chsuc'umaj ib la che nu c'ulelaxic.</t>", "6": "<t>Ri lal xukuje' ri in</t> <t>xak uj junam chuwäch ri Dios;</t> <t>xukuje' ri in in esam che ri t'ac.</t>", "7": "<t>Je c'u ri' man c'o ta jasche</t> <t>cäxe'j ta ib la chnuwäch,</t> <t>man c'u quenbana' ta takanic pa wi' lal.</t>", "8": "<t>Ri quel chnuwäch chi xinto xbij la</t> <t>(e je tak tzij wa' ri xinto ri xbij la):</t>", "9": "<t>‘In in ch'ajch'oj,</t> <t>man c'o ta c'u nu mac,</t> <t>man c'o ta il chwij</t> <t>mawi ta macaj chwij.</t>", "10": "<t>Are c'u ri Dios cutzucuj</t> <t>jas cutzujubej wech,</t> <t>je c'u ne ri cuban ta u c'ulel chwe;</t>", "11": "<t>e u cojom tak tikom tak ch'ich'</t> <t>chque ri wakan,</t> <t>quebuyuxlej c'ut</t> <t>ri u xo'l tak wakan chquijujunal.’</t>", "12": "<t>Aretak c'u je cäbix wa'</t> <t>man colom ta ri',</t> <t>are c'u sibalaj nim na ri Dios</t> <t>chquiwäch ri winak.</t>", "13": "<t>¿Jasche cäq'uiak la chu palaj</t> <t>chi man c'o ta jas cutzelej u bixic</t> <t>che jun chque ri to'bal tak ib la?</t>", "14": "<t>E q'ui ri ch'abenic ri cuban ri Dios,</t> <t>man c'u cäkanabej taj.</t>", "15": "<t>C'o jutak mul cuban chak'ab,</t> <t>chupam jun ichic'</t> <t>o pa jun c'utwächinic,</t> <t>aretak ri winak quewar chic,</t> <t>aretak e majtajinak chic rumal ri waram.</t>", "16": "<t>Ri Dios quebuch'abej tak ri winak</t> <t>pa tak ri qui xiquin;</t> <t>quebuyajo quebunojisaj c'u che xe'n ib,</t>", "17": "<t>che qui tasic</t> <t>chquij tak ri itzel tak qui banoj</t> <t>chquina' c'u quib</t> <t>chuwäch ri nimarisan ib.</t>", "18": "<t>Jeri' man cuya' ta be</t> <t>chque chi quebemukok,</t> <t>queresaj pa u k'ab ri cämical.</t>", "19": "<t>C'o chi jutak mul</t> <t>ri Dios cuya' u no'j ri winak</t> <t>cumal tak yabilal,</t> <t>cumal nimak tak k'oxomal</t> <t>pa ronojel ri u bakil.</t>", "20": "<t>Ri yawab man caraj ta chic ri u wa,</t> <t>xukuje' ne</t> <t>ri ch'uch'uj wa man caraj ta chic.</t>", "21": "<t>Ri u ti'jal cätajin catzajic,</t> <t>quetuc'naj tak chic ri u bakil.</t>", "22": "<t>Ri u c'aslemal c'o chic</t> <t>chuchi' ri u julil cäminak</t> <t>chquichi' tak ri e oquibal</t> <t>chupam ri cämical.</t>", "23": "<pb/><t>We c'u ne</t> <t>c'o jun tako'n aj caj chunakaj,</t> <t>jun ri cha'om chuxo'l jun mil</t> <t>ri chch'aw ta puwi'</t> <t>chuya' ta c'u k'alajisanic</t> <t>chi colom ri u c'aslemal,</t>", "24": "<t>ri quel u c'u'x che</t> <t>chubij ta c'u che ri Dios:</t> <t>‘Chawesaj pa u k'ab ri cämical,</t> <t>nu rikom c'ut ri xtorowic’,</t>", "25": "<t>cac'astaj chi c'u na ri rutzil</t> <t>u wäch ri u cuerp</t> <t>cux ta chi c'u na jacha' ri xc'oji'</t> <t>chupam ri ralc'alal.</t>", "26": "<t>Quebuban na bochi'nic</t> <t>chuwäch ri Dios</t> <t>quec'amowar c'u rumal;</t> <t>ruc' quicotemal cäril na rib</t> <t>ri qui palaj ruc' ri Dios,</t> <t>cubixoj c'u na chque ri winak</t> <t>ri rutzil ranima' ri Dios.</t>", "27": "<t>Cubij na:</t> <t>‘Xinmacunic,</t> <t>xinban ri man suq'uilal taj,</t> <t>man xraj ta c'ut ri Dios</t> <t>xuc'äjisaj ta nu wäch;</t>", "28": "<t>xane' xinresaj,</t> <t>pa u k'ab ri cämical</t> <t>c'ä quincuin c'ut quinwil ri chäj.’</t>", "29": "<pb/><t>Jewa' cuban ri Dios che ri winak,</t> <t>jumul xukuje' camul;</t>", "30": "<t>cäresaj na pa u k'ab ri cämical,</t> <t>cuya' che chi cutakej rilic ri chäj.</t>", "31": "<t>Choc la il, Job, che nu tatabexic;</t> <t>xak tatabej na la aretak quinch'awic.</t>", "32": "<t>We c'o jas ri cäbij la,</t> <t>tzelej la u wäch ri quinbij che la;</t> <t>we takal ri cäbij la,</t> <t>quinc'amowaj na</t> <t>ruc' ronojel ri wanima';</t>", "33": "<t>we c'u jayi',</t> <t>chintatabej la mach'aw na la,</t> <t>ri in quinya' na tijonic che la</t> <t>rech cux la ajno'j.”</t>"}