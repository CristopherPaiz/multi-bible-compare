{"1": "<pb/><t>“¿La aweta'm</t> <t>jampa' quebalan</t> <t>ri juyubal tak q'uisic'?</t> <t>¿La awilom aretak cac'oji' cal</t> <t>ri cati'tab tak ri ama'ib tak mazat?</t>", "2": "<t>¿La aweta'm</t> <t>chujoropa' tak ic' quebalanic?</t>", "3": "<t>Aretak quebalanic caquimojcolij quib,</t> <t>c'äte c'u ri' quebalanic.</t>", "4": "<t>Cac'ojixtax c'u qui chuk'ab wa',</t> <t>queq'uiy pa ri juyub,</t> <t>quebe c'u na man quetzelej ta</t> <t>chi c'u ulok.</t>", "5": "<pb/><t>¿Jachin xyo'w</t> <t>che ri juyubal bur chi cawacatilobic?</t> <t>¿Jachin xyo'w</t> <t>che chi tzokopitalic cabinic?</t>", "6": "<t>In xinc'utuw chuwäch,</t> <t>chi ri u c'olbal ri cajeki' wi,</t> <t>are ri chaki'j uwo sak</t> <t>xukuje' tak ri lianic ri e tzatzoj.</t>", "7": "<t>Man cäkaj ta ri tililem</t> <t>re ri tinimit chuwäch,</t> <t>mawi quebunimaj ri e u rakoj chi'aj</t> <t>ri yol quiej.</t>", "8": "<t>Cubinibej ri u wi' tak juyub</t> <t>che u tzucuxic ri recha',</t> <t>cutzucuj c'u apachique räx k'ayes</t> <t>che u tijic.</t>", "9": "<pb/><t>¿La are pa a c'u'x</t> <t>chi ri juyubal wacax</t> <t>caraj catupatanij cäroc'owisaj ta</t> <t>c'u ri chak'ab</t> <t>chupam ri qui warabal ri awawaj?</t>", "10": "<t>¿La catcuin ta lo caxim</t> <t>che ri eka'bal catak ta</t> <t>c'u che tajinic,</t> <t>o catteri ta chawij</t> <t>che u puq'uixic tak ri ulew?</t>", "11": "<t>¿La catcuin ta lo</t> <t>cacu'bisaj a c'u'x chrij</t> <t>rumal rech chi sibalaj c'o u chuk'ab,</t> <t>caya' ta c'u can u tuquiel</t> <t>chi quebuban tak ri a chac?</t>", "12": "<t>¿La are pa a c'u'x</t> <t>chi cajwataj chawe</t> <t>rech catuto'</t> <t>che u yaquic ri u wäch ri awulew</t> <t>xukuje' che u mulixic ri a trico</t> <t>chupam ri sutibal?</t>", "13": "<pb/><t>Chawila' ri abestrus:</t> <t>Cajabjat ruc' quicotemal,</t> <t>ri jacha' ta ne e uxic' siguenya</t> <t>ri e c'o ruc',</t>", "14": "<t>quebuwonoba' c'u can</t> <t>tak ri u sakmol</t> <t>chupam ri sanyeb rech quepok'</t> <t>rumal ri u k'ak'al ri k'ij.</t>", "15": "<t>Man cuchomaj taj chi c'o ta ne</t> <t>jachin quepak'alenic,</t> <t>chi quetac'alex ta ne rumal jun awaj.</t>", "16": "<t>Co ranima' chque ri ral,</t> <t>je ta ne ri ma ta e rech,</t> <t>man c'o ta c'u cubij u c'u'x</t> <t>chi pune' ta ne xak lok' ri u chac.</t>", "17": "<t>Ri in man xinya' ta ri etamanic che;</t> <t>man xinya' ta ri utzalaj chomanic che.</t>", "18": "<t>Aretak c'u cawalijic cuchap</t> <t>c'u xiq'uinem,</t> <t>catze'n chque ri quiej</t> <t>xukuje' chque ri ajquiejab.</t>", "19": "<pb/><t>¿La xa pu at xatyo'w u chuk'ab</t> <t>ri quiej,</t> <t>jachin xwikow ri rij u wi'</t> <t>cuc' ri u wi'?</t>", "20": "<t>¿La xa pu at catbanow che</t> <t>chi cach'oplinic jacha' ri sac',</t> <t>ruc' we k'ak'alaj ruxlab ri'</t> <t>ri cucoj xibin ib?</t>", "21": "<t>Cac'oton ruc' banoj nimal</t> <t>pa ri lianic,</t> <t>man ruc' ta c'u xe'n ib cuq'uiak rib</t> <t>pa ri ch'o'j.</t>", "22": "<t>Catze'n che ri xibin ib</t> <t>man cuxe'j ta c'u rib</t> <t>mawi cabarabar</t> <t>chuwäch ri ch'ich' re ch'o'j,</t>", "23": "<t>pune' sibalaj cayojyot</t> <t>ri u c'abal u ch'ab ri ajquiej</t> <t>caquesaj ta c'u k'ak'</t> <t>ri e tz'imaj ch'ich'</t> <t>xukuje' tak ri ch'ab.</t>", "24": "<t>Ruc' jun chuk'ab</t> <t>ri man c'o ta cak'atinic quebuxaq'uij</t> <t>tak ri najil;</t> <t>cok' ri trompet man cuch'ij ta</t> <t>chi c'ut chi xak ta</t> <t>jun cac'oji' ta chi wi.</t>", "25": "<t>Cutzelej u wäch</t> <t>ri rok'ibal ri trompet cuc' jijitem;</t> <t>c'ä chinaj c'o wi cuna' ri ruxlab</t> <t>ri tijoj chuk'ab</t> <t>quebuta' c'u tak ri ch'abal quetakanic</t> <t>xukuje' ri rakoj tak chi'aj.</t>", "26": "<pb/><t>¿La xa pu sibalaj at ajno'j</t> <t>chi catijoj ri alcon che rapinic</t> <t>xukuje' che u liq'uic ri u xic'</t> <t>rech cabe pa ri u mox elebal k'ij?</t>", "27": "<t>¿La at ri xatyo'w takanic</t> <t>che ri cot</t> <t>chi sibalaj chicaj cuya' wi ri u soc?</t>", "28": "<t>Ri are' jekel chi chak'ab</t> <t>chi pa k'ij xo'l</t> <t>tak ri tac'atak tak abaj</t> <t>cuyac ri to'bal rib</t> <t>puwi' jun tac'atic juyub.</t>", "29": "<t>Kas chila' ajsic</t> <t>cuyuxlej wi ulok ri u ti'.</t>", "30": "<t>Ri e ral quic' caquitzukbej quib,</t> <t>jawije' e c'o wi cäminakib,</t> <t>chila' curik wi.”</t>"}