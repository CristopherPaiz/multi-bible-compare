{"1": "<pb/>Ri Job xubij: <pb/><t>“We ta conojel ri e nu c'axc'olil</t> <t>xukuje' tak ri e nu quiäkasakil</t> <t>cuya' taj quepaj pa jun pajbal,</t>", "2": "", "3": "<t>c'o na ri calal ri'</t> <t>chuwäch ri u sanyebil ri plo.</t> <t>Rumal ri' in ch'awinak</t> <t>man ruc' ta c'oxomanic.</t>", "4": "<t>Ri c'o ronojel u cuinem</t> <t>e u t'isom tak ri e ch'ab chwe,</t> <t>ri e qui k'inob quejuch'uch'ilab</t> <t>pa tak ri nu cuerp,</t> <t>ri Dios in u nojisam che xe'n tak ib</t> <t>cumal tak ri c'ax ri e u banom chwe.</t>", "5": "<t>¿La curak pa u chi' ri bur</t> <t>we c'o u k'ayes?</t> <t>O ¿la cawun ri ama' wacax,</t> <t>we c'o recha'?</t>", "6": "<t>¿Jachin ta cutij</t> <t>jun jasach ri ma ta c'o atz'am</t> <t>ruc' ri ma ta tzayim?</t> <t>¿Jas ta lo ri u qui'al</t> <t>jun jasach ri ma ta c'o u na'il?</t>", "7": "<t>Ri mawi jumul xinwaj xintijo</t> <t>are quintzukbej wib camic.</t>", "8": "<t>¡C'o ta banom wi ri Dios</t> <t>chuya' ta chwe ri quintz'onoj che;</t> <t>c'o ta banom wi chutz'akatisaj ta chwe</t> <t>ri quinrayij!</t>", "9": "<t>¡C'o ta banom wi cuchomaj ta</t> <t>ri Dios nu xak'alexic</t> <t>cuq'uis ta c'u tzij</t> <t>puwi' ri nu c'aslemal!</t>", "10": "<t>Che u q'uexwäch ri c'ax</t> <t>ri xak c'ätetal xpe panuwi',</t> <t>jun nimalaj cu'bisabal c'uxaj wa' chwe,</t> <t>amak'el c'ut nu yo'm qui k'ij</t> <t>tak ri e u pixab ri suc'alaj Dios.</t>", "11": "<t>Man e c'o ta chic nu chuk'ab</t> <t>che coch'onic,</t> <t>mawi c'o ta chi u patan</t> <t>quintakej c'aslemal.</t>", "12": "<t>Man c'o ta ri u chuk'ab</t> <t>ri abaj wuc',</t> <t>mawi ri u cowil ri k'an ch'ich'.</t>", "13": "<t>Man quincuin taj quinto' ta wib</t> <t>pa we wi,</t> <t>mawi c'o ta jas quintobej ta wib.</t>", "14": "<t>Ri achil ri curik c'ax</t> <t>cälok'ok'exic,</t> <t>pune' man bininak jic</t> <t>chuwäch ri c'o ronojel u cuinem.</t>", "15": "<t>Are c'u ri ix, ri ix wachil</t> <t>xane' xa ix ya'l chi u tz'akat,</t> <t>jacha' ri nima' ri quetz'ajic.</t>", "16": "<t>Ri ja' sakpuk'upuj cäkaj ulok,</t> <t>yujatal ruc' tew ri abajirinak</t> <t>xukuje' sakalaj tew;</t>", "17": "<t>cäjar c'u ri tew</t> <t>quetzaj c'ut ri nima',</t> <t>cäpe ri k'ak' quetzaj tak ri ja'.</t>", "18": "<t>Caquibano chi caquijal qui be</t> <t>ri camey ri e binelab;</t> <t>che takem c'ut</t> <t>chupam ri chaki'j uwo sak</t> <t>checäm c'ut.</t>", "19": "<t>Ri binelab tak camey</t> <t>ri quepe pa Tem xukuje' pa Saba</t> <t>quequitzucuj tak c'ut ri nima' ri'</t> <t>ruc' eyebal c'uxaj,</t>", "20": "<t>aretak c'u quebopanic cäpe canima',</t> <t>quel u q'uixbal ri queyebal c'uxaj.</t>", "21": "<t>Je i banic wa' chwe in:</t> <t>quiwil ri c'ax</t> <t>ri man ch'ijel taj ri in c'o wi,</t> <t>quixe'j c'u iwib chwe.</t>", "22": "<t>Are' c'u ri in</t> <t>man c'o ta jas nu tz'onon chiwe,</t> <t>mawi chiya' ta puak rech quinto'tajic,</t>", "23": "<t>mawi chi chinito' ta</t> <t>pa u k'ab jun c'ulel,</t> <t>mawi chi chiniwesaj ta</t> <t>pa qui k'ab ri eläk'omab.</t>", "24": "<pb/><t>Chebiya' tijonic chwe,</t> <t>man c'u quinch'aw ta na:</t> <t>chi c'utu' chnuwäch ri sachinakil</t> <t>ri in kajinak chupam.</t>", "25": "<t>Sibalaj e ch'äcanelab ri'</t> <t>ri tzij re colomal;</t> <t>are c'u ri ix man c'o ta u bel</t> <t>ri nu tzujuxic iwumal.</t>", "26": "<t>Ri ix quiniyok'</t> <t>cumal tak ri nu tzij,</t> <t>ch'ujalaj tak tzij</t> <t>ri quebuc'ambic ri quiakik'.</t>", "27": "<t>¡Ri ix c'o iwanima'</t> <t>che retz'bexic ri u c'aslemal jun minor</t> <t>xukuje' chi qui c'ayij</t> <t>ri iwachil iwib ruc'!</t>", "28": "<t>Kas c'u chinica'yej chi nu palaj;</t> <t>chibij chwe we quinban tzij.</t>", "29": "<t>Chitzelej iwib che ri xibij,</t> <t>mixux ma ta ix suc' chich'obo'</t> <t>chi c'o rumal ri quinbij.</t>", "30": "<t>¿La are' ta c'u pa i c'u'x</t> <t>chi in ta jun banal tzij</t> <t>ri ma ta quinch'ob ri quinbij?”</t>"}