{"1": "<pb/><t>“Ri achi,</t> <t>ri alam rumal ixok,</t> <t>man naj ta cac'asi'c e nojinak c'u</t> <t>che ch'ujirisabal.</t>", "2": "<t>Xak junam ruc' jun cotz'i'j</t> <t>ri cujak rib</t> <t>chanim c'ut cachaki'jaric;</t> <t>coc'owic cäsach c'ut</t> <t>jacha' jun nanoch'.</t>", "3": "<t>¿La yo'm c'u wäch la</t> <t>che we achi ri',</t> <t>are' c'u caj la cak'at la tzij puwi'?</t>", "4": "<t>Man c'o ta jun cacuinic</t> <t>cäresaj ch'ajch'ojil che ri tz'ilol.</t>", "5": "<t>We c'u lal ri' ri cabin la</t> <t>joropa' junab cäcasi' ri winak,</t> <t>cäcoj c'u la jun k'atibal</t> <t>chuwäch ri man cacuin taj</t> <t>coc'ow ta puwi',</t>", "6": "<t>chesaj ri bak'wäch la puwi'</t> <t>chya' c'u la can pa jamaril;</t> <t>¡Chya' la che</t> <t>chi cäroc'owisaj ri u c'aslemal</t> <t>pa ri tojom chac!</t>", "7": "<pb/><t>Aretak cajicax juwi' che',</t> <t>cacanaj ri eyebal c'uxaj</t> <t>chi catux chi na</t> <t>xukuje' chi amak'el quepetak u tux.</t>", "8": "<t>Pune' ri'jobenak chic ri u c'amal</t> <t>cätajin ta chi c'u</t> <t>cak'ay ri u cuta'mil</t> <t>chupam ri ulew,</t>", "9": "<t>aretak cuna' ri u jorjobenic ri ja',</t> <t>cäraxar na;</t> <t>quepe tak u k'ab</t> <t>jacha' jun tico'n ri t'on.</t>", "10": "<t>Are' c'u ri winak</t> <t>kas cacäm wi man c'o ta relic chupam;</t> <t>aretak c'u cacämic,</t> <t>¿Jawije' lo ri cabe wi?</t>", "11": "<pb/><t>Ri ja' re ri plo</t> <t>cuya' cäsacäbaric,</t> <t>e are' c'u ri nima' quetzaj tak;</t>", "12": "<t>we c'u c'ä wocol ri caj,</t> <t>ri winak man cawalij ta na</t> <t>chupam ri mukul wi,</t> <t>man cac'astaj ta na chupam ri u waram.</t>", "13": "<pb/><t>¡C'o ta banom wi quinc'u' ta wib</t> <t>chupam ri rajawibal ri cämical</t> <t>aretak coc'ow ri oyowal la,</t> <t>cäk'at c'u la jun k'ijol</t> <t>che nu nataxic umal la!</t>", "14": "<t>We cacäm jun winak,</t> <t>¿la cac'asi' ta chi lo jumul?</t> <t>In quiweyej ronojel ri k'ijol</t> <t>ri rajawaxic</t> <t>c'ä cäpe na</t> <t>ri cutziric tak ri e nu c'axc'ol.</t>", "15": "<t>Lal quinsiq'uij na la ri',</t> <t>are' c'u ri in quintzelen na wächaj;</t> <t>quinil na la ri' ruc' lok'al,</t> <t>lal c'ut ri nu winakirisanel.</t>", "16": "<t>We ri camic queyuxlej la</t> <t>ri e u xo'l tak wakan chquijujunal,</t> <t>man coc ta chi c'u la il ri'</t> <t>chque tak ri e nu mac;</t>", "17": "<t>queya' la ri' ri e wetzelal</t> <t>pa ri sachinakil,</t> <t>quinjosk'ij c'u la ri'</t> <t>chque tak ri il ri e nu banom.</t>", "18": "<pb/><t>Xukuje' tak ne</t> <t>ri juyub cäsach qui wäch</t> <t>cumal ri qui wulijic,</t> <t>xukuje' tak ri abaj</t> <t>rumal ri u q'uexic qui c'olbal.</t>", "19": "<t>Je jacha' ri ja'</t> <t>ri cujarisaj ri abaj</t> <t>xukuje' ri jäb cujoc bic</t> <t>ri puc'uc' ulew,</t> <t>je cäban la wa'</t> <t>che u sachisaxic u wäch</t> <t>ri reyebal u c'u'x ri winak.</t>", "20": "<t>Xa jumul cäch'äcan la puwi',</t> <t>quesaj la bic chupam ri rulew,</t> <t>etzeletajinak chi c'ut ri u palaj</t> <t>quel bic.</t>", "21": "<t>We ri e u c'ojol</t> <t>quebux nimak qui k'ij</t> <t>ri are' man cunabej taj;</t> <t>we quekaj pa u q'ueyowal,</t> <t>ri are' man quebunabejtaj;</t>", "22": "<t>xuwi quebuna'</t> <t>ri c'axc'ol re ri kas u cuerp,</t> <t>ri rikoj c'ax chbil rib.”</t>"}