{"1": "<pb/><t>“Alak,</t> <t>ajno'jab tijom ib alak,</t> <t>tatabej alak tak ri e nu tzij.</t>", "2": "", "3": "<t>Ri xquinaj quebuch'ob</t> <t>ri qui jalbem tak quib ri tzij,</t> <t>junam ruc' ri u pa chi'aj</t> <t>ri quebuch'ob tak ri na'il.</t>", "4": "<t>Je chkabana' uj xukuje' kanic'oj</t> <t>ri c'ulmatajic kabij c'ut</t> <t>ri takal u banic ri cakilo chi utz na.</t>", "5": "<t>Ri Job cujiquiba' u bixic:</t> <t>‘In man c'o ta nu mac,</t> <t>man caraj ta c'u ri Dios</t> <t>cuban suq'uilal chwe.</t>", "6": "<t>Cux jun banoj tzij ri'</t> <t>ri u c'amowaxic chi in ajchak'mac;</t> <t>ri nu socotajic man cutzir taj,</t> <t>man c'u ne in macuninak taj.’</t>", "7": "<t>¡Man c'o ta jachin ta</t> <t>jun jacha' ri Job!</t> <t>Caretz'bej u wäch ri Dios</t> <t>jacha' ri cuban cukumuj ja';</t>", "8": "<t>cakaj chuwäch querachilaj</t> <t>ri banal tak etzelal,</t> <t>cabin cuc' ri itzel tak winak.</t>", "9": "<t>Cubij chi</t> <t>man c'o ta cuch'äc ri winak</t> <t>ri cutzucuj u banic ri utz</t> <t>chuwäch ri Dios.</t>", "10": "<t>E are' c'u ri alak,</t> <t>winak ri utz ta cächoman alak,</t> <t>chintatabej alak.</t> <t>¡Mawi machomaxic chi ri Dios,</t> <t>ri c'o ronojel u cuinem,</t> <t>chubana' ri lawaloyil</t> <t>o chuchacuj ta ri ma ta suq'uilal!</t>", "11": "<t>Ri are' quebutoj chque ri winak</t> <t>chquijujunal jas u cholajil</t> <t>ri qui chac</t> <t>ri qui banom;</t> <t>cubano chi chquijujunal</t> <t>caquic'am ri takal chque.</t>", "12": "<t>Kastzij,</t> <t>ri Dios, ri c'o ronojel u cuinem,</t> <t>man c'o ta jun lawaloyil cubano</t> <t>mawi jun man suq'uilal taj;</t>", "13": "<t>man c'o ta jachin</t> <t>che xuc'am wi ri cuinem che ajawinic</t> <t>puwi' ronojel ri uwächulew.</t>", "14": "<t>We cäresaj ri uxlabic</t> <t>re c'aslemal chque ri winak,</t> <t>conojel e are', junam qui cämic,</t> <t>quetzelej chi c'u jumul</t> <t>chupam ri puc'uc' ulew.</t>", "15": "", "16": "<pb/><t>We utz cächoman la, chintatabej la;</t> <t>chebeya' la xiquin la</t> <t>chque tak ri nu tzij.</t>", "17": "<t>We ta ri Dios</t> <t>cäretzelaj u wäch ri suq'uilal,</t> <t>man cacuin ta ri' cajawinic.</t> <t>¿Jas ta ri cäban la cäcuin la</t> <t>cäc'okoj la</t> <t>ri c'o ri nimalaj suq'uilal ruc'?</t>", "18": "<t>We ri ajawinelab</t> <t>xukuje' ri nimak tak qui k'ij</t> <t>e banal tak etzelal,</t> <t>ri Dios man caqueblaj ta u c'u'x</t> <t>che u q'uiakic chi qui palaj.</t>", "19": "<t>Ri are' man cucoj ta rib</t> <t>cuc' tak ri k'atal tak tzij,</t> <t>mawi are ta cutok'obisaj qui wäch</t> <t>ri k'inomab chquiwäch ri mebayib,</t> <t>are' c'u xebanow conojel.</t>", "20": "<t>Ri winak xa pa jok'otaj quecämic,</t> <t>pa u niq'uiajil ri k'ekumalaj chak'ab;</t> <t>ri winak caquituquij quib</t> <t>man cak'alajin ta c'ut</t> <t>jawije' tak ri quebe wi;</t> <t>ri e c'o qui cuinem</t> <t>man cajwataj ta qui chuk'ab winak</t> <t>che u sachisaxic qui wäch.</t>", "21": "<t>Ri Dios cuyuxlej ri e u xo'l</t> <t>tak rakan ri winak</t> <t>reta'm c'u qui wäch</t> <t>conojel tak ri e u binem.</t>", "22": "<t>Man c'o ta k'ekumalil</t> <t>ri sibalaj ta räxcanacoj</t> <t>ri cäcuin taj</t> <t>cäc'u'n ri banal etzelal.</t>", "23": "<t>Ri Dios man cuk'at ta jun k'ijol</t> <t>che ri winak</t> <t>rech quetac'al ta chuwäch</t> <t>rech cuk'at ta tzij puwi'.</t>", "24": "<t>Man cajwataj ta na u ch'obic rumal,</t> <t>rech quebukasaj ri nimak qui k'ij</t> <t>cuya' c'u ri qui c'olbal</t> <t>chque jule' chic.</t>", "25": "<t>Ri Dios reta'm ri cäquibano,</t> <t>copan ri chak'ab</t> <t>cuban c'u ch'akatak chque.</t>", "26": "<t>Queburapuj jacha' ri cäban</t> <t>chque ri e banal tak il patan,</t> <t>chquiwäch conojel,</t>", "27": "<t>rumal rech chi man xcaj taj xeniman</t> <t>che mawi xcaj taj xquic'amowaj</t> <t>ri colomalaj c'aslemal</t> <t>ri xuchi'j chque.</t>", "28": "<t>Xquibano chi ri qui rakoj</t> <t>tak chi'aj ri mebayib</t> <t>ri e c'o chupam ri c'ax</t> <t>xebopan c'ä chuwäch ri Dios,</t> <t>xetatabex c'u rumal.</t>", "29": "<t>We c'u man c'o jas cubij ri Dios,</t> <t>¿jachin ta lo</t> <t>ri cacuin che u c'okoxic?</t> <t>We cuc'u' ri u palaj,</t> <t>¿jachin ta lo ri cacuin che rilic?</t> <t>Ri are' quebuyuxlej tak tinimit</t> <t>xukuje' tak ri winak</t>", "30": "<t>rech man catakan ta</t> <t>jun banal etzelal</t> <t>puwi' ri tinimit ri casubuw taj.</t>", "31": "<pb/><t>¿La bim pu la che ri Dios:</t> <t>‘Xinya' wib pa subic;</t> <t>man quinmacun ta chi jumul.</t>", "32": "<t>Chebec'utu tak la ri sachinakil</t> <t>chnuwäch ri man quinwil taj.</t> <t>We e nu banom etzelal,</t> <t>man quebenban ta chic?’</t>", "33": "<t>¿La xa' ta pu lo cäj la</t> <t>chi ri Dios cuya' tojbal che la</t> <t>jacha' ri cäkaj chwäch la,</t> <t>pune' c'u xutum la?</t> <t>Lal c'u ya' ri cäban ech la,</t> <t>man in ta c'ut,</t> <t>bij la chke ri eta'm la.</t>", "34": "<pb/><t>Ri achijab ri ajno'jab</t> <t>ri caquitatabej ri quinbij,</t> <t>xukuje' ri winak ri utz quechomanic,</t> <t>caquibij na chwe:</t>", "35": "<t>Ri Job man quebuch'ob taj</t> <t>ri cätajin cubij;</t> <t>ri e u tzij man c'o ta qui cholajil.</t>", "36": "<t>¡Chban utz u nic'oxic ri Job,</t> <t>ri e u c'ulelanic</t> <t>e rech jun banal etzelal!</t>", "37": "<t>Ri Job man xuwi ta ajmac,</t> <t>xane' co ranima',</t> <t>chkawäch uj caretz'bej u wäch ri Dios</t> <t>cuc'ulela' c'u rib</t> <t>ri u tzij ruc' are'.”</t>"}