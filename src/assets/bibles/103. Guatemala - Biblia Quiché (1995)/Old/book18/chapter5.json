{"1": "<pb/><t>“Charaka' a chi', Job,</t> <t>cäkil c'u na</t> <t>jachin catzelen u wäch a tzij.</t> <t>¿Jachique tako'n aj caj</t> <t>catz'onoj wi to'bal awib?</t>", "2": "<t>U jachic ib pa ri c'ayil</t> <t>o pa ri cabe wi animaaj</t> <t>jun etzelal wa' ri cac'aman bic</t> <t>pa ri cämical.</t>", "3": "<t>Wilom ri man c'o ta u no'j</t> <t>capok' ri u k'inomal,</t> <t>man chunaj ta c'ut</t> <t>xsach u wäch ri rachoch.</t>", "4": "<t>Ri e u c'ojol</t> <t>man c'o ta jachin ta jun queto'wic;</t> <t>pa tak ri k'atbal tzij</t> <t>caban ri man suq'uilal taj chque</t> <t>man c'o ta c'u jachin</t> <t>cato'w ta na qui wi'.</t>", "5": "<t>Ri e qui wächinic</t> <t>tak ri culew quetijow na</t> <t>cumal ri e c'o pa wi'jal</t> <t>quequesaj chquixo'l tak ri q'uix,</t> <t>ri cachaki'j tak qui chi'</t> <t>quequiquiäk rayij tak ri qui k'inomal.</t>", "6": "<t>Ri etzelal man capok' ta ulok</t> <t>cho ri ulew;</t> <t>mawi ri quiäkasakil</t> <t>man caq'uiy ta ulok pa ri ulew:</t>", "7": "<t>Are' ri winak are' ri ajchak'mac</t> <t>che ri u quiäkasakil,</t> <t>jacha' ri e u pix tak k'ak'</t> <t>ri quebel che ri k'ak'</t> <t>quebe pa ri quiakik'.</t>", "8": "<t>We ta in ri at,</t> <t>quintzelej ta ri' ruc' ri Dios</t> <t>quinjach ta ri' ri nu c'ulmam</t> <t>pa u k'ab;</t>", "9": "<t>¡ri are' quebuban q'ui</t> <t>xukuje' nimak tak mayibal,</t> <t>jastak ri man c'o ta jun cäticar ta</t> <t>che qui ch'obic!</t>", "10": "<t>Ri are' cutak ulok ri jäb</t> <t>cho ri uwächulew,</t> <t>ruc' c'u wa' quebujaj tak ri ulew;</t>", "11": "<t>ri are' cuya' qui k'ij</t> <t>ri e mach'amoj cucu'bisaj qui c'u'x</t> <t>ri man caquiriktaj jas caquibano;</t>", "12": "<t>ri are' cuyojij ri quebuchomaj</t> <t>u banic ri banal etzelal,</t> <t>cuban c'u che chi cätzakic.</t>", "13": "<t>Cuc'amij ri banal etzelal</t> <t>chupam ri kas cuchomaj u banic,</t> <t>man quel ta</t> <t>paquiwi' ri etzelal ri craj quebubano.</t>", "14": "<t>¡Pa tiq'uil k'ij xak quemakmanic,</t> <t>e mojcolim pa jun k'ekumalil,</t> <t>ri je ta ne chak'ab e c'olic!</t>", "15": "<t>Ri Dios cuto'tajisaj ri meba'</t> <t>ri c'o chuxe' ri qui takanic</t> <t>ri e banal tak etzelal;</t>", "16": "<t>are c'u eyebal</t> <t>qui c'u'x ri tukarib wa',</t> <t>¡are' cätz'apin ri u pa qui chi'</t> <t>ri banal tak etzelal!</t>", "17": "<pb/><t>Utz rech ri winak</t> <t>ri cäyaj rumal ri Dios;</t> <t>mawetzelaj u wäch ri u yajanic</t> <t>ri c'o ronojel u cuinem.</t>", "18": "<t>We ri are' cuban jun soconic,</t> <t>ri are' xukuje' cubotz' na;</t> <t>we ruc' ri u k'ab cuban ri soconic,</t> <t>xukuje' are'</t> <t>ruc' ri u k'ab cucunaj na.</t>", "19": "<t>Jumul xukuje' camul</t> <t>catuto'tajisaj na</t> <t>aretak xak quieb cubij pawi',</t> <t>man cuya' ta c'u c'olbal</t> <t>chi catkaj pa u k'ab ri lawaloyil.</t>", "20": "<t>Pa ri k'ijol rech ri wi'jal</t> <t>catresaj na pa u k'ab ri cämical,</t> <t>pa ri k'ijol c'ut re ri ch'o'j</t> <t>catuto'tajisaj na</t> <t>chuwäch ri ch'ich' re ch'o'j.</t>", "21": "<t>Catuto' na</t> <t>chuwäch ri itzel tak ak'aj,</t> <t>maxe'j awib</t> <t>aretak cäpe ri quiäkasakil.</t>", "22": "<t>Quebatze'j na</t> <t>qui wäch tak ri wi'jal</t> <t>xukuje' tak ri e u q'ueyowal,</t> <t>man caxe'j ta c'u na awib</t> <t>chquiwäch ri juyubal tak awaj.</t>", "23": "<t>Ri abaj man quequiya' ta na latz'</t> <t>chquipam tak ri awulew,</t> <t>e are' tak c'ut ri juyubal tak awaj</t> <t>quebux na awachil.</t>", "24": "<t>Chupam ri awachoch cariktaj na</t> <t>ronojel ri cajwatajic,</t> <t>aretak quebasolij ri awawaj</t> <t>quebarik na chi e tz'akat.</t>", "25": "<t>Quepok'otaj na ri e awija'lil</t> <t>jacha' k'ayes pa ri juyub.</t>", "26": "<t>Catopan na pa ri ri'jobenakil</t> <t>man caq'uis ta na ri a chuk'ab,</t> <t>jacha' joyataj chaki'j trico.</t>", "27": "<t>Ri esbal ka no'j are' cac'utuw</t> <t>chkawäch chi je chatatabej wa',</t> <t>kas c'u chawila' pa awe wi.”</t>"}