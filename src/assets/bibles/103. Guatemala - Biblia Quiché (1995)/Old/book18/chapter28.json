{"1": "<pb/><t>“E c'o tak juyub</t> <t>ri quebesax wi ri sak puak</t> <t>xukuje' c'olbal ri cajosk'ix wi</t> <t>ri k'an puak.</t>", "2": "<t>Ri räx ch'ich' cäc'otix</t> <t>chupam ri ulew,</t> <t>xukuje' tak ri abaj,</t> <t>aretak caporoxic cuya' quiäk ch'ich'.</t>", "3": "<t>Ri winak u q'uisom tzij</t> <t>puwi' ri k'ekumalil:</t> <t>cakaj chquipam tak ri c'olbal</t> <t>ri e c'o chuxe' ri ulew</t> <t>ri sibalaj naj e c'o wi</t> <t>chupam ri k'ekumalil,</t> <t>quebutzucuj tak abaj.</t>", "4": "<t>Caseyopic ximatal che jun colob,</t> <t>quebujak tak ri c'olbal</t> <t>ri cariktaj wi k'inomal</t> <t>ri xa u tuquiel c'olic</t> <t>ri man c'o ta jun winak coc'ow chila',</t> <t>naj chque tak ri tinimit.</t>", "5": "<t>Ri ulew pa ri u wi',</t> <t>cuq'uiyisaj trico,</t> <t>are c'u ri chuxe' uxinak jacha' k'ak'.</t>", "6": "<t>Chila' queriktaj wi</t> <t>ri je'lic tak abaj ri sapir,</t> <t>xukuje' k'an puak yujatal ruc' ri ulew.</t>", "7": "<t>Mawi tak ri alconib</t> <t>mawi jule' tak c'uch chic</t> <t>c'o ta jumul quilom ta</t> <t>we alaj tak be ri'.</t>", "8": "<t>Ri juyubal tak awaj</t> <t>man queboc'ow ta chila'</t> <t>mawi queboc'ow tak ri coj chila'.</t>", "9": "<t>Ri winak quebucoj tak ri u k'ab</t> <t>chque tak ri abaj</t> <t>quebubok c'u tak ri juyub c'ä chquixe'.</t>", "10": "<t>Quequiwor jul chquipam tak ri juyub</t> <t>curik c'u ronojel qui wäch k'inomal.</t>", "11": "<t>Queburik qui q'uiyibal tak nima'</t> <t>queresaj c'u chi sak jastak</t> <t>ri e c'utalic.</t>", "12": "<pb/><t>¿Jawije' c'u cäpe wi ri no'j?</t> <t>¿Jachique c'olbal c'o wi ri c'oxomanic?</t>", "13": "<t>Ri winak man reta'm taj</t> <t>ri rajil wa',</t> <t>mawi curik waral cho ri uwächulew.</t>", "14": "<t>Ri nimalaj plo je cubij wa':</t> <t>‘Man c'o ta waral’,</t> <t>are c'u ri plo: ‘Man c'o ta wuc'.’</t>", "15": "<t>Man cäban ta cuinem</t> <t>che u rikic ruc' k'an puak,</t> <t>mawi cuya' cälok' ta ruc' sak puak.</t>", "16": "<t>Man cuya' taj cätoj</t> <t>ruc' ri k'an puak</t> <t>ri sibalaj pakal na rajil,</t> <t>mawi cuc' k'inomal re je'lic tak abaj</t> <t>cornalin o sapir.</t>", "17": "<t>Pakal na rajil</t> <t>chuwäch ri k'an puak</t> <t>xukuje' ri cha;</t> <t>man cuya' taj caq'uex cuc' tak jastak</t> <t>ri e re ch'ajch'ojalaj k'an puak.</t>", "18": "<t>Ri no'j are sibalaj pakal na rajil</t> <t>chuwäch ri je'lic abaj aj plo</t> <t>(ri coral u bi'),</t> <t>xukuje' chuwäch ri cha abaj</t> <t>xukuje' tak ri perl,</t>", "19": "<t>man cajunamataj ta ruc' ri crisolit</t> <t>aj Etiopiy,</t> <t>mawi cuya' cätoj ta ruc' ri k'an puak</t> <t>ri sibalaj coc' na.</t>", "20": "<t>¿Jawije' c'u lo, cäpe wi, ri no'j?</t> <t>¿Pa jachique c'olbal</t> <t>c'o wi ri etamanic?</t>", "21": "<t>C'utal chquiwäch</t> <t>ri juyubal tak awaj,</t> <t>c'utal chquiwäch ri chicop</t> <t>ri c'o qui xic' ri quebin chicaj.</t>", "22": "<t>Xukuje' ne ri sachbal wächaj</t> <t>xukuje' ri cämical je caquibij wa:</t> <t>‘Xuwi ka tom u tzijol wa'.’</t>", "23": "<pb/><t>Are c'u ri Dios etamaninak</t> <t>ri u be ri no'j;</t> <t>xak xuwi ri are' reta'm</t> <t>jawije' ri cäriktaj wi,</t>", "24": "<t>ri are' cäril ri q'uisbal</t> <t>u jutz'il ri uwächulew</t> <t>xukuje' ronojel ri c'o chuxe' ri caj.</t>", "25": "<t>Aretak ri Dios xuk'at</t> <t>ri u chuk'ab ri quiakik'</t> <t>xucoj c'u jun k'atibal che ri ja',</t>", "26": "<t>aretak xebucoj tak ri pixab</t> <t>che ri jäb</t> <t>xuc'ut c'ut ri u be ri cakulja,</t>", "27": "<t>xril c'u ri no'j,</t> <t>xril ri tz'akatalaj rajil,</t> <t>xunic'oj xuya' c'ut</t> <t>ri u k'alajisanic chrij,</t>", "28": "<t>xubij c'ut ri Dios chque ri winak:</t> <t>‘Ri jicalaj u patanixic ri Ajawaxel:</t> <t>are no'j wa';</t> <t>ri u tasic ib chrij ri etzelal:</t> <t>are' c'oxomanic wa'.’ ”</t>"}