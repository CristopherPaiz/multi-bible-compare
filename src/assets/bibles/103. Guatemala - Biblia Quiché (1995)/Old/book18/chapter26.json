{"1": "<pb/>Ri Job xubij: <pb/><t>“¡Je' ba' wa' ri u to'ic ri tukar,</t> <t>ri u to'tajisaxic ri man c'o ta</t> <t>chi u chuk'ab!</t>", "2": "", "3": "<t>¡Sibalaj ba' aweta'm u ya'ic no'j</t> <t>xukuje' u tijoxic</t> <t>ri man c'o ta retamanic!</t>", "4": "<t>¿La ruc' ri u to'banic</t> <t>jachinok e bim tak we tzij ri'?</t> <t>¿Jachin atuxlabininak chi</t> <t>je catch'aw wa'?”</t>", "5": "<pb/>Ri Bildad xubij: <pb/><t>“Ri cäminakib ri e jekel</t> <t>chupam ri choalaj plo,</t> <t>quebirbob che xe'n ib</t> <t>chupam ri u choil ri plo.</t>", "6": "<t>Ri quemuk wi ri cäminakib,</t> <t>rajawibal ri cämical,</t> <t>awatal ta chuwäch ri Dios</t> <t>che ri Dios.</t>", "7": "<t>Ri Dios xuliq'uiq'uej ri caj</t> <t>puwi' ri tolonic</t> <t>u colobam c'u ri uwächulew</t> <t>puwi' ri man c'o taj.</t>", "8": "<t>Ri are' cutz'apij ri ja'</t> <t>chupam ri sutz'</t> <t>mawi c'u quet'okopitaj ri sutz'</t> <t>ruc' ri ralal;</t>", "9": "<t>cuk'ekumaj ri u palaj ri ic'</t> <t>cuch'uk c'u ruc' jun sutz';</t>", "10": "<t>u cojom ri u q'uisbalil</t> <t>ri u wäch ri plo</t> <t>xukuje' ri u q'uisbalil ri sakilal</t> <t>ruc' ri k'ekumalil.</t>", "11": "<pb/><t>Aretak ri Dios cucoj xib,</t> <t>quebirbob tak ri juyub che xe'n ib</t> <t>ri e tok'eninak ri caj.</t>", "12": "<t>Ruc' ri u chuk'ab xtakan</t> <t>puwi' ri plo;</t> <t>ruc' ri u nawiquil xuch'äc</t> <t>ri jilijic Rahab.</t>", "13": "<t>Ruc' ri u wupunic</t> <t>xujamajobisaj ri u wäch ri caj;</t> <t>ruc' ri u k'ab xucämisaj</t> <t>ri cumätz ri xak cacasasic.</t>", "14": "<t>Xa c'u jubik' wa'</t> <t>chque tak ri e u chac;</t> <t>xak c'u alicha' ka tom jubik'</t> <t>¿Jachin ta lo ri cacuinic</t> <t>cach'obow ri cuinelalaj u cakulja'?”</t>"}