{"1": "<pb/>Are' c'u xch'aw na ri Job, xuc'okoj ri k'ij ri xalaxic.", "2": "", "3": "<pb/>Ri Job xubij: <pb/><t>“¡C'okotajinak ri chak'ab</t> <t>ri xinchap nu q'uiyic!</t> <t>¡C'okotajinak ri k'ij ri xinalaxic!</t>", "4": "<t>¡C'o ta banom wi</t> <t>chi ri k'ij ri' xux ta chak'ab,</t> <t>ma ta c'u xoc il ri Dios</t> <t>che ma ta c'u xsakaric!</t>", "5": "<t>¡C'o ta banom wi</t> <t>jun tzatzalaj mujal xk'ekumarisan taj,</t> <t>o jun k'ekalaj sutz' xch'ukuw taj,</t> <t>o jun k'eku'm ri cäch'ukuw ri k'ij</t> <t>xnojisan ta che xibin ib!</t>", "6": "<t>C'o ta banom wi xsachtaj we ak'ab ri'</t> <t>pa jun k'ekumalil.</t> <t>¡Ma ta c'u xajilax we k'ij ri'</t> <t>chquixo'l tak ri k'ij rech ri ic'</t> <t>xukuje' rech ri junab!</t>", "7": "<t>¡C'o ta banom wi</t> <t>xux ta jun cäminak ak'ab,</t> <t>ri ma ta c'o rakoj tak chi'aj</t> <t>re quicotemal xbanic!</t>", "8": "<t><f>[2]</f>¡C'o ta banom wi xc'okox ta</t> <t>cumal ri itzinelab,</t> <t>ri c'o qui cuinem puwi' ri Lebiatan!</t>", "9": "<t>¡C'o ta banom wi chi</t> <t>pa ri ak'abilal ri'</t> <t>ma ta xejuluw tak ri ch'imil,</t> <t>ma ta xopan ri sakil</t> <t>ri sibalaj eyebetalic,</t> <t>mawi ma ta xilitaj</t> <t>ri u paq'uenic ri elebal k'ij!</t>", "10": "<t>¡C'okotajinak ri chak'ab ri',</t> <t>ri xuya' c'olbal chi xinalaxic</t> <t>man xuto' ta c'u nu wi' rech ma ta</t> <t>xebenwil tak ri e u q'ueyowal!</t>", "11": "<t>¿Jas lo che man xincäm ta</t> <t>chupam ri nu nan,</t> <t>o pa ri jok'otaj ri xinalaxic?</t>", "12": "<t>¿Jasche xec'oji' ch'ecaj</t> <t>ri xinquic'ulaj</t> <t>xukuje' ri uwo c'uxaj ri xintzukuwic?</t>", "13": "<t>We ta chi' xincämic,</t> <t>in kajinak ta ri' che waram</t> <t>ma ta c'o jas quinnabej,</t> <t>cätajin ta quinnuxlan ri' pa jamaril,</t>", "14": "<t>cuc' tak ri ajawinelab</t> <t>xukuje' ri cach k'atal tak tzij</t> <t>ri quequiyac tak natabal</t> <t>che u nataxic ri qui bi',</t>", "15": "<t>o cuc' ri k'atal tak tzij</t> <t>ri quequinojisaj tak ri cachoch</t> <t>ruc' k'an puak xukuje' sak puak.</t>", "16": "<t>¿Jasche man xinmukic</t> <t>jacha' ri cäban chque tak ri tzakanic,</t> <t>jacha' ri caban</t> <t>chque ri ac'alab ri quecäm</t> <t>chupam ri u c'u'x ri qui nan?</t>", "17": "<t>Pa ri mukubal caq'uis wi u tza'm</t> <t>ri quelemch'uj ri banal tak etzelal,</t> <t>e are' tak c'ut ri e cosinak</t> <t>caquirik na ri uxlanibal.</t>", "18": "<t>Chila' caquirik wi na jamaril</t> <t>ri xec'oji' pa tak che',</t> <t>caquitanaba' c'ut u tatabexic</t> <t>ri qui rakoj tak chi'aj</t> <t>ri cätakan paquiwi';</t>", "19": "<t>chila' c'u e c'o wi ri nimak</t> <t>xukuje' ri ch'utik junam banom chque,</t> <t>ri pataninel man c'o ta chic</t> <t>chuxe' ri u takanic ri rajaw.</t>", "20": "<pb/><t>¿Jasche cuya' ri Dios</t> <t>chi cäril ri sakilal ri cutij c'ax?</t> <t>¿Jasche cuc'asba'</t> <t>ri nojinak che c'ayil,</t>", "21": "<t>ri reyem ri cämical,</t> <t>man copan ta c'u che u c'amic,</t> <t>pune' ta ne sibalaj cutzucuj</t> <t>jas caban che u tzucuxic</t> <t>jun k'inomal ri c'utalic?</t>", "22": "<t>Ri u quicotemal we achi' ri'</t> <t>copanic aretak cäkaj chuq'uisbalil</t> <t>chupam ri camuk wi.</t>", "23": "<t>Ri Dios cuban che</t> <t>chi cabin pa moyil,</t> <t>cuk'atij ri u be pa conojel c'olbal.</t>", "24": "<pb/><t>Ri e bik'bitem e are' tzukbal wib;</t> <t>ri wuq'uia' e are' ri ch'ikowem</t> <t>rumal ri c'axc'ol.</t>", "25": "<t>Ronojel ri quinxe'j wi wib,</t> <t>ri sibalaj quinxe'j wi wib;</t> <t>kajinak panuwi'.</t>", "26": "<t>Man c'o ta uxlanem chwe</t> <t>mawi matzalem;</t> <t>man quinrik ta jamaril,</t> <t>xane' elemch'u'j.”</t>"}