{"1": "<pb/>Ri Job xubij: <pb/><t>“Q'ui mul e nu tatabem chic</t> <t>jastak ri xa co'l man e junam.</t> <t>Ri ix,</t> <t>ri are ta ne qui cubisaj nu c'u'x,</t> <t>xa ne quitakej nu c'axc'obisaxic.</t>", "2": "", "3": "<t>¿La xa' man c'o ta qui q'uisic</t> <t>tak ri tzij ri man c'o ta jas caquibij?</t> <t>¿Jas wa' chi ch'ujilal ri cäban</t> <t>che nu c'ulelaxic?</t>", "4": "<t>We ta ix,</t> <t>ri ix c'o che nu q'uexwäch camic,</t> <t>xukuje' ri in je ta quinch'aw ri'</t> <t>jacha' ri quiban ix;</t> <t>quinsutisa' ta ri' ri nu jolom</t> <t>che u tze'xic i wäch</t> <t>quebentzokopij ta</t> <t>jumulaj tzij ri' piwi',</t>", "5": "<t>ch'uch'ujalaj tak tzij</t> <t>ri que cu'bisan tak c'uxaj,</t> <t>che u ya'ic chäjin anima' chiwe</t> <t>xukuje' i chuk'ab.</t>", "6": "<t>Mawi ne ri tzijonem</t> <t>cutanaba' ta ri nu k'oxomal,</t> <t>mawi ne ri yinilem quinuto' ta jubik'.</t>", "7": "<t>Ri Dios in u k'itajisam;</t> <t>e u tokim tak conojel tak ri e wachil</t> <t>in u cojom c'ut pa che'.</t>", "8": "<t>U walijisam k'alajisanic</t> <t>che nu c'ulelaxic;</t> <t>e u tac'abam tak jalum</t> <t>k'alajisanic chwij.</t>", "9": "<t>Ri Ajawaxel are caraj quinkaj</t> <t>pa u k'ab che nu t'okopixic,</t> <t>cubanwij in jacha' ta ne</t> <t>jun juyubal awaj,</t> <t>co quinuca'yej cuc' ri e u bak'wäch</t> <t>ri je ta ne in u c'ulel.</t>", "10": "<t>Ri winak caquimulij quib chwij,</t> <t>caquibanala' c'u qui palaj chwe</t> <t>quequitzokopila' tak t'ocom k'ab chwe</t> <t>che resaxic nu q'uixbal.</t>", "11": "<t>Ri Dios in u jachom pa qui k'ab</t> <t>ri e banal tak etzelal</t> <t>ri e banal tak il patan.</t>", "12": "<t>In c'o pa jamaril,</t> <t>xinuchap c'ut ri are' che ri nu kul;</t> <t>xinnupitz'ilej, xuban ch'akatak chwe.</t> <t>Xuban chwe chi takal nu q'uiakic</t> <t>cumal tak ri e u ch'ab.</t>", "13": "<t>Pa conojel c'olbal quinuq'uiako;</t> <t>cujut ri nu cuerp</t> <t>man ruc' ta jubik' tok'obisam wächaj,</t> <t>quemule' ri wixcol cho ri ulew.</t>", "14": "<t>Quebujakala' tak ri e nu socotajic,</t> <t>cuq'uiak rib chwij</t> <t>jacha' jun banal ch'o'j.</t>", "15": "<pb/><t>In nojinak che bis,</t> <t>xebencoj wakwoj tak atz'iak</t> <t>xinmuk c'ut ri nu jolom</t> <t>chupam ri puc'uc' ulew.</t>", "16": "<t>Sipojinak ri nu palaj</t> <t>rumal ri ok'ej;</t> <t>e sutz'irinak ri nu bak'wäch,</t>", "17": "<t>man c'o ta c'u ne jumul c'o ta</t> <t>tokinic nu banom ta che jachin jun</t> <t>xukuje' chi uxinak c'u ne ch'ajch'oj</t> <t>ri nu ch'awem ruc' Dios.</t>", "18": "<pb/><t>We il patan ri' ri cäk'abax chwij,</t> <t>cutok'ij suq'uilal;</t> <t>¡ulew mamuk ri nu tz'ononic!</t>", "19": "<t>C'o jachin jun ri' pa ri caj</t> <t>ri cak'alajisan che u to'ic nu wi',</t>", "20": "<t>chebuk'axej tak ri e nu chomanic</t> <t>chuwäch ri Dios,</t> <t>rech ri are' queril</t> <t>ri u wa'l tak nu wäch;</t>", "21": "<t>c'o jachin cach'aw panuwi'</t> <t>ruc' ri Dios,</t> <t>jacha' cach'aw jun ruc' jun winak</t> <t>che u to'ic u wi' jun chic.</t>", "22": "<t>Ri quieb oxib junab ri c'ä</t> <t>e c'o na chnuwäch</t> <t>cätajin queboc'owic,</t> <t>chanim c'ut quinchaplej ri nu binem</t> <t>ri man c'o chi wi tzelejem.”</t>"}