{"1": "<pb/>Ri Job xubij: <pb/><t>“Ri in weta'm chi kas jewa',</t> <t>chi ri winak man cuya' taj cac'ulelan</t> <t>chuwäch ri Dios chi man c'o ta u mac.</t>", "2": "", "3": "<t>We ta c'o jun caraj</t> <t>cac'ulelan ta ruc',</t> <t>man cacuin ta ri' cuc'ulelaj ta</t> <t>jun chque ri jun mil jastak</t> <t>ri cubij che.</t>", "4": "<t>Ri Dios nim ri u cuinem</t> <t>xukuje' ri u no'j.</t> <t>¿Jachin ta ri cacuinic</t> <t>cuk'atij u wäch</t> <t>ma ta c'u c'o jas cuc'ulmaj?</t>", "5": "<t>Ri Dios, chupam ri royowal,</t> <t>quebuyicopisaj tak ri juyub;</t> <t>quebut'akij,</t> <t>man c'o ta c'u jachin cänabenic.</t>", "6": "<t>Ri are' cubano chi cayicop ri ulew</t> <t>queslabetaj c'ut ri e u tac'alibal.</t>", "7": "<t>Ri are' cuya' takanic</t> <t>chi man quel ta ulok ri k'ij,</t> <t>chque c'ut ri ch'imil, chi mejuluwic.</t>", "8": "<t>Man c'o ta jachin xtoban</t> <t>ruc' xulic' ri caj</t> <t>xuxak'alej c'ut ri jujilaj awaj</t> <t>ri c'o chupam ri plo.</t>", "9": "<t>Are' xbanow tak ri ch'imil:</t> <t>ri Ati't Os Nabeal,</t> <t>ri Orion xukuje' ri Mutz,</t> <t>ri jumulaj ch'imil ri c'o</t> <t>pa ri u mox elebal k'ij.</t>", "10": "<t>¡Ri are' quebuban q'ui tak</t> <t>xukuje' sibalaj</t> <t>e nimak tak mayibalalaj tak jastak</t> <t>ri man c'o ta jun cäticar ta</t> <t>che qui ch'obic!</t>", "11": "<t>We coc'ow ri Dios chinuxcut</t> <t>man quincuin ta ri' quinwilo;</t> <t>coc'owic man quinnabej ta c'ut.</t>", "12": "<t>We cuban rech che jun jasach,</t> <t>¿Jachin taj ri cacuinic cuch'a' che?</t> <t>¿Jachin taj ri cacuinic cuta' ta</t> <t>che jas ri cätajin cubano?</t>", "13": "<t><f>[3]</f>We coyowar ri Dios,</t> <t>ma ta mat ruc' c'ax cäjamaric;</t> <t>chquixe' ri rakan quemach'itaj wi;</t> <t>ri qui junam quib ruc' ri Rahab.</t>", "14": "<t>¿Jas ta c'u lo</t> <t>ri quinbano quebenrik ta tzij,</t> <t>che u c'ulelaxic ri Dios?</t>", "15": "<t>Pune' ta ma ta c'o jubik' nu mac,</t> <t>man quincuin ta wi quintzelej u wäch</t> <t>ri u tzij;</t> <t>ri are' are' nu k'atal tzij,</t> <t>xuwi c'u tok'obisam wächaj</t> <t>quintz'onoj che.</t>", "16": "<t>We ta quinsiq'uij che chomanic,</t> <t>cutac'aba' ta c'u rib,</t> <t>man quincuin ta ri' che u cojic</t> <t>chi coc ta il chque ri e nu tzij.</t>", "17": "<t>Cuban na ri'</t> <t>chi qui nu rapuj jun cakulja,</t> <t>man c'o ta c'u rumal ri'</t> <t>quebunimatajisaj ri e nu socotajic;</t>", "18": "<t>quinunojisaj na ri' che c'ayil</t> <t>man cuya' ta na ri'</t> <t>chwe quinjic' ri wuxlab.</t>", "19": "<t>¿We ta quincoj ri chuk'ab?</t> <t>Ri are' c'o na u chuk'ab.</t> <t>¿We ta quinsiq'uij pa k'atbal tzij?</t> <t>¿Jachin ta lo</t> <t>ri cäbe che u q'uexwäch?</t>", "20": "<t>Pune' ta ne sibalaj in suc'</t> <t>ri ma ta c'o jun nu mac,</t> <t>ri are' cuk'alajisaj ri' chnuwäch</t> <t>chi in ajchak'mac chi in itzel.</t>", "21": "<t>Ri in man c'o ta nu mac,</t> <t>man nim ta c'u u k'ij wa':</t> <t>in cosinak chic che ri c'aslemal.</t>", "22": "<t>Ronojel xak junam.</t> <t>Are' c'u nu chomanic wa':</t> <t>chi ri are' xak junam</t> <t>cusachisaj u wäch ri ajchak'mac</t> <t>ruc' ri man c'o ta u mac.</t>", "23": "<t>We pa jun u q'ueyowal quecäm winak</t> <t>ri man c'o ta qui mac,</t> <t>ri Dios cutze'j</t> <t>u wäch ri qui q'uistajibal c'uxaj.</t>", "24": "<t>Cuya' can ri uwächulew</t> <t>pa qui k'ab ri itzel tak winak</t> <t>cuch'uk c'ut ri qui bak'wäch</t> <t>ri k'atal tak tzij.</t> <t>We c'u man are' ri Dios,</t> <t>¿Jachin c'ut?</t>", "25": "<t>Ri e nu k'ij aninak queboc'owic,</t> <t>man xquil ta c'ut u wäch ri utzil.</t>", "26": "<t>Xak junam que binic</t> <t>cuc' tak ri jucub ri aninak quebinic,</t> <t>jacha' ri cot ri cuq'uiak rib</t> <t>chrij ri u ti'.</t>", "27": "<t>We quintzucuj qui sachisaxic</t> <t>tak ri nu c'axc'ol</t> <t>quinban ta c'u wib chi quinquicotic,</t>", "28": "<t>ronojel ri nu k'oxomal</t> <t>quinuxibij chi ri',</t> <t>weta'm chi ri Dios man cuban ta chwe</t> <t>chi ma ta c'o nu mac.</t>", "29": "<t>We c'u u banom chwe</t> <t>chi in ajchak'mac,</t> <t>man c'o ta cupatanij quincoj</t> <t>nu chuk'ab.</t>", "30": "<t>Pune' ta ne quebench'aj ri nu k'ab</t> <t>ruc' ch'ipak quinch'aj ta c'u ne</t> <t>pa u wa'l chaj.</t>", "31": "<t>Ri Dios cuban na chiquinbik'taj</t> <t>chupam ri xok'ol,</t> <t>xukuje' c'u ne ri watz'iak</t> <t>camuluw na u c'u'x ri' chwe.</t>", "32": "<t>Ri in man quincuin taj</t> <t>quinc'ulelaj ri Dios</t> <t>jacha' ri u c'ulelaxic jun winak,</t> <t>mawi quinbij ta che chi ka cabichal</t> <t>jekaya' ta kib pa k'atbal tzij.</t>", "33": "<t>¡C'o ta banom wi</t> <t>chi c'o ta jun k'atal tzij</t> <t>chkaxo'l ri c'o ta u k'atbal tzij</t> <t>pakawi' ka cabichal,</t>", "34": "<t>ri cak'ilontaj chi ri Dios</t> <t>ma ta cutakej u c'äjisaxic nu wäch</t> <t>ma ta cutakej nu nojisaxic che xe'n ib!</t>", "35": "<t>Ma ta c'u</t> <t>quinxe'j wib ri' quinch'awic,</t> <t>quinna' c'u wib chi</t> <t>man in macuninak ta chuwäch.”</t>"}