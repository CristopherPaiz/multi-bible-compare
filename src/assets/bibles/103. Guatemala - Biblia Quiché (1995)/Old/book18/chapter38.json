{"1": "<pb/>Ri Ajawaxel xuch'abej ri Job pa u niq'uiajil ri sutinel quiakik'. <pb/>Ri Ajawaxel xubij:", "2": "<pb/><t>“¿Jachin ri at</t> <t>chi caqueblaj a c'u'x</t> <t>che ri e nu yo'm u bixic cac'ut c'ut</t> <t>cumal tak ri e a tzij</t> <t>chi man c'o ta aweta'm?</t>", "3": "<t>Chac'utu' ri a chuk'ab chnuwäch,</t> <t>chebatzelej c'ut qui wäch</t> <t>ri c'otoj tak chi'aj</t> <t>ri quebenban chawe:</t>", "4": "<t>¿Jawije' at c'o wi</t> <t>aretak ri in</t> <t>co xintiq'uiba' ri uwächulew?</t> <t>¡Chabij chwe,</t> <t>we kas nim ri awetamabal!</t>", "5": "<t>¿La aweta'm jachin</t> <t>xyo'w u bixic joropa' ta chetanic,</t> <t>xukuje' jachin ri ajchac ri xbanowic?</t>", "6": "<t>¿Jas puwi' tac'al wi</t> <t>ri e u tac'alibal?</t> <t>¿Jachin xcojow ri abaj</t> <t>ri t'uyul wi ronojel,</t>", "7": "<t>quebixon c'ut ri ch'imil</t> <t>rech chuxo'l ri qui quicotemal</t> <t>ri e pataninel tak wech aj caj?</t>", "8": "<pb/><t>Aretak xpok'colij ulok ri plo</t> <t>chupam ri ulew,</t> <t>¿jachin xecojow k'atibal</t> <t>rech cäk'atitajic?</t>", "9": "<t>Ri in xinya' jun sutz' che ratz'iak,</t> <t>are c'u ri mayul</t> <t>che u pam tak ratz'iak.</t>", "10": "<t>In xincoj jun k'atibal</t> <t>rech ri plo xincoj lawe</t> <t>che qui tz'apixic</t> <t>tak ri k'atibal tak rech.</t>", "11": "<t>In xinbij che:</t> <t>‘Cätopan c'ä waral,</t> <t>man catoc'ow ta c'u waral;</t> <t>waral quepak'in wi tak ri a ployil</t> <t>ri kas banal nimal.’</t>", "12": "<t>¿La c'o jumul pa ri a c'aslemal</t> <t>e a yo'm tak takanic</t> <t>chi chpet ri sak chuxe' ri caj</t> <t>chc'utun ta c'u ri k'ij?</t>", "13": "<t>¿Chi chujabuj ta c'u rib</t> <t>ri sakilal cho ri uwächulew</t> <t>che qui c'u' ta c'u quib</t> <t>tak ri banal tak etzelal?</t>", "14": "<t>Quek'alajin tak c'u na</t> <t>ri e u chi' tak ri ulew</t> <t>cäk'otaj c'ut ri u ca'yebal</t> <t>jacha' jun atz'iak;</t>", "15": "<t>cäk'il ri qui chäj</t> <t>ri e banal tak etzelal</t> <t>caq'uis c'u u tza'm ri cojow xib.</t>", "16": "<pb/><t>¿La asolim</t> <t>ri mayibalalaj k'ekumalil</t> <t>jawije' ri c'o wi ri u q'uiyibal</t> <t>ri nimalaj plo?</t>", "17": "<t>¿La awilom</t> <t>jawije' tak e c'o wi ri oquibal</t> <t>jawije' cäban wi oquem</t> <t>chupam ri xibibalalaj ajawibal</t> <t>re ri cämical?</t>", "18": "<t>¿La ach'obom</t> <t>ri u wäch ri uwächulew?</t> <t>¡Chabij chwe,</t> <t>we kas aweta'm ronojel!</t>", "19": "<pb/><t>¿Jawije' e c'olotal wi ri sakilal</t> <t>xukuje' ri k'ekumalil?</t>", "20": "<t>¿La aweta'm jas caban chque</t> <t>rech quebopan c'ä</t> <t>pa ri q'uisbal jutz' quetzelej ta</t> <t>chi c'u chupam ri cachoch?</t>", "21": "<t>¡Takal chawe chi aweta'm,</t> <t>sibalaj e q'ui chic</t> <t>ri a junab at alam</t> <t>chi c'u ri' aretak xebanic!</t>", "22": "<pb/><t>¿La e asolim tak ri c'olbal</t> <t>ri nu c'olom wi ri tew</t> <t>xukuje' ri sakbach</t>", "23": "<t>che qui takic bic pa tak ri k'ijol</t> <t>rech ri u q'ueyowal,</t> <t>pa tak ri k'ijol re tijoj chuk'ab</t> <t>xukuje' re ch'o'j?</t>", "24": "<t>¿Jachique tak ri be</t> <t>ri quebutakej ri sakilal</t> <t>aretak cujach rib?</t> <t>¿Jas ri cuban ri quiakik'</t> <t>rech ri elebal k'ij culic' rib</t> <t>chuwäch ri uwächulew?</t>", "25": "<t>¿Jachin xjakow ri quel wi</t> <t>ulok ri jäb</t> <t>cuc'ut ta c'ut u be ri nimalaj jäb,</t>", "26": "<t>rech cäjabin pa ri chaki'j uwo sak,</t> <t>jawije' ri man c'o ta wi jun winak.</t>", "27": "<t>Rech cuja'j ri ulew ri tolonic</t> <t>cuq'uiyisaj c'u ulok ri k'ayes?</t>", "28": "<pb/><t>¿Jachin ri u tat ri jäb</t> <t>xukuje' ri räxk'ab?</t>", "29": "<t>¿Jachin ri u nan</t> <t>ri tew ri cabajiric</t> <t>xukuje' ri tew ri cut'ab rib?</t>", "30": "<t>¿Jachin cabanow co che ri ja'</t> <t>ri jacha' abaj curabajirisaj c'ut</t> <t>ri u wi' ri nimalaj plo?</t>", "31": "<pb/><t>¿La at catbanowic chi</t> <t>man caquijach ta quib ri mutz</t> <t>qui jachom c'u quib ri ch'imil</t> <t>re ri Orion?</t>", "32": "<t>¿La at ri catesan ulok</t> <t>tak ri ch'imil pa ri u k'ijol?</t> <t>¿La at ri catc'amow qui be</t> <t>tak ri e u ch'imil ri nimalaj Os</t> <t>xukuje' ri e rech ri Os ri ch'utin?</t>", "33": "<t>¿La e aweta'm tak ri pixab</t> <t>ri quebajawin puwi' ri caj?</t> <t>¿La at ri catcojow tak we pixab ri'</t> <t>puwi' ri uwächulew?</t>", "34": "<t>¿La catcuinic caya' takanic</t> <t>chque tak ri sutz'</t> <t>chi catquibik'tajisaj ruc' ja'?</t>", "35": "<t>We catak ri cakulja' chi cabe</t> <t>pa jun c'olbal,</t> <t>¿la cubij puch chawe:</t> <t>‘In c'olic ri', chinataka'?’</t>", "36": "<t><f>[6]</f>¿Jachin xyo'w</t> <t>ri utzalaj quetamanic</t> <t>tak ri chicop ri c'o ri xic'</t> <t>jacha' ri ibis o ri ama' ec'?</t>", "37": "<t>¿Jachin ta ri sibalaj ajno'j</t> <t>chi reta'm taj</t> <t>e joropa' ri sutz' e c'olic?</t> <t>¿Jachin ta ri cacuinic quebuk'ijo</t> <t>rech quequiya' ri qui jäb,</t>", "38": "<t>rech ri puc'uc' ulew cut'ac rib</t> <t>caquit'aquila' c'u quib</t> <t>ri t'acat'ak tak ulew?</t>", "39": "<pb/><t>¿La at ri quebatzucuj</t> <t>tak ri qui ti'</t> <t>tak ri ati'tab tak coj,</t> <t>rech quewi' ri alaj tak cal</t> <t>c'ä quenoj na,</t>", "40": "<t>aretak caquic'uquib</t> <t>pa ri c'ubal tak quib</t> <t>o caquiwuk' quib pa ri patzapic k'ayes</t> <t>che u chapic jun qui ti'?</t>", "41": "<t>¿Jachin cayo'w ri caquiwe'j</t> <t>tak ri joj,</t> <t>aretak ri alaj tak cal</t> <t>caquitzucuj ri caquiwe'j</t> <t>ruc' c'u rakoj tak chi'aj</t> <t>caquitz'onoj chwe?”</t>"}