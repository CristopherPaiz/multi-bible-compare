{"1": "<pb/>Ri Job xubij: <pb/><t>“¡Quinban na</t> <t>ri chi'nic ri kas cäban na,</t> <t>quincha' pa ri u bi' ri Dios;</t> <t>xukuje' pa ri u bi'</t> <t>ri c'o ronojel u cuinem,</t> <t>ri cuk'il rib</t> <t>che u banic suq'uilal chwe,</t> <t>quinunojisaj c'u che c'ayil,</t>", "2": "", "3": "<t>joropa' k'ij cuya' nu chuk'ab</t> <t>che wuxlabic,</t>", "4": "<t>mawi jubik' quinbij ta na banoj tzij</t> <t>mawi quebenbij ta tzij</t> <t>ri xak ta e u cawäch!</t>", "5": "<t>Joropa' k'ij quinc'asi'c,</t> <t>quintakej na u bixic</t> <t>chi man c'o ta nu mac;</t> <t>¡man quinc'amowaj taj</t> <t>chi ri ix c'o ta jasche quinitzujuj!</t>", "6": "<t>Man quinwesaj ta wib</t> <t>chupam chi in tz'akat pa ronojel,</t> <t>man c'o ta c'u jun etzelal nu banom.</t>", "7": "<pb/><t>¡Chi ronojel ri cuk'alajisaj rib</t> <t>chi u banom u c'ulel chwe</t> <t>chutaklebej ri u c'aslemal</t> <t>ri banal etzelal</t> <t>xukuje' ri rech ri man suc' taj!</t>", "8": "<t>¿Jas lo ri eyebal c'uxaj ri careyej</t> <t>ri man caniman ta che ri Dios</t> <t>aretak chesax ri u c'aslemal</t> <t>rumal ri Dios?</t>", "9": "<t>Aretak c'o pa tak ri e u q'ueyowal,</t> <t>ri Dios man quebutatabej taj</t> <t>ri u bochi'nic.</t>", "10": "<t>We winak ri'</t> <t>man curik ta ri u quicotemal</t> <t>ruc' ri c'o ronojel u cuinem,</t> <t>mawi c'o jok'otaj cak'ijilan ta che.</t>", "11": "<t>Quenc'utu'</t> <t>ri nimalaj u cuinem ri Dios chiwäch,</t> <t>ri e u chomanic</t> <t>tak ri c'o ronojel u cuinem.</t>", "12": "<t>We iwonojel ix iwilom chic,</t> <t>¿jas c'u che quebibij</t> <t>jech'alaj tak jastak?”</t>", "13": "<pb/>Ri Zopar xubij: <pb/><t>“Are c'äjisabal wächaj wa'</t> <t>ri cuya' na ri Dios,</t> <t>ri c'o ronojel u cuinem,</t> <t>chque ri winak ri abaj canima'</t> <t>xukuje' e banal tak etzelal:</t>", "14": "<t>Pune' sibalaj e q'ui ri qui c'ojol,</t> <t>quecäm na chupam ri ch'o'j</t> <t>o rumal rech chi man caquirik ta chic</t> <t>ri caquitijo.</t>", "15": "<t>Ri quec'asi' canok,</t> <t>quecämisax na</t> <t>rumal cämisanelalaj yabil,</t> <t>man c'u cok'ex ta na qui wäch</t> <t>cumal ri qui malca'nib.</t>", "16": "<pb/><t>Ri itzel winak pune' ta ne</t> <t>quebumulij sak puak jacha' ulew,</t> <t>e c'o ta c'u jumulaj ratz'iak,</t>", "17": "<t>jun winak ri tz'akat</t> <t>pa ronojel quecojow tak na</t> <t>we atz'iak ri'</t> <t>jun c'u winak ri tz'akat</t> <t>pa ronojel cäsachow na</t> <t>we sak puak ri'.</t>", "18": "<t>Ri rachoch ri itzel winak</t> <t>man co taj,</t> <t>jacha' jun u soc chicop ri c'o u xic',</t> <t>jacha' ri u cäbal jun chajil tico'n.</t>", "19": "<t>Q'uisbal mul cäk'oyi na k'inom,</t> <t>aretak cac'astajic,</t> <t>man c'o ta chi jas c'o ruc'.</t>", "20": "<t>Pa k'ij copan ri xibriquil ruc',</t> <t>ri quiakik' jäb</t> <t>are cac'amow bic chak'ab.</t>", "21": "<t>Ri quiakik'</t> <t>ruc' cakulja aj elebal k'ij</t> <t>cabokow na bic pa ri rachoch;</t>", "22": "<t>man ruc' ta tok'obisan wächaj</t> <t>cäpe na puwi',</t> <t>pune' cutzucuj u to'ic rib.</t>", "23": "<t>Ri quiakik' cuterenej pa rakan</t> <t>ruc' cakulja xukuje' xulk'abic.”</t>"}