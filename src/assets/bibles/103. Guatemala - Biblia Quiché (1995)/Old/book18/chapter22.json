{"1": "<pb/>Ri Elipaz xubij: <pb/><t>“¿La are ta pa a c'u'x at</t> <t>chi ri winak,</t> <t>pune' ta ne sibalaj ajno'j,</t> <t>c'o ta cajwataj wi che ri Dios?</t>", "2": "", "3": "<t>¿Jas ta ri cärechbej</t> <t>o c'o ta cuch'äc</t> <t>ri c'o ronojel u cuinem</t> <t>chi ri at at suc'</t> <t>xukuje' chi ma ta c'o jun a mac?</t>", "4": "<t>We ri are' catujic'o catusiq'uij c'ut</t> <t>rech cäretamaj jas ri cätajin cabano,</t> <t>man rumal ta rech chi capatanij</t> <t>ruc' jiquil,</t>", "5": "<t>xane' xa u mac rech chi</t> <t>sibalaj e q'ui tak ri e awetzelal</t> <t>xukuje' tak ri e a mac</t> <t>man e c'o ta qui c'ulbatil.</t>", "6": "<t>At, man cajwataj ta chawe,</t> <t>catok'ij jalbal chque ri awachalal;</t> <t>quebak'olij ri catz'iak</t> <t>quebach'anaba' c'u canok.</t>", "7": "<t>Ri xchaki'j u chi',</t> <t>man xaya' ta ruq'uia';</t> <t>ri xnumic man xaya' ta u wa.</t>", "8": "<t>¡C'o c'u ronojel pa a k'ab</t> <t>xukuje' nim catil wi,</t> <t>are c'u pa a c'u'x</t> <t>chi at ajchak'e ri ulew!</t>", "9": "<t>Man c'o ta jas caya' bic</t> <t>chque ri malca'nib</t> <t>aretak quepe awuc' e a yo'm c'ut</t> <t>ri minorib pa c'ax.</t>", "10": "<t>Rumal ri' xak quieb cubij</t> <t>pawi' camic,</t> <t>canaxtaj c'u na chi catnoj</t> <t>che nimalaj xibin ib.</t>", "11": "<t>Ronojel k'ekumalil</t> <t>man c'o ta jas catcuin che rilic;</t> <t>jun rekbala' catbik'owic.</t>", "12": "<pb/><t>Ri Dios c'o pa ri c'olbal</t> <t>ri sibalaj chicaj c'o wi puwi' ri caj;</t> <t>ri ch'imil ri sibalaj chicaj</t> <t>e c'o wi quecanaj can chquixe' ri rakan.</t>", "13": "<t>¿Jas ri cabano rech catcuinic cabij</t> <t>chi ri Dios man cänabentaj,</t> <t>chi man cäyataj ta</t> <t>che rumal ri tzatzalaj sutz'</t> <t>chi c'o jas cärilo?</t>", "14": "<t>¿Jas ri cabano</t> <t>rech catcuinic cabij chi ri Dios</t> <t>man caca'y ta</t> <t>cätajin c'u cawacatilob pa ri caj?</t>", "15": "<t>¿La cachomaj u takexic</t> <t>ri k'ekumalaj be</t> <t>ri qui takem ri e banal tak etzelal?</t>", "16": "<t>We winak ri' sibalaj chanim xecämic</t> <t>e jacha' ta ne ri xecharchatex ta bic</t> <t>rumal jun u tza'm ja'.</t>", "17": "<t>Quecha' che ri Dios:</t> <t>‘¡Chujaya' can xak chjeri'!</t> <t>¿Jas ta ri cacuin ri c'o</t> <t>ronojel u cuinem che u banic chke?’</t>", "18": "<t>(Ri are', ri xnojisan ri cachoch</t> <t>che tak k'inomal.</t> <t>¡Naj chc'ol wi chwe ri quinchomanic ri</t> <t>e jacha' ri itzel tak winak!)</t>", "19": "<t>Ri e suc' caquil wa' quejajat c'ut;</t> <t>ri man c'o ta qui mac quetz'enic.</t>", "20": "<t>Aretak caquilo chi ri qui k'inomal</t> <t>ri banal tak etzelal</t> <t>cäsach qui wäch rumal ri k'ak'.</t>", "21": "<pb/><t>Chatutzir ruc' ri Dios,</t> <t>catk'inomar chi c'u na.</t>", "22": "<t>Chajacha' awib pa u k'ab</t> <t>rech catutijoj,</t> <t>chebacojo' c'ut ri u tzij pa a jalom.</t>", "23": "<t>We camach'irisaj awib,</t> <t>cattzelej c'u ruc'</t> <t>ri c'o ronojel u cuinem,</t> <t>canajtajisaj c'ut ri etzelal</t> <t>ri c'o pa ri awachoch,</t>", "24": "<t>we c'u cawil ri k'an puak</t> <t>ri sibalaj pakal rajil</t> <t>jacha' ta ne ri puc'uc' ulew,</t> <t>e jacha' abaj ri e c'o pa ri nima',</t>", "25": "<t>ri c'o ronojel u cuinem</t> <t>are' cux na a k'an puak</t> <t>xukuje' a sak puak ri telechi'm.</t>", "26": "<t>Are' c'u cux na a jajatibal,</t> <t>cuya' c'ut catca'y che</t> <t>ruc' jiquibam c'uxaj.</t>", "27": "<t>We c'o jas catz'onoj che,</t> <t>ri are' catutatabej na,</t> <t>are' c'u ri at quebatz'akatisaj na</t> <t>ri quebachi'j che.</t>", "28": "<t>Utz c'u catel na</t> <t>pa ronojel ri cachaplej u banic;</t> <t>ri chäj catunun na pa ri a be.</t>", "29": "<t>Rumal rech chi ri Dios</t> <t>cumach'irisaj ri cuban nimal.</t> <t>Cuto'tajisaj c'ut ri cumach' rib.</t>", "30": "<t>Ri are' catutor na, we man c'o a mac,</t> <t>we ch'ajch'oj at c'olic</t> <t>we man c'o a mac.”</t>"}