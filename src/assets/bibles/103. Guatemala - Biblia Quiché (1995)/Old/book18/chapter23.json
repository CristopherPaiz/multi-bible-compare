{"1": "<pb/>Ri Job xubij: <pb/><t>“Jumul chic ri e nu tzujunic</t> <t>e c'ayil rumal rech chi ri Dios</t> <t>e u kasan ri ralal ri u k'ab panuwi'.</t>", "2": "", "3": "<t>¡C'o ta banom wi wetamam taj</t> <t>jawije' ri quinrik wi,</t> <t>jas ta c'u ri quinbano quinopanic</t> <t>jawije' ri jekel wi!</t>", "4": "<t>Quink'alajisaj ta</t> <t>c'u chuwäch ri nu c'ulmam,</t> <t>e q'ui c'ut ri to'bal tak wib</t> <t>ri e c'o wuc'.</t>", "5": "<t>¡Weta'm ta c'u ri'</t> <t>ri tzelebal wächaj</t> <t>ri quinya'o che ri cutzelej ta na</t> <t>u bixic chwe!</t>", "6": "<t>Ri are' man cucoj ta na ri'</t> <t>ri chuk'ab che nuc'ulelaxic,</t> <t>xa ne qui nu tatabej na,</t>", "7": "<t>cuya' c'u na u k'ij</t> <t>chi takal ri quinbij;</t> <t>cuk'alajisaj na ri'</t> <t>chi man c'o ta nu mac,</t> <t>¡Xa c'u jumul ri'</t> <t>qui nu tzokopij canok!</t>", "8": "<t>Quintzucuj c'u ri Dios</t> <t>pa ri elebal k'ij,</t> <t>man c'o ta c'u chila';</t> <t>quintzucuj pa ri u kajebal k'ij</t> <t>man quinrik ta c'ut.</t>", "9": "<t>Quinsuc'</t> <t>pa ri riquiak'ab elebal k'ij,</t> <t>man quinwil ta c'ut;</t> <t>quinbe pa ri u mox elebal k'ij,</t> <t>man cataki ta nu wäch che.</t>", "10": "<t>Ri are' reta'm</t> <t>ri e u xo'l tak wakan chquijujunal;</t> <t>we quebutijtobej quij,</t> <t>ch'ajch'oj quinel na</t> <t>jacha' ri k'an puak.</t>", "11": "<t>In amak'el in takeninak</t> <t>man nu jech'obisam ta wib</t> <t>che ri u be ri u c'utum chnuwäch.</t>", "12": "<t>Amak'el e nu tz'akatisam</t> <t>tak ri e u pixab</t> <t>xukuje' tak ri e u takomal,</t> <t>man are ta c'ut ri kas nu rayibal.</t>", "13": "<t>Ri are' aretak</t> <t>cuchomaj u banic jun jasach,</t> <t>cuq'uis u banic;</t> <t>man c'o ta cabanow che</t> <t>chi cuq'uex ta ri u chomamic.</t>", "14": "<t>Ri u chomam u banic chwe,</t> <t>are ri' cubana' na,</t> <t>curik rib cuc' jule' jastak chic</t> <t>ri quejunamatajic.</t>", "15": "<t>Rumal ri' quinxe'j wib chuwäch;</t> <t>xuwi ri u chomaxic quinunojisaj</t> <t>che jun nimalaj xibin ib.</t>", "16": "<t>Ri Dios,</t> <t>ri c'o ronojel u cuinem, in u xibim.</t>", "17": "<t>¡C'o ta banom wi</t> <t>xa ta pa jun ak'ab</t> <t>cäsach nu wäch</t> <t>quinumojcolij ta c'u ri k'ekumalil!”</t>"}