{"1": "<pb/>Ri Bildad xubij: <pb/><t>“C'ä jampa' lo catakej na</t> <t>tzijonem jewa',</t>", "2": "<t>¿cattzijonic</t> <t>jacha' jun sutinel quiakik'?</t>", "3": "<t>Ri Dios, ri c'o ronojel u cuinem,</t> <t>mawi jubik' cujech'obisaj</t> <t>ri suq'uilal mawi ri takalic.</t>", "4": "<t>Kastzij ri' chi ri e a c'ojol</t> <t>xemacun chuwäch ri Dios,</t> <t>xuya' c'ut ri c'äjisabal</t> <t>wächaj ri takal chque.</t>", "5": "<t>Chatzucuj ri Dios,</t> <t>ri c'o ronojel u cuinem chatz'onoj c'u</t> <t>che chi chel u c'u'x chawe.</t>", "6": "<t>We ch'ajch'oj ri a banoj</t> <t>xukuje' colom,</t> <t>ri are' coc na il chawe,</t> <t>cuya' c'u na ri a jekelibal</t> <t>ri sibalaj takal na chawe.</t>", "7": "<t>Ri a k'inomal ri c'o can nabe</t> <t>man c'o ta cupatanij</t> <t>aretak cajunamax ruc' ri cärik na.</t>", "8": "<pb/><t>Chawesaj a no'j chque ri ija'lil</t> <t>ri e oc'owinak,</t> <t>chawetamaj awe</t> <t>che ri xquic'ulmaj ri ojer tak winak.</t>", "9": "<t>Ri uj xak alicha' uj rech iwir,</t> <t>man c'o ta jas keta'm;</t> <t>ri e ka k'ij cho ri uwächulew</t> <t>queboc'owic jacha' jun mumu'j.</t>", "10": "<t>E are' tak c'ut ri ojer tak winak</t> <t>cuya' catquich'abej</t> <t>xukuje' quequic'ut</t> <t>q'ui tak jastak chawäch.</t>", "11": "<t>Ri xic'ay xukuje' ri äj</t> <t>queq'uiyic xak xuwi</t> <t>jawije' c'o wi q'ui ja';</t>", "12": "<t>c'ä e räx c'u ne,</t> <t>c'ä majok chechoyic,</t> <t>nabe quechaki'jar</t> <t>chquiwäch ri niq'uiaj k'ayes chic.</t>", "13": "<t>Xak junam cac'ulmataj</t> <t>cuc' ri e banal tak etzelal,</t> <t>cuc' ri cäsach ri Dios pa qui jalom:</t> <t>ri e queyebal c'u'x</t> <t>cäsach na qui wäch.</t>", "14": "<t>Ri qui jiquibam c'uxaj</t> <t>xukuje' ri qui cubisam wi qui c'u'x</t> <t>xak e junam</t> <t>ruc' jun u bätz'il jun u quem äm.</t>", "15": "<t>Cacaj ta c'u ne caquichap quib</t> <t>che ri bätz',</t> <t>man cuch'ij ta c'ut;</t> <t>o caquitok'ej ta quib che ri u quem</t> <t>ri äm man c'u quebuch'ij taj.</t>", "16": "<t>Ri e banal tak etzelal</t> <t>xak e junam cuc' ri räx tak k'ayes</t> <t>chuwäch ri k'ij,</t> <t>ri caquilic' quib</t> <t>chupam ronojel ri ticbal cotz'i'j;</t>", "17": "<t>caquiralij tak ri qui rab</t> <t>xo'l tak ri tac'atak tak abaj</t> <t>quequinac' tak quib</t> <t>chque tak ri abaj,</t>", "18": "<t>we c'u c'o jachin quebokow</t> <t>pa ri qui c'olbal ri xec'oji' wi</t> <t>man c'o ta jachin cänabenic</t> <t>chi xec'oji' chi'.</t>", "19": "<t>Je u sachic u wäch wa'</t> <t>ri u pok'ocolojic,</t> <t>queq'uiy chi c'u na ulok</t> <t>niq'uiaj k'ayes chic pa ri u c'olbal.</t>", "20": "<pb/><t>Ri Dios man cuwonoba' ta ri winak</t> <t>ri man c'o ta macaj pa ri u c'aslemal,</t> <t>mawi quebutok'ej ri banal tak etzelal.</t>", "21": "<t>Ri are' cuban na</t> <t>chi catetze'n chi na</t> <t>chi carak na a chi' rumal jajatem;</t>", "22": "<t>e are; tak c'ut,</t> <t>ri e a c'ulel quemuktaj na</t> <t>chupam ri q'uixbal</t> <t>are c'u ri cachoch</t> <t>ri banal tak etzelal</t> <t>cäsachisax na qui wäch.”</t>"}