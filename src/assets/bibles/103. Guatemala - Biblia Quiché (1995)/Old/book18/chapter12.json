{"1": "<pb/>Ri Job xubij: <pb/><t>“¡Man c'o ta queblanc'u'xaj</t> <t>chi ri ix,</t> <t>ix u ch'abal ri tinimit,</t> <t>chi aretak c'u quixcämic</t> <t>man c'o ta chi na no'jibal!</t>", "2": "", "3": "<t>Xukuje' c'u ri in c'o wetamanic,</t> <t>man c'o ta c'u</t> <t>ri ma ta quinjunamataj ta wi iwuc'.</t> <t>¿Jachin taj ri ma ta etamaninak</t> <t>ronojel wa'?</t>", "4": "<pb/><t>pune' c'u man c'o ta nu mac</t> <t>xukuje' man c'o ta jun c'okobal chwij,</t> <t>pa jun k'ijol c'ut canok</t> <t>ri Dios quebutatabej</t> <t>tak ri e nu bochi'nic,</t> <t>ri e wachil quetze'n chwe.</t>", "5": "<t>Ri co tiquilic caretzelaj u wäch</t> <t>ri c'o pa quiäkasakil;</t> <t>man coc ta il</t> <t>che u ch'iquimixic ri tzakem cubano.</t>", "6": "<t>Ri t'orinelab</t> <t>e c'o tak ri cachoch pa jamaril;</t> <t>ri caquiya' ri Dios pa yok'ical</t> <t>man c'o ta latz' c'äquiriko,</t> <t>are c'u pa qui c'u'x</t> <t>chi ronojel qui muk'em pa jun qui k'ab.</t>", "7": "<t>Chac'oto' qui chi' tak ri awaj</t> <t>o ri chicop ri c'o qui xic':</t> <t>e are' wa' quecuinic catquitijoj.</t>", "8": "<t>Xukuje' che ri ulew,</t> <t>xukuje' chque tak ri cär</t> <t>ri e c'o chupam ri plo</t> <t>cuya' cabij chque chi catquitijoj.</t>", "9": "<t>¿La c'o c'u lo jachin jun</t> <t>ri c'ä maja' reta'm chi are' ri Dios</t> <t>xbanow ronojel ruc' ri u k'ab?</t>", "10": "<t>Pa ri u k'ab</t> <t>c'o wi ri u c'aslemal</t> <t>ronojel ti'jal c'aslic.</t>", "11": "<t>Ri xquinaj cuch'ob</t> <t>ri quijalbem tak quib ri tzij,</t> <t>junam jas ri u pa chi'aj</t> <t>e quebuna' tak ri na'il.</t>", "12": "<pb/><t>Ri ri'jab tak tatayib</t> <t>c'o qui no'jibal;</t> <t>ri qui junab</t> <t>are yowinak etamanic chque.</t>", "13": "<t>Are' c'u ri Dios aj no'j</t> <t>xukuje' c'o u cuinem;</t> <t>ri are' quebuban chomanic,</t> <t>quebutz'akatisaj c'u qui banic.</t>", "14": "<t>Ri cayojix rumal ri Dios,</t> <t>man c'o ta jun cacuin ta</t> <t>che u yaquic chi jumul;</t> <t>ri catz'apix rumal ri Dios,</t> <t>man c'o ta jun cacuin ta che u toric.</t>", "15": "<t>We ri are' cuk'il ri jäb,</t> <t>ronojel cachaki'jaric;</t> <t>we cutzokopij cabik'taj ri ulew.</t>", "16": "<t>Ri u cuinem amak'el</t> <t>cuya' ri ch'äcanic.</t> <t>Ri subutajinak xukuje' ri cäsubunic</t> <t>e c'o chuxe' ri u takanic.</t>", "17": "<t>Ri are' cubano chi ri ajno'jab</t> <t>caquitzak ri quetamanic</t> <t>chi ri k'atal tak tzij</t> <t>chi chebux ch'ujab.</t>", "18": "<t>Cäresaj ri qui takanic</t> <t>tak ri ajawinelab cuban chque</t> <t>chi e yutuyuj quec'am bic;</t> <t>xukuje' e ch'anach'oj.</t>", "19": "<t>Queresaj ri e cojol tabal tok'ob</t> <t>chupam ri qui patan</t> <t>quebukasaj ri e c'o</t> <t>che k'atal tak tzij.</t>", "20": "<t>Ri ya'l tak no'j</t> <t>ri cacu'bax c'uxaj chquij</t> <t>man c'o ta chi</t> <t>jas caquibij caresaj c'ut</t> <t>ri utzalaj tak qui chomanic</t> <t>ri ri'jab tak tatayib.</t>", "21": "<t>Cuban chque ri ajawib</t> <t>chi man nimak ta chic quebil wi</t> <t>xukuje' chi ri cowilaj tak achijab</t> <t>caquitzak ri qui chuk'ab.</t>", "22": "<t>Cuya' c'u quetamaxic</t> <t>tak ri e awatalic</t> <t>ri sibalaj e c'utalic queresaj c'ut</t> <t>ri jastak chisak</t> <t>ri sibalaj e k'ekumarinak.</t>", "23": "<t>Ri are' quebunimarisaj</t> <t>xukuje' quebusachisaj qui wäch</t> <t>tak ri nimak tak tinimit,</t> <t>quebujabuj xukuje' quebumulij.</t>", "24": "<t>Caresaj ri quetamanic</t> <t>ri e c'amal tak qui be ri ulew</t> <t>cuban chque chi quesach</t> <t>chupam jun chaki'j uwo sak</t> <t>ri man c'o ta wi be,</t>", "25": "<t>ri xak quemakman chic</t> <t>pa ri k'ekumalil,</t> <t>xak que quebak'otilab chic</t> <t>jacha' k'abarelab.”</t>"}