{"1": "<pb/>Ri Job je xubij wa': <pb/><t>“¿C'ä jampa' quitanaba'</t> <t>nu c'axc'obisaxic</t> <t>xukuje' nu soquic</t> <t>cumal tak ri e i tzij?</t>", "2": "", "3": "<t>Jumul camul ix yok'oninak chwe;</t> <t>¿la ma ta quixq'uixic</t> <t>chi je i banom wa' chwe?</t>", "4": "<t>Pune' ta c'u ne in uxinak ajchak'mac,</t> <t>xuwi ri in ri' qui nu kajbej</t> <t>ri nu chak'maquil.</t>", "5": "<t>Are pa i c'u'x ix</t> <t>chi ix utz na chnuwäch,</t> <t>qui q'uiak c'ut ri nu quiäkasakil</t> <t>chi nu palaj.</t>", "6": "<t>Kas ba' chi wetamaj chi are'</t> <t>ri Dios banowinak ri c'ax chwe,</t> <t>are banowinak chi in kajinak</t> <t>pa ri c'amibal.</t>", "7": "<t>In quinrak nu chi':</t> <t>‘¡Quincämisaxic!’,</t> <t>man c'o ta c'u jachin c'o jas cubij;</t> <t>quintz'onoj nu to'ic,</t> <t>man c'o ta c'u jachin jun</t> <t>cuban ta suq'uilal chwe.</t>", "8": "<t>Ri Dios u tz'apim ri be</t> <t>chnuwäch rech man quinoc'owtaj;</t> <t>u nojisam ri nu be che k'ekumalil.</t>", "9": "<t>E resam ri nu k'inomal;</t> <t>resam ri nu corona.</t>", "10": "<t>In u yo'm can</t> <t>pa jun nimalaj etzeletajic;</t> <t>¡e resam ri e u c'amal</t> <t>ri weyebal c'uxaj!</t>", "11": "<t>Xukasaj ri royowal panuwi'</t> <t>je ta ne ri u banom ta u c'ulel chwe.</t>", "12": "<t>Conojel ri rajch'ojab</t> <t>xquiq'uiak quib panuwi';</t> <t>xquicholajij quib chrij ri wachoch</t> <t>xquisuc'umaj quib</t> <t>che u q'uiakic quib chwij.</t>", "13": "<t>Ri Dios u banom chi ri e wachalal</t> <t>xukuje' tak ri e wachil quenajtin chwe</t> <t>caquiban c'u chwe chi je ta ne</t> <t>ri ma ta queta'm nu wäch.</t>", "14": "<t>Ri e wachalaxic xukuje'</t> <t>tak ri e wachil in qui tzakom canok;</t> <t>ri xejeki' can pa ri wachoch</t> <t>in sachinak pa qui jolom.</t> <t>Ri e nu pataninel tak we ixokib</t> <t>man c'o ta chi nu banic chquiwäch;</t> <t>man caquiya' ta chi nu k'ij.</t>", "15": "", "16": "<t>We quinsiq'uij</t> <t>jun achi pataninel wech,</t> <t>man cach'aw taj</t> <t>pune' ta sibalaj quinta' tok'ob che.</t>", "17": "<t>We quinkeb ruc' ri wixokil,</t> <t>qui nu pakchi'j jela';</t> <t>ri kas e nu c'ojol</t> <t>camuluw qui c'u'x chwe.</t>", "18": "<t>Xukuje' ne ri ac'alab</t> <t>caquetzelaj nu wäch;</t> <t>xuwi quinwalijic,</t> <t>caquichaplej nu yok'ic.</t>", "19": "<t>Ri e wachil ri sibalaj kanima' kib</t> <t>cuc' caquetzelaj nu wäch;</t> <t>ri sibalaj e lok' chnuwäch</t> <t>qui banom qui c'ulel chwe.</t>", "20": "<t>Ri nu tz'umal</t> <t>canaq'ui chque ri nu bakil,</t> <t>xak alicha' nu takem c'aslem.</t>", "21": "<t>Chel i c'u'x chwe, ix ri ix wachil,</t> <t>rumal rech chi ri Dios</t> <t>u kasan ri u k'ab panuwi'.</t>", "22": "<t>¿Jasche quitakej u banic c'ax chwe</t> <t>jacha' ri cuban ri Dios?</t> <t>¿La ma ta sibalaj i banom</t> <t>chi c'ax chwe?</t>", "23": "<t>¡C'o ta banom wi c'o ta jachin</t> <t>quetz'iban tak ri e nu tzij</t> <t>quebutzoc' ta c'u can chuwäch ch'ich'!</t>", "24": "<t>¡C'o ta banom wi</t> <t>chi c'o ta jachin jun</t> <t>ruc' jun ch'ich' tzoc'obal</t> <t>quebutzoc' ta c'u</t> <t>chuwäch ri räxmamaj ch'ich'</t> <t>o chuwäch jun abaj</t> <t>rech man quesach taj!</t>", "25": "<t><f>[4]</f>In weta'm chi ri to'l we c'aslic,</t> <t>are' c'ut ri ch'awenel panuwi'</t> <t>waral cho ri uwächulew.</t>", "26": "<t>Pune' ta c'u ne</t> <t>ri nu tz'umal quetzak pa tak ch'akatak,</t> <t>in, chi winakil</t> <t>quinwil na u wäch ri Dios.</t>", "27": "<t>Cuc' ri kas e nu bak'wäch</t> <t>quinwil na u wäch,</t> <t>kas in, man jun winak ta chic.</t>", "28": "<pb/><t>Ri e nu chuk'ab xetuktubic</t> <t>aretak xinta' ri quibij:</t> <t>‘¿Jas ri cakabano rech</t> <t>ma ta cäkatanaba' u banic c'ax che?</t> <t>Ri e u xe' ri retzelal</t> <t>kas ruc' e c'o wi.’</t>", "29": "<t>Chixe'j ba' iwib</t> <t>chuwäch ri ch'ich' re ch'o'j,</t> <t>ri ch'ich' re ch'o'j ri cucoj ri Dios,</t> <t>che u c'äjisaxic u wäch ri lawaloyil.</t> <t>Rech qui wetamaj</t> <t>chi c'o jun k'atan tzij.”</t>"}