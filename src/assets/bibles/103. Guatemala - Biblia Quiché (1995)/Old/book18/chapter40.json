{"1": "<pb/><t>“At ri are ta xawaj</t> <t>chi xak'at ta tzij puwi',</t> <t>ri c'o ronojel u cuinem,</t> <t>¿la c'ä catac'aba' awib</t> <t>che c'ulelanic?”</t>", "2": "", "3": "<pb/>Ri Job xubij: <pb/><t>“¿Jas ta ri c'ulelanic quinban in,</t> <t>ri man c'o ta jubik' nu banic?</t> <t>Are' utz na chwe chi man quinch'aw taj.</t>", "4": "", "5": "<t>In ch'awinak chi jumul xukuje' camul,</t> <t>man c'o ta chi c'u jas quintiko.”</t>", "6": "<pb/>Ri Ajawaxel cuch'abej chi jumul ri Job chupam ri nimalaj quiakik'.", "7": "<pb/>Ri Ajawaxel xubij: <pb/><t>“Chac'utu' ri a chuk'ab chnuwäch</t> <t>camic, chatzelej c'u qui wäch</t> <t>we c'otoj tak chi'aj ri' chwe:</t>", "8": "<t>¿La catzucuj nu k'alajisaxic</t> <t>chi man in ta suc'</t> <t>xukuje' chi in ajchak'mac,</t> <t>rech catk'alajin at</t> <t>chi man c'o ta a mac?</t>", "9": "<t>¿La xa pa u sibalaj at co</t> <t>jacha' ri in?</t> <t>¿La cakulja ri a ch'abal,</t> <t>jacha' ri wech in?</t>", "10": "<t>Chacojo a chuk'ab re nimalil</t> <t>xukuje' re nim u banic,</t> <t>cha ch'uku' awib ruc' juluwem</t> <t>xukuje' jolk'inic.</t>", "11": "<t>Chebawila'</t> <t>conojel ri caquiban tak nimal:</t> <t>chatzokopij ri awoyowal</t> <t>paquiwi' chebamach'irisaj c'ut.</t>", "12": "<t>Je, chebakasaj pa ulew</t> <t>ruc' ri qui ca'yexic awumal,</t> <t>chebaxak'alej ri banal tak etzelal</t> <t>jawije' ri e c'o wi.</t>", "13": "<t>Chebamuku' conojel chupam ri ulew,</t> <t>chebatz'apij</t> <t>chupam ri qui co'c ri cäminakib.</t>", "14": "<t>Kas in c'ut quinyo'w na a k'ij</t> <t>chi are' ri a cuinem xyo'w</t> <t>ri ch'äcanic chawe.</t>", "15": "<pb/><t><f>[7]</f>Chawila' ri jilijic Behemot,</t> <t>nu q'uiyisam junam awuc': cutij k'ayes</t> <t>jacha' ri wacax;</t>", "16": "<t>chawila' chi</t> <t>sibalaj co ri e uwo rachak,</t> <t>sibalaj c'o q'ui u chuk'ab</t> <t>tak ri riboch'il.</t>", "17": "<t>Ri u je' co jacha' ri chacalte',</t> <t>ri e riboch'il</t> <t>tak ri e rakan e t'ur tak.</t>", "18": "<t>Ri e u bakil</t> <t>e jacha' ri tutu re k'an ch'ich',</t> <t>e jacha' ri bolobak tak räx ch'ich'.</t>", "19": "<t>Nu chac wa'</t> <t>ri utzalaj u banic nu banom;</t> <t>xuwi ri in,</t> <t>ri winakirisal rech,</t> <t>quincuin che u kasaxic.</t>", "20": "<t>Chupam tak ri juyub</t> <t>ri quebetz'en tak wi</t> <t>ri juyubal tak awaj,</t> <t>quec'am wi ulok ri k'ayes rech cutijo.</t>", "21": "<t>Cak'oyi' chquixe' tak ri chjab,</t> <t>cuc'u' rib chquixo'l tak ri aj</t> <t>ri e c'o pa tak ri ja'.</t>", "22": "<t>Ri chjab quemujisanic,</t> <t>sutim rij cumal tak sak lemob</t> <t>ri e c'o chuxcut ri alaj nima'.</t>", "23": "<t>We caq'uiy ri nima'</t> <t>man cuxe'j ta rib;</t> <t>pune' copan ri nima' c'ä pa u tza'm</t> <t>man c'o ta jas cubij u c'u'x.</t>", "24": "<t>¿Jachin ta ri ticarel</t> <t>c'u chapo quebuc'otij ta c'ut</t> <t>ri e u bak'wäch,</t> <t>o cuxim ta ri u tza'm ruc' jun colob?”</t>"}