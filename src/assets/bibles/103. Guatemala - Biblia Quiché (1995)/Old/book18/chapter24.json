{"1": "<pb/><t>“¿Jasche ri c'o ronojel u cuinem</t> <t>man cuch'ic ta k'ijol</t> <t>che u banic ri cubana',</t> <t>rech ri e rachil quecuin che rilic?</t>", "2": "<t>Ri itzel tak winak quequiq'uex</t> <t>ri qui c'ulbatil tak ri ulew,</t> <t>quequeläk'aj tak chij</t> <t>che qui q'uiyirisaxic</t> <t>tak ri e qui chij,</t>", "3": "<t>quequitokij</t> <t>tak ri cawaj ri minorib</t> <t>xukuje' ri malca'nib.</t>", "4": "<t>Quequesaj ri mebayib</t> <t>chupam ri qui be,</t> <t>ri man nimak ta qui k'ij</t> <t>quequic'u' tak quib chquiwäch.</t>", "5": "<t>Ri mebayib,</t> <t>e je ta ne juyubal tak bur</t> <t>ri e c'o pa ri chaki'j uwo sak.</t> <t>Quebel bic che u tzucuxic</t> <t>ruc' tijow chuk'ab ri caquitijo.</t>", "6": "<t>Quequipich'olij u jolom tak trico</t> <t>pa tak ri culew ri winak</t> <t>o quequiq'uisisej tak quib</t> <t>che quimolic tak uva</t> <t>ri e quitzakom canok</t> <t>ri itzel tak winak.</t>", "7": "<t>Cacoc'owisaj ri ak'ab</t> <t>man c'o ta ch'akap qui k'u',</t> <t>man c'o ta caquitobej quib</t> <t>chuwäch ri tew.</t>", "8": "<t>Ri jäb re ri c'ache'laj</t> <t>quebuch'akakisaj,</t> <t>quequik'aluj ri nimak tak abaj</t> <t>che u to'ic tak quib.</t>", "9": "<pb/><t>Quequitokij ri cal tak ri malca'nib</t> <t>ri c'äte ri' xebalatajic,</t> <t>quequic'am c'ut</t> <t>ri catz'iak ri mebayib che kajebal.</t>", "10": "<t>Quet'unucut ri mebayib quebinic,</t> <t>caquekaj trico,</t> <t>aretak cämic caquiban che numic.</t>", "11": "<t>Quequisutij tak ri ca'</t> <t>che resaxic ri aseit;</t> <t>quequipitz tak ri uva</t> <t>che resaxic ri u wa'l</t> <t>cätajin c'u quecäm che chaki'j chi'.</t>", "12": "<t>Naj e c'o wi che ri tinimit</t> <t>ri elem cuban canima'</t> <t>quebok'ic sibalaj c'u quech'ikowic,</t> <t>man cutatabej ta c'ut ri Dios</t> <t>ri qui bochi'nic.</t>", "13": "<pb/><t>E c'o jujun</t> <t>caquetzelaj u wäch ri chäj,</t> <t>pa conojel tak c'ut ri qui be</t> <t>caquitas quib chrij.</t>", "14": "<t>Xuwi cäsakaric</t> <t>cäwalij ri cämisanel</t> <t>che u cämisaxic ri meba',</t> <t>aretak coc ri ak'ab cux eläk'om.</t>", "15": "<t>Ri winak ri c'ulanic</t> <t>ri cäkaj pa tak mac</t> <t>cuc' ri rach winak</t> <t>careyej na coc u moy,</t> <t>cuchuk'ukej ri u palaj,</t> <t>cubij c'ut:</t> <t>‘Rech man c'o ta jachin</t> <t>cach'obow nu wäch.’</t>", "16": "<t>Ri eläk'om cunim rib chak'ab</t> <t>pa tak ri ja.</t> <t>Conojel caquitz'apij quib pa k'ij;</t> <t>qui c'ulel ri chäj.</t>", "17": "<t>Ri sakilal re pa k'ij</t> <t>nimalaj k'ekumalil wa' chque;</t> <t>are cäkaj</t> <t>ri xibibalalaj chak'ab chquiwäch.”</t>", "18": "<pb/>Ri Zopar xubij: <pb/><t>“Ri itzel winak cacharchatex bic</t> <t>rumal ri ja'.</t> <t>Ri e rulew tak quecanaj chuxe' c'okonic</t> <t>man c'o ta jun caraj cachacun chic</t> <t>pa tak ri u ticbal uva.</t>", "19": "<t>Ruc' ri u k'ak'al ri sak'ij,</t> <t>cajar ri tew; cäsach c'u u wäch,</t> <t>chupam c'ut ri camuk wi ri cäminak,</t> <t>ri ajmac casach u wäch.</t>", "20": "<t>Cäsach na pa u jolom ri kas u nan;</t> <t>catijow na cumal ri xjut,</t> <t>man c'o ta chi c'u jun canatanic.</t> <t>Ri itzel winak catzak na</t> <t>jacha' ri juwi' che' ri quetom.</t>", "21": "<t>Amak'el man xutok'obisaj ta</t> <t>qui wäch ri ixokib ri man c'o ta cal</t> <t>xukuje' ri malca'nib;</t> <t>mawi jumul xebuto'.</t>", "22": "<t>Are' c'u ri Dios,</t> <t>quebut'akij ri c'o qui cuinem;</t> <t>aretak cachacopic ri are',</t> <t>man c'o ta jun co ta c'o ri u c'aslemal.</t>", "23": "<t>Ri Dios cuya' chque chi quec'asi'</t> <t>ruc' jiquibam c'uxaj,</t> <t>quebuyuxlej tak c'ut chquijujunal</t> <t>ri e u xo'l tak cakan ri quequiya'.</t>", "24": "<t>Xa jok'otaj cawalij ri lawalo,</t> <t>chanim c'ut cäsach u wäch.</t> <t>Cälublubic jacha' ronojel bokom,</t> <t>jacha' ri u jolom trico ri camejmobic.</t>", "25": "<t>We c'u man jewa',</t> <t>¿Jachin ta ri cacuinic cubij ta chwe</t> <t>chi man je taj cutac'aba' ta c'ut</t> <t>chi in sachinak?”</t>"}