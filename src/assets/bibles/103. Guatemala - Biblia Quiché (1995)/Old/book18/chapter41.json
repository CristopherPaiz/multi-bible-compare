{"1": "<pb/><t><f>[8]</f>“Ri Lebiatan,</t> <t>¿la catcuin ta lo</t> <t>che u chapic ruc' jun chapbal cär?</t> <t>¿La catcuin ta lo</t> <t>che u ximic ri rak' ruc' jat'ibal?</t>", "2": "<t>¿La catcuin ta lo</t> <t>cawoc'owisaj jun c'am pa u tza'm</t> <t>o cat'is ta jun xocoxic ch'ich'</t> <t>chuxe' ri u cacate'?</t>", "3": "<t>¿La cuta' ta lo</t> <t>tok'ob chawe chi chel a c'u'x che,</t> <t>a catubochi'j ta lo</t> <t>cuc' ch'uch'ujalaj tak tzij?</t>", "4": "<t>¿La caban ta lo</t> <t>che chi cuchi'j chawe</t> <t>chi cux a lok'om pataninel</t> <t>pa ronojel ri a c'aslemal?</t>", "5": "<t>¿La catze'n ta lo ruc' jacha'</t> <t>ruc' jun alaj chicop c'o ri u xic'?</t> <t>¿La caxim ta lo</t> <t>che quetz'bal ri e a mia'l?</t>", "6": "<t>¿La caquijunamaj ta lo</t> <t>qui tzij ri chapal tak cär ruc'?</t> <t>¿La cak'at ta lo</t> <t>pa ch'akatak che u c'ayixic?</t>", "7": "<t>¿La catcuin lo</t> <t>quebajut tak ri ch'ab pa ri u tz'umal,</t> <t>o ri u jolom cuc' tak ri arpon?</t>", "8": "<t>We catcuinic caya' ri a k'ab</t> <t>puwi' cach'ujar na chawij</t> <t>chi mawi jumul cäsach ta</t> <t>pa a jolom,</t> <t>mawi c'u ne jumul caban ta chic.</t>", "9": "<pb/><t>Xuwi ruc' rilic u wäch ri Lebiatan,</t> <t>apachin ta ne catuktub che xe'n ib.</t>", "10": "<t>We c'o jachin catzuruwic,</t> <t>cach'ujaric;</t> <t>man c'o ta jun cäch'äcan ta puwi'.</t>", "11": "<t>¿Jachin, ri cach'ojin ruc',</t> <t>a ma ta c'u lo</t> <t>c'o jas cuc'ulmaj a catch'äcan ta lo?</t> <t>¡Man c'o ta jun</t> <t>pa ronojel ri uwächulew!</t>", "12": "<t>Man quintanaba' ta na qui nataxic</t> <t>tak ri rakan</t> <t>xukuje' ri u chuk'ab</t> <t>ri man c'o ta cajunamataj wi,</t>", "13": "<t>¿jachin ta lo</t> <t>ri cacuinic cuk'olij ta</t> <t>ri u tz'umal ri ch'ukuwinak,</t> <t>o cujut ta jun jasach</t> <t>che ri to'bal uwo u c'u'x?</t>", "14": "<t>¿Jachin ta ri cacuin ta</t> <t>che u jakic ri u chi',</t> <t>cuc' ri xibibalalaj tak u ware</t> <t>ri sibalaj u cholajim rib?</t>", "15": "<t>Ri e uwo rachak e jocholaj</t> <t>quetecak tak ch'ich'</t> <t>ri qui tz'apim quib</t> <t>e co c'ut jacha' ri abaj.</t>", "16": "<t>Sibalaj qui tikilam tak quib,</t> <t>chi mawi ne ri quiakik'</t> <t>cacuinic coc'ow ta chquixo'l.</t>", "17": "<t>Ri sibalaj qui bajim quib</t> <t>xukuje' qui ramilam tak quib,</t> <t>chi man c'o ta jachin</t> <t>quejachow tak qui wäch.</t>", "18": "<t>Ri e rat'ixnab e jacha' ri caypa';</t> <t>quejuluw ri e u bak'wäch</t> <t>jacha' ri k'ij aretak casakaric.</t>", "19": "<t>Quebel ulok rak' k'ak'</t> <t>pa u tza'm quebel c'u u pix</t> <t>tak k'ak' che.</t>", "20": "<t>Sib quel ulok pa u tza'm</t> <t>jacha' jun t'uy re ch'ich'</t> <t>ri cärokow puwi' ri k'ak'.</t>", "21": "<t>Ri ruxlab are' quetzijow</t> <t>tak ri ak'al,</t> <t>rak' k'ak' quebel ulok pa u tza'm.</t>", "22": "<t>Ri rij u wi' sibalaj co</t> <t>chi conojel quenoj</t> <t>che xe'n ib chuwäch.</t>", "23": "<t>Xukuje' ne ri t'eket'ic u ti'jal</t> <t>co man c'o ta jas coc ta che</t> <t>jacha' ri porom ch'ich'.</t>", "24": "<t>Co ri ranima'</t> <t>jacha' ri cowilaj abaj,</t> <t>co jacha' ri abaj ri cacoj che ca'.</t>", "25": "<t>Aretak cäwalij</t> <t>ri are' ri c'o qui chuk'ab</t> <t>caquixe'j quib;</t> <t>quebanimajic e nojinak che xibim ib.</t>", "26": "<t>Mawi ch'ich' re ch'o'j,</t> <t>mawi tz'imaj ch'ich',</t> <t>mawi ch'ab, mawi tz'imaj che'</t> <t>cajwataj ta che u banic c'ax che.</t>", "27": "<t>Che are', ri räx ch'ich'</t> <t>xa jacha' ri pajo,</t> <t>ri k'an ch'ich'</t> <t>jacha' ri k'ayinak che'.</t>", "28": "<t>Ri ch'ab</t> <t>man caquiban ta che chi canimajic;</t> <t>we queq'uiak abaj che xak junam ri'</t> <t>we ta pajo ri caq'uiak che.</t>", "29": "<t>We cak'osix jun wi't che</t> <t>xak junam ri'</t> <t>we ta jun äj ri cak'osix che;</t> <t>catze'n che ri qui xulk'ab</t> <t>tak ri ch'ab.</t>", "30": "<t>Aretak cujuruj rib cuc'ot can ri'</t> <t>ri u be pa ri t'ac,</t> <t>je ta ne cac'oton cuc' tajibal</t> <t>ri c'o u pa qui chi'.</t>", "31": "<t>Cubano chi cärokow ri choalaj plo</t> <t>jacha' jun t'uy ri cärokowic;</t> <t>jacha' jun t'uy re ch'ich'</t> <t>che qui yujic tak cunabal.</t>", "32": "<t>Aretak cäbin pa ri ja' cuya' can</t> <t>jun saknicojil chrij</t> <t>pa ri ja' ri cäjuluwic</t> <t>jacha' sak tak quismal awaj.</t>", "33": "<t>Man c'o ta jas c'o cho ri uwächulew</t> <t>ri cajunamataj ta ruc',</t> <t>xbanic rech mawi jubik' cuxe'j ta rib.</t>", "34": "<t>Cuk'atij u wäch</t> <t>ri sibalaj cuban nimal,</t> <t>are' c'u cajawinel</t> <t>conojel ri nimak juyubal tak awaj.”</t>"}