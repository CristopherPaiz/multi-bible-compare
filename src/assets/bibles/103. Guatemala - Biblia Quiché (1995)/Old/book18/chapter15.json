{"1": "<pb/>Ri Elipaz xubij: <pb/><t>“Ri c'o u no'j</t> <t>man cutzelej ta</t> <t>u wäch ri tzij ri cäbix</t> <t>che cuc' tak tzij</t> <t>ri man c'o ta caquibij</t> <t>mawi cusipojisaj ta rib</t> <t>cuc' tak chomanic ri xa' e quiakik';</t>", "2": "", "3": "<t>man xak ta cäch'aw chi jeri'</t> <t>mawi quebubij jastak</t> <t>ri man c'o ta qui patan.</t>", "4": "<t>Are c'u ri at casach u wäch</t> <t>ri u ya'ic u k'ij ri Dios:</t> <t>¡cawetzelaj u wäch</t> <t>ri jicalaj k'ijilanic!</t>", "5": "<t>Ri itzel retamabal a c'u'x</t> <t>cabanowic chi je catch'aw wa'</t> <t>quebacoj c'u subunelalaj tak tzij.</t>", "6": "<t>Man cajwataj ta chic catintzujuj,</t> <t>kas are' c'u ri a chi' catc'okonic.</t>", "7": "<pb/><t>¿La are pa a c'u'x</t> <t>chi man c'o ta jun winak</t> <t>c'olinak ta can nabe chawäch,</t> <t>mawi c'u ne e c'o ta juyub?</t>", "8": "<t>¿La are pa a c'u'x</t> <t>chi at ya'l u no'j ri Dios pa awe wi,</t> <t>o chi xuwi ta ne ri at c'o a no'j</t> <t>cho ri uwächulew?</t>", "9": "<t>¿Jas ta c'ut ri aweta'm at</t> <t>ri ma ta ketamam uj?</t> <t>¿Jas ta ri ch'obonic ri ma ta</t> <t>xukuje' c'o kuc' uj?</t>", "10": "<t>¡Ri uj</t> <t>uj tz'akatalaj tak winak chic,</t> <t>c'o na ka no'j chuwäch ri kas a tat!</t>", "11": "<t>¿La ma ta cubana' chawe</t> <t>chi kas are' ri Dios</t> <t>cacu'bisan a c'u'x</t> <t>xukuje' chi sibalaj ch'uch'uj</t> <t>a ch'abexic cätajin cakabano?</t>", "12": "<t>¿Jasche caya' awib</t> <t>chi catucharchatej bic</t> <t>ri u rayinic ri awanima'</t> <t>quebawesaj c'u u pix k'ak'</t> <t>chquipam ri a bak'wäch?</t>", "13": "<t>¿Jasche caban awoyowal</t> <t>chrij ri Dios</t> <t>quebatzokopij tak c'ut</t> <t>ri e a c'ulelanic?</t>", "14": "<t>Man c'o ta winak</t> <t>ri sibalaj ta ch'ajch'oj</t> <t>ri ma ta curik chak'maquil.</t>", "15": "<t>Mawi c'u ne ri e tako'n aj caj</t> <t>ya'tal ta chque</t> <t>chi cacu'bax ta c'uxaj chquij,</t> <t>mawi ne ri caj ch'ajch'oj ta</t> <t>chquiwäch ri u bak'wäch,</t>", "16": "<t>¡etac'ulo ri winak,</t> <t>ri xibibal</t> <t>ch'uluch'uj ri cuban etzelal</t> <t>jacha' ri ruq'uiaxic ja' rumal!</t>", "17": "<pb/><t>Chinatatabej,</t> <t>quintzijoj na jun jasach chawe</t> <t>ri in oc'owinak chupam,</t>", "18": "<t>ri quequitijoj ri ajno'jab chke.</t> <t>Ri e are' xquetamaj cuc' ri e qui mam,</t>", "19": "<t>chque c'u wa' xya' wi ri ulew</t> <t>man xequiyuj ta quib</t> <t>jule' tak winak chic chquixo'l.</t>", "20": "<pb/><t>Ri u c'aslemal ri itzel winak</t> <t>ri ch'u'j u jolom</t> <t>man naj ta cac'asi'c</t> <t>nojinak che c'axc'ol.</t>", "21": "<t>Quebuta' tararem</t> <t>ri cuxe'j rib cumal;</t> <t>aretak man c'o ta latz' c'o wi</t> <t>man c'o ta cunabej cakaj</t> <t>pa qui k'ab ri eläk'omab.</t>", "22": "<t>Man c'o ta eyebal c'uxaj</t> <t>ruc' cato'taj ta pa ri k'ekumalil;</t> <t>¡eyebetal rumal jun ch'ich' re ch'o'j</t> <t>che u cämisaxic!</t>", "23": "<t>Ri cäminak u ti'jal cajwataj</t> <t>che qui ti' tak ri c'uch;</t> <t>ri are' reta'm chi man c'o ta relic</t> <t>chupam ri retzeletajic.</t>", "24": "<t>Ri k'ekumalil cunojisaj na</t> <t>che nimalaj xibin ib,</t> <t>cäkaj c'u na pa u k'ab ri u q'ueyowal</t> <t>xukuje' ri quiäksakil,</t> <t>jacha' ri cuban jun ajawinel</t> <t>ri cutij u chuk'ab pa ri ch'o'j.</t>", "25": "<t>Are' wa' cuc'ulmaj na</t> <t>ri cuwalijisaj ri u k'ab</t> <t>chrij ri Dios,</t> <t>ri cuchajij anima'</t> <t>che u tzuric ri c'o ronojel u cuinem,</t>", "26": "<t>ri to'm</t> <t>rumal jun quetequic ch'ich',</t> <t>man coc ta tzij pa u jalom</t> <t>cuq'uiak rib chrij ri Dios.</t>", "27": "<t>Xsach ri u palaj pa ri u chomal</t> <t>xukuje' tak ri e u c'alc'a'x.</t>", "28": "<t>Ri tinimit tak ri chjeki' wi na</t> <t>quebetzeletaj na canok;</t> <t>ri ja tak quejamajob canok</t> <t>quebux na jumulaj ch'akatak tak xan.</t>", "29": "<t>Man q'ui ta k'ijol cux na k'inom,</t> <t>mawi cabe ta na ri u rab pa ri ulew.</t>", "30": "<t>Man cacuintaj caresaj rib</t> <t>pa ri k'ekumalil.</t> <t>Cux na junam</t> <t>ruc' juwi' tico'n ri queporox</t> <t>ri e u tux rumal ri k'ak'</t> <t>o ri quebok bic ri e u cotz'ijal</t> <t>rumal ri quiakik'.</t>", "31": "<t>Mucu'ba' u c'u'x ruc' conil</t> <t>chrij ri subunic,</t> <t>xuwi man c'o ta c'u</t> <t>jas ri cuch'äc ta na</t> <t>xane' casubutajic.</t>", "32": "<t>C'ä majok chopan ri u k'ijol</t> <t>cäbe qui chaki'jaric</t> <t>tak ri e u k'ab</t> <t>man c'u queraxar ta chi jumul.</t>", "33": "<t>Cux na junam ruc' juwi' uva</t> <t>ri man quechak'ajtaj ri u wäch,</t> <t>jacha' juwi' aseitun</t> <t>ri man quetaq'ui ta ri e u cotz'ijal.</t>", "34": "<t>Ri man queniman ta che ri Dios</t> <t>man quepok'colij ta na ri quija'lil,</t> <t>e are tak c'ut ri cachoch,</t> <t>ri e k'inomarinak</t> <t>cumal tak ri e u banic u pa k'abaj,</t> <t>quenicow na pa ri k'ak'.</t>", "35": "<t>Qui chapom u q'uiyisaxic e lawaloyil</t> <t>quecalc'ualaj c'u etzelal;</t> <t>ri wächinic ri caquiq'uiyisaj</t> <t>are' ri subunic.”</t>"}