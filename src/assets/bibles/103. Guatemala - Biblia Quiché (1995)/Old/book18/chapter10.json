{"1": "<pb/><t>“¡In cosinak chic</t> <t>che ri c'aslemal!</t> <t>Quinco' wib</t> <t>cumal tak ri e nu tzujunic,</t> <t>quintzokopij na ulok ri nu c'ayil.</t>", "2": "<t>¡Oh Dios, mäya' la macaj chwij!</t> <t>¡Bij la chwe jas ri cäk'abaj la chwij!</t>", "3": "<t>Je u banic wa' chi</t> <t>kas lal xinwinakirisanic,</t> <t>¿La takalic quil la chi</t> <t>quinc'axc'obisaj la</t> <t>quetzelaj c'u la nu wäch?</t> <t>Cak'alajisaj c'u ib la chi</t> <t>are quebeto' la</t> <t>ri qui chomanic ri e banal tak etzelal.</t>", "4": "<t>¿La je puch quilic ri jastak u mal la</t> <t>jas ri quilic cumal ri achijab?</t>", "5": "<t>¿La xa puch k'atatal ri c'aslemal la</t> <t>jacha' ri rech jun cämel?</t>", "6": "<t>¿Jas c'u che quebetzucuj la tak il</t> <t>xukuje' macaj chwij?</t>", "7": "<t>¿Eta'm c'u la chi</t> <t>man in ta ajchak'mac</t> <t>xukuje' chi man c'o ta jachin</t> <t>jun cacuinic quinresaj</t> <t>chupam ri cuinem la?</t>", "8": "<t>¡Lal xinwinakirisaj la</t> <t>cuc' tak ri kas k'ab la,</t> <t>are c'u caj la casachisaj la nu wäch!</t>", "9": "<t>Nataj che la</t> <t>chi t'ac xcoj la che nu banic:</t> <t>¿La caban ta chi</t> <t>c'ula puc'uc' ulew chwe jumul?</t>", "10": "<t>Xban la chi ri nu cuerp</t> <t>xc'oji' u bantajic</t> <t>jacha' ri cäban che ri quexu</t> <t>aretak cut'oy rib ri leche;</t>", "11": "<t>xq'uiyisaj la nu ti'jal</t> <t>xukuje' nu tz'umal,</t> <t>xralila' la tak ri nu bakil</t> <t>xukuje' tak ri wiboch'il;</t>", "12": "<t>xya' la nu c'aslemal,</t> <t>xchi'j la lok'ok'ebal c'uxaj chwe,</t> <t>lal oquinak c'u il</t> <t>che u chajixic ri nu c'aslemal.</t>", "13": "<t>Are c'u ri camic quinwilo chi</t> <t>jela' chupam ri anima' la</t> <t>c'o jun chomanic la ri c'utalic:</t>", "14": "<t>Cätajin qui nu yuxlej</t> <t>che rilic we quinmacunic,</t> <t>je c'u ri' cäcuin la quinc'okoj la</t> <t>rumal ri nu macunic.</t>", "15": "<t>We in ajchak'mac,</t> <t>man c'o ta nu to'tajic ri';</t> <t>we man c'o nu mac,</t> <t>xak jubik' jajatem ri' quinbano,</t> <t>in mach'irisam c'u la</t> <t>xukuje' in c'axc'obisam la.</t>", "16": "<t>We quinc'ut wib chi</t> <t>man in c'o ta je' ri lal</t> <t>lal jacha' jun coj,</t> <t>quintakej la</t> <t>pa wakan queban c'u ne la mayibal</t> <t>che u sachisaxic nu wäch.</t>", "17": "<t>Mawi jumul ma ta</t> <t>e c'o k'alajisanelab chwij chwäch la;</t> <t>ri oyowal la chwij cätajin cänimaric;</t> <t>¡jacha' jumulaj ajch'ojab</t> <t>quinc'axc'obisaj la</t> <t>amak'el catzucuj la</t> <t>u sachisaxic nu wäch!</t>", "18": "<pb/><t>¿Jasche xya' la c'olbal</t> <t>chi xnalaxic?</t> <t>Xincämtaj c'ä majok c'o jachin</t> <t>chilow nu wäch.</t>", "19": "<t>Xak ta nu petic ri'</t> <t>pa ri u c'u'x ri nu nan</t> <t>xenetakal ta c'u chupam ri nu julil;</t> <t>ri quel ri' chi je ta ne</t> <t>ri ma ta xinalaxic.</t>", "20": "<t>Man naj ta c'u ya' quinc'asi'c,</t> <t>¡Chinya' la can pa jamaril!</t> <t>Chya' la chwe chi quinrik</t> <t>jubik' quicotemal.</t>", "21": "<t>C'ä majok chinoj che ri nu binem</t> <t>ri man c'o ta wi tzelejem,</t> <t>chupam ri ulew aj k'ekumalil</t> <t>aj xukuje' räxcanacojil,</t>", "22": "<t>chupam ri ulew aj nutub</t> <t>xukuje' aj yojcorem,</t> <t>jawije' xak junam wi ri sakilal</t> <t>cuc' ri k'ekumalil.”</t>"}