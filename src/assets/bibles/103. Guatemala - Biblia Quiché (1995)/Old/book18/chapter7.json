{"1": "<pb/><t>“Ri u c'aslemal ri winak waral</t> <t>cho ri uwächulew</t> <t>xak junam ruc' jun ajch'o'j</t> <t>ri cutz'akatisaj ri u patanijic.</t>", "2": "<t>Ruc' jun lok'om pataninel</t> <t>ri quel u c'u'x che u rikic ri mumu'j,</t> <t>ruc' ri jun ajchac ri cacäm</t> <t>che reyexic ri tojbal rech.</t>", "3": "<t>Je tak coc'owisaxic ri ic' wa'</t> <t>nu banom ruc' elem ch'u'j,</t> <t>queboc'ow ri jujun tak ak'ab</t> <t>re rikoj c'ax.</t>", "4": "<t>Quink'oyi' chak'ab quinna'</t> <t>chi man coc'ow ta ri jun ak'ab;</t> <t>quincos che u solcopilaxic wib</t> <t>c'ä cäpe na ri sak xe' ri caj,</t> <t>quinchomaj c'ut:</t> <t>¿Jampa' lo quinwalijic?</t>", "5": "<t>Nojinak ri nu ti'jal chque</t> <t>tak xjut xukuje' tak c'oj,</t> <t>quewalin tak ri socotajic</t> <t>ri e c'o che ri nu tz'umal.</t>", "6": "<t>Ri e nu k'ij quenakajin</t> <t>che ri u q'uisbalil,</t> <t>man c'o ta c'u ri reyebal u c'u'x,</t> <t>sibalaj cabin na cho ri raninakil</t> <t>jun q'uiakbal bätz' re quemabal.</t>", "7": "<pb/><t>Nataj che la, nu Dios,</t> <t>chi ri nu c'aslemal jacha' jun uxlabic,</t> <t>mawi c'u jumul quinrik ta chi na utzil.</t>", "8": "<t>Man c'o ta chi</t> <t>c'u jun quinilow ta chi na;</t> <t>caya' ri bak'wäch la panuwi',</t> <t>cäsach c'u u wäch ri nu c'aslemal.</t>", "9": "<t>Jacha' sutz'</t> <t>ri coc'owic cäsach c'ut,</t> <t>jewa' ri cakaj pa ri u julil cäminak:</t> <t>mawi jumul catzelej chi ulok chila',</t> <t>ri e rachalaxic</t> <t>mawi jumul caquil chi na u wäch.</t>", "10": "", "11": "<t>Rumal ri' man cuya' taj</t> <t>chi ma ta c'o jas quinbij.</t> <t>Chupam ri nu k'oxomal xukuje' ri c'ayil</t> <t>ri in c'o wi quinya' qui bixic</t> <t>tak ri quinna' pa ri wanima'.</t>", "12": "<t>¿La xa pu in jun jilijic awaj</t> <t>re ri plo</t> <t>chi je walwachixic wa' caban la?</t>", "13": "<t>Aretak quinchomaj chi pa ri ch'at</t> <t>quinrik wi na uxlanem</t> <t>chi ri waram cusachisaj na</t> <t>ri nu c'axc'ol,</t>", "14": "<t>quinnojisaj la</t> <t>che tak xibin ib pa tak ri nu waram;</t> <t>¡quinesaj la ch'u'j pa nu waram!</t>", "15": "<t>Are' utz na ri' chi quinjitz'aj la;</t> <t>are utz na ri cämical chwe</t> <t>che u q'uexwäch we c'aslemal ri'.</t>", "16": "<t>Man quink'i' ta chic.</t> <t>Man quinwaj taj quintakej c'aslem.</t> <t>Chinya' la can pa jamaril,</t> <t>ri nu c'aslemal xa jacha' jun uxlabic.</t>", "17": "<t>¿Jas u banic ri winak</t> <t>chi caya' la u k'ij?</t> <t>¿Jasche coc la il che?</t>", "18": "<t>¿Jasche cal wächij la</t> <t>k'ij chi k'ij,</t> <t>xak c'u cätajinic cac'ambejej la?</t>", "19": "<t>¿Jasche man quetas ta la</t> <t>ri e bak'wäch la chwe,</t> <t>caya' ta c'u ne la chwe</t> <t>chi xuwi ta quinbik' ri nu chub?</t>", "20": "<t>We quinmacunic,</t> <t>¿jas ta ri' ri latz' quinya' che la,</t> <t>chajil quech ri achijab?</t> <t>¿Jasche in ri quinq'uiak la</t> <t>cuc' tak ri e ch'ab la?</t> <t>¿La xa pa u in jun eka'n che la?</t>", "21": "<t>¿La ma ta cacuin la</t> <t>cäsach la ri nu mac?</t> <t>¿Jasche man caq'uiak ta la bic</t> <t>ri lawaloyil ri nu banom?</t> <t>Chanim quineliq'uebax</t> <t>chupam ri puc'uc' ulew:</t> <t>quintzucuj la,</t> <t>man c'u in c'o ta chic.”</t>"}