{"1": "<pb/>Ri Job xubij: <pb/><t>“¡C'o ta banom wi quintzelej ta</t> <t>chi jumul pa tak ri k'ijol ri'</t> <t>aretak ri Dios quinuto'!</t>", "2": "", "3": "<t>Aretak ri are' xinutunuj</t> <t>ruc' ri u chäj</t> <t>ri in man xinbin taj</t> <t>pa ri k'ekumalil;</t>", "4": "<t>aretak xinc'oji'</t> <t>pa ri utzalaj tak nu junab</t> <t>are' c'u ri Dios cachajin</t> <t>ri nu jekelibal;</t>", "5": "<t>aretak ri c'o ronojel u cuinem</t> <t>c'o pa nu xcut in achilatal c'ut</t> <t>cumal tak ri nu c'ojol;</t>", "6": "<t>aretak quincoj</t> <t>che quich'ajic ri wakan ri leche</t> <t>ri aseit xak capulin ulok</t> <t>xo'l tak ri tzac'atzak tak abaj;</t>", "7": "<t>aretak quint'uyi pa ri nu t'uyulibal</t> <t>chupam ri c'olbal</t> <t>ri caban wi ri mulin ib</t> <t>chupam ri tinimit.</t>", "8": "<t>Ri alabom,</t> <t>aretak quinquilo, quebel pa ri nu be</t> <t>ri ri'jab tak achijab</t> <t>quewalijic quetaq'uic.</t>", "9": "<t>Xukuje' ri achijab ri nimak qui k'ij</t> <t>caquitanaba' tzijonem</t> <t>caquiban etal chi c'o jun mäch'aw chic.</t>", "10": "<t>Ri k'atal tak tzij</t> <t>caquikasaj ri qui ch'abal;</t> <t>canaq'ui ri cak' pa qui chi'.</t>", "11": "<t>Ri winak,</t> <t>aretak quinquilo o quinquitatabej,</t> <t>caquiya' nu k'ij</t> <t>xukuje' utz nu tzijol cumal,</t>", "12": "<t>ri in xinya' to'banic</t> <t>chque ri e minorib</t> <t>xukuje' chque ri e mebayib,</t> <t>winak ri man c'o ta</t> <t>jun cayo'w ta to'banic chque.</t>", "13": "<t>Ri xc'oji' pa ri tzakmajic</t> <t>quebuya' maltioxinic chwe;</t> <t>ri nu to'banic e are'</t> <t>chque ri malca'nib</t> <t>ri e ya'l quicotemal.</t>", "14": "<t>Ri suq'uilal xukuje' ri tz'akatil</t> <t>pa ronojel e nu tz'akatil wa':</t> <t>e are' watz'iak ronojel k'ij.</t>", "15": "<t>In in qui bak'wäch canok ri moyab</t> <t>xukuje' cakan ri ri e ch'äcoj ib,</t>", "16": "<t>¡qui tat ri c'o cajwataj chque</t> <t>xukuje' ch'awenel paquiwi'</t> <t>ri man e nu winakil taj!</t>", "17": "<t>In quinpaxij ri u xe' tak</t> <t>que ri e banal tak etzelal</t> <t>quinwesaj c'ut ri kajinak pa qui k'ab</t> <t>pune' c'o chic pa qui chi'.</t>", "18": "<pb/><t>In xinchomaj:</t> <t>‘Chi ri e nu k'ij quebux na</t> <t>e jacha' ri sanyeb;</t> <t>in ri'j chic aretak chinecäm</t> <t>chupam ri kas wachoch.</t>", "19": "<t>Xak in junam ruc' juwi'</t> <t>che ri tiquil chuchi' ri ja',</t> <t>ri quebatinisax tak ri u k'ab</t> <t>rumal ri räxk'ab ri cakaj chak'ab.</t>", "20": "<t>Ri nu juluwem amak'el cac'ac'ar wuc',</t> <t>man queq'uis ta c'u na ri nu chuk'ab.’</t>", "21": "<pb/><t>Conojel xinquitatabej chwe</t> <t>caqueyej c'ut pa yinelem</t> <t>ri e nu yo'w tak no'j.</t>", "22": "<t>Aretak in ch'awinak chic,</t> <t>man c'o ta jun cac'ulelanic.</t> <t>Ri e nu tzij quekaj</t> <t>pa jujun tak tz'utal paquiwi',</t>", "23": "<t>ri e are' sibalaj benak canima'</t> <t>che reyexic,</t> <t>jacha' ri reyexic ri jäb pa ri k'ijol</t> <t>aretak c'o k'ak'.</t>", "24": "<t>Aretak quintze'tzat chquiwäch,</t> <t>xak alicha' caquicojo,</t> <t>man caquitanaba' ta c'u u ca'yexic</t> <t>ri nu palaj ri cäjajatic.</t>", "25": "<t>Ri in xinjekeba' ri nu takanic</t> <t>paquiwi' in c'u quinyo'w u bixic</t> <t>chque ri rajawaxic u banic cumal,</t> <t>jacha' jun ajawinel ri cänabej</t> <t>chquiwäch ri rajch'ojab.</t> <t>Aretak quebisonic,</t> <t>in quincu'bisaj qui c'u'x.”</t>"}