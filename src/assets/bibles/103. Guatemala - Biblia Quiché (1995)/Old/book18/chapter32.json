{"1": "<pb/>Aretak xquil ri oxib achijab chi ri Job u tac'abam rib che u bixic chi man c'o ta u mac, xquitanaba' u c'ulelaxic.", "2": "<pb/>Jun achi c'ut Eliu u bi', u c'ojol ri Baraquel aj buz, rija'lil ri Ram, man xcuin ta chi che u k'ilic ri royowal chrij ri Job, aretak xrilo chi u tac'abam rib ri Job che u bixic chi man c'o ta u mac are c'u cuya' rekle'n ri Dios.", "3": "<pb/>Xukuje' xoyowar c'u chquij ri oxib rachil ri Job, rumal rech chi, man xecuin ta che u c'ulelaxic, qui banom c'ut chi man utz ta canajinak chuwäch ri Dios.", "4": "<pb/>Rumal c'u rech chi ri Eliu are' c'ä ac'al na chquiwäch conojel, xreyej na chi ri jule' chic xquitanaba' u tzijobexic ri Job;", "5": "<pb/>aretak c'u xrilo chi ri e are' man quena'w ta chi che u tzelexic u wäch ri cubij chque, man xcuintaj xutakej ta chi u k'ilic rib. <pb/>Xuchaplej c'u tzijonem.", "6": "<pb/>Ri Eliu xubij: <pb/><t>“U mac rech chi c'ä in c'ojol</t> <t>are c'u ri alak alak ri'jab chic,</t> <t>man xinchajij ta anima'</t> <t>che u k'alajisaxic</t> <t>chwäch alak ri quinchomaj.</t>", "7": "<t>Xinchomaj c'ut:</t> <t>‘chi chch'aw ri ch'ababal</t> <t>aj esbal no'j;</t> <t>chequic'utu' ri q'ui junab ri qui no'j.’</t>", "8": "<t>Kas c'u ne kastzij</t> <t>ronojel winak c'o u ch'obonic,</t> <t>are' c'ut ri c'o ronojel u cuinem</t> <t>are' xyo'w ri ruxlabal che.</t>", "9": "<t>Ri e q'ui junab</t> <t>man caquiban ta ajno'j</t> <t>che jachin jun,</t> <t>mawi tak ri ismachi' quequic'am ta ulok</t> <t>jun suc'alaj ch'obonic.</t>", "10": "<t>Rumal ri' xinbij:</t> <t>‘Camic, chintatabej alak ba',</t> <t>are c'u ri in xukuje' c'o ri quinbij.’</t>", "11": "<pb/><t>Ri in nu yo'm nu xiquin xukuje'</t> <t>e nu tatabem tak ri e chomanic alak.</t> <t>Wilom chi quetzucuj alak tak ri tzij</t> <t>ri e je'l na,</t>", "12": "<t>xukuje' alak wilom chi</t> <t>man c'o ta jun chech alak</t> <t>cuininak ta che u ya'ic che ri Job</t> <t>ri qui tzelexic tak</t> <t>ri qui wäch tak ri tzij ri e u bim.</t>", "13": "<t>Rech ba'</t> <t>sibalaj man cäban ta ib alak</t> <t>chi sibalaj c'o no'j alak,</t> <t>ri Dios man c'u jun winak taj,</t> <t>ri catzelen ta na u wäch ri u tzij.</t>", "14": "<t>Mawi c'u ne ri Job c'o ta</t> <t>jas u bim ta chwe,</t> <t>mawi c'u ne je u tzelexic</t> <t>u wäch ri u tzij quinban na</t> <t>jacha' ri banom alak.</t>", "15": "<pb/><t>Job,</t> <t>we e oxib ri' sachinak qui no'j</t> <t>man c'o ta qui tzij</t> <t>che u tzelexic u wäch</t> <t>ri cäbij la chque;</t>", "16": "<t>mächomaj c'u la chi ri in</t> <t>ma ta quinech'awok</t> <t>rumal rech chi</t> <t>man quech'aw ta chic ri e are',</t> <t>man c'o ta chi</t> <t>c'u jas ri caquibij ta chic che la.</t>", "17": "<t>Xukuje' ri in c'o ri quinbij na</t> <t>quenya' na u bixic ri nu chomanic.</t>", "18": "<t>Sibalaj in nojinak chque tak ri tzij</t> <t>man quincuin ta chi c'ut</t> <t>quink'il ta wib;</t>", "19": "<t>t'okopijic quinbano,</t> <t>jacha' ri u wa'l uva ri tz'apital</t> <t>chquipam c'ac' tak tz'um.</t>", "20": "<t>Rajawaxic quinch'aw na</t> <t>rech cäjarojob ri wanima',</t> <t>rajawaxic c'o quintzelej u bixic.</t>", "21": "<t>Man c'o ta jachin</t> <t>quinpuquej ta u wi';</t> <t>xak junam quenban chque conojel.</t>", "22": "<t>Kastzij,</t> <t>man in ta nak'atalic</t> <t>quinpuquej u wi' jachin jun;</t> <t>¡ri winakirisanel</t> <t>cuc'äjisaj nu wäch ri'</t> <t>we ta je quinbano!”</t>"}