{"1": "<pb/><t>“Are' c'u ri</t> <t>camic caquitze'j nu wäch</t> <t>ri alabom ri sibalaj c'ä e c'ojolab na</t> <t>chnuwäch in,</t> <t>ri e qui tat wa' mat xebenc'am ri'</t> <t>rech xec'oji' cuc' tak ri e nu tz'i'</t> <t>ri xechajin tak ri wawaj.</t>", "2": "<t>¿Jas ta ri xupatanij ri u chuk'ab</t> <t>ri qui k'ab chwe?</t> <t>E winak wa' ri e tukarinak</t>", "3": "<t>rumal ri xibibalalaj wi'jal</t> <t>xukuje' q'uetetenic.</t> <t>Chak'ab, pa ri chaki'j uwo sak</t> <t>ri xak u tuquiel c'olic,</t> <t>quequikuch' na chaki'j tak u c'amal;</t>", "4": "<t>quequibok c'ayilaj tak k'ayes</t> <t>pa tak ri patzapak ta k'ayes,</t> <t>caquitij c'u ne</t> <t>u c'amal tak retama.</t>", "5": "<t>E winak ri etzelam qui wäch</t> <t>cumal ri utzalaj tak winak,</t> <t>cärak tak chi'aj chquij</t> <t>jacha' eläk'omab;</t>", "6": "<t>quejeki' c'u na pa tak pec,</t> <t>pa tak siwan xo'l tak ri abaj;</t>", "7": "<t>quewun xo'l tak ri k'ayes,</t> <t>caquimululej quib</t> <t>chquixe' ri patzapak tak k'ayes.</t>", "8": "<t>E winak ri man c'o ta qui patan,</t> <t>man k'alaj ta u wäch qui tat,</t> <t>man ya'tal ta</t> <t>chque quejeki' pa ri ulew.</t>", "9": "<pb/><t>Are c'u ri camic caquitze'j nu wäch</t> <t>quinquicoj pa tak qui tzij.</t>", "10": "<t>Ruc' yok'onic quenajtin chwe,</t> <t>caquichubaj c'u ne cannok ri nu palaj.</t>", "11": "<t>Camic ri man c'o ta chic nu patan</t> <t>mawi c'o chic nu k'ij,</t> <t>mawi jubik' nim ta quinquilo.</t>", "12": "<t>Caquimululej quib pa tak nu xcut,</t> <t>quinquitzako,</t> <t>caquiban c'ax chwe</t> <t>caquitijtobej nu cämisaxic.</t>", "13": "<t>Caquitz'apij ri be chnuwäch,</t> <t>che u sachisaxic nu wäch,</t> <t>man c'o ta c'u jachin ta quek'ilowic.</t>", "14": "<t>Jacha' ta ne pa jun c'ob</t> <t>ri jakal pa jun pimalaj tapia</t> <t>caquiq'uiak quib panuwi'</t> <t>ruc' ronojel chuk'ab.</t>", "15": "<t>Ri xibin ib xkaj panuwi';</t> <t>ri nimalaj nu banic xanimajic</t> <t>jacha' ri quiakik';</t> <t>ri nu k'inomal, jacha' jun sutz'.</t>", "16": "<pb/><t>Man quinwaj ta chic</t> <t>quintakej c'aslem;</t> <t>in kajinak pa u k'ab</t> <t>ri q'uistajisabal c'uxaj;</t>", "17": "<t>ri k'oxomal queboc c'ä</t> <t>pa tak ri nu bakil;</t> <t>man cutanaba' ta nu c'axc'obisaxic</t> <t>conojel ri jujun tak ak'ab.</t>", "18": "<t>Ri Dios in u chapom chi nu kul,</t> <t>ruc' chuk'ab qui nu tukuta'</t> <t>che ri watz'iak.</t>", "19": "<t>Xinuq'uiak pa ri xok'ol,</t> <t>jacha' ta ne in puc'uc' ulew o chaj.</t>", "20": "<pb/><t>Quintz'onoj ri nu to'ic umal la,</t> <t>Oh Dios,</t> <t>man c'o ta c'u jas catzelej la u bixic,</t> <t>quintok'ilen che la</t> <t>man coc ta c'u la il chwe.</t>", "21": "<t>Lal uxinak</t> <t>man tok'obisal ta wächaj chwe.</t> <t>Quinokataj la ruc' c'anil.</t>", "22": "<t>Caban la chi qui nu tokij bic</t> <t>ri quiakik',</t> <t>chi ri cakulja quinuyocopisaj.</t>", "23": "<t>Weta'm chi are caj la</t> <t>quinc'am la bic chupam ri cämical,</t> <t>chupam ri c'olbal</t> <t>ri caquimulij wi na quib</t> <t>conojel ri e c'aslic.</t>", "24": "<t>¿La ma ta nu to'm ri meba'</t> <t>wesam c'u chupam ri u tzubukil?</t>", "25": "<t>¿La ma ta wok'em u wäch</t> <t>ri curik c'ax</t> <t>ma ta c'u ne elinak nu c'u'x</t> <t>che ri caq'uetetic?</t>", "26": "<t>In weye'm ri rutzil wächaj,</t> <t>are' c'u xpe ri quiäkasakil;</t> <t>in eyeninak che chäj</t> <t>are' c'u xpe ri k'ekumalil;</t>", "27": "<t>ri wanima' quel ch'u'j</t> <t>man cuxlantaj;</t> <t>xuwi c'u in queyem tak k'ij</t> <t>que c'axc'ol.</t>", "28": "<t>Wuc'am jun c'aslemal re bis,</t> <t>ri man caca'y ta wi ri k'ij;</t> <t>chquiwäch conojel</t> <t>quintz'onoj to'banic.</t>", "29": "<t>Je chi ne quinpe cachalal</t> <t>ri xex tak juyubal awaj,</t> <t>cachil tak ri abestrus.</t>", "30": "<t>K'ekarinak ri nu tz'umal,</t> <t>ri nu bakil canicow</t> <t>rumal ri nimalaj k'ak'.</t>", "31": "<t>Ri trompet quech ri arp</t> <t>xukuje' tak ri su'</t> <t>xebux juyuwibal re c'axc'ol chwe.”</t>"}