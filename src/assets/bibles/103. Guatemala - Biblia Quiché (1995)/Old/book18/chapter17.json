{"1": "<pb/><t>“Cätajin</t> <t>cäbe ri wuxlab;</t> <t>ri nu c'aslemal cätajin canakajin</t> <t>che ri u q'uistajic;</t> <t>cätajin quinreyej ri nu julil.</t>", "2": "<t>Chi nu xcut xuwi e c'o winak</t> <t>ri caquitze'j nu wäch;</t> <t>pa k'ij xukuje' chak'ab</t> <t>quintzu' ri qui tzurunic.</t>", "3": "<t>Lal c'ut Ajawaxel</t> <t>cacuin la cato' la nu wi';</t> <t>¿jachin taj we man lal ri cacuin la</t> <t>che u banic?</t>", "4": "<t>Lal ri yojim la ri qui ch'obobal,</t> <t>mäya' la c'olbal</t> <t>chi quech'äcan panuwi'.</t>", "5": "<t>Caquicoch' na numic</t> <t>ri e qui c'ojol ri e jachin tak,</t> <t>ri rumal jun tojbal</t> <t>quequijach ri e cachil.</t>", "6": "<t>Lal lal banowinak</t> <t>chi conojel chinquiyok'o</t> <t>chi chiquichubaj c'ut ri nu palaj.</t>", "7": "<t>Ri e nu bak'wäch quesutz'ar</t> <t>rumal ri k'oxomal;</t> <t>ri nu cuerp xak alicha' chic jun nutub.</t>", "8": "<t>Aretak cäil wa',</t> <t>ri e utz quemayanic;</t> <t>cäpe coyowal caquibij c'ut</t> <t>chi man in ta nimanel che ri Dios.</t>", "9": "<t>Caquicoj qui chuk'ab</t> <t>che u bixic chi e suc',</t> <t>chi e ch'ajch'oj ri qui k'ab.</t>", "10": "<t>Tisaj c'ut waral, iwonojel ix,</t> <t>man quinrik ta c'u na</t> <t>jun chi xo'l ri c'o ta u no'j.</t>", "11": "<pb/><t>Cätajin queboc'ow tak ri k'ij</t> <t>rech ri nu c'aslemal,</t> <t>e are tak c'ut ri e nu chomanic</t> <t>xukuje' tak ri e nu rayinic</t> <t>man quebel ta na chisak.</t>", "12": "<t>Are c'u ri ix</t> <t>quijal wachij ri chak'ab che pa k'ij;</t> <t>¡pune' c'u ne c'o ri k'ekumalil,</t> <t>quibij canakajin c'o wi ri sakilal!</t>", "13": "<t>Ri quincuin</t> <t>che reyexic xak xuwi ri cämical,</t> <t>quinliq'ue c'u che waram</t> <t>chupam ri k'ekumalil.</t>", "14": "<t>¡Ri nu tat, ri nu nan,</t> <t>ri e wachalal,</t> <t>e are ri xjut</t> <t>xukuje' ri cämuk wi cäminak!</t>", "15": "<t>¿Jawije' canajinak</t> <t>wi ri weyebal nu c'u'x?</t> <t>¿Jawije' c'o wi ri utzil chwe?</t>", "16": "<t>¿La quekaj lo wuc'</t> <t>chupam ri rajawibal ri cämical,</t> <t>rech junam cujuxlan</t> <t>chupam ri puc'uc' ulew?”</t>"}