{"1": "<pb/><t>“Aretak quinwil ri cakulja',</t> <t>ri wanima' cach'oplinic</t> <t>jacha' ta ne ri quel ulok cho nu c'u'x.</t>", "2": "<t>Chtatabej alak ri u tininem</t> <t>ri u ch'abal ri Dios,</t> <t>ri telelem ri quel ulok pa u chi'.</t>", "3": "<t>Ri are' cuq'uiak ri caypa'</t> <t>chuwäch ronojel ri caj</t> <t>che ri jun u tza'm</t> <t>che chic ri jun u tza'm chic</t> <t>ri uwächulew.</t>", "4": "<t>Xtaxtax c'u jun tininem,</t> <t>aretak cach'aw ri u ch'abal</t> <t>ri sibalaj nim u banic</t> <t>aretak c'ut catataj ri cakulja',</t> <t>ri caypa' man quetani'taj.</t>", "5": "<t>Aretak ri Dios cach'aw ri u ch'abal,</t> <t>quebantaj mayibal;</t> <t>quec'ulmataj mayibal</t> <t>ri man c'o ta jun cacuin ta</t> <t>che qui ch'obic.</t>", "6": "<t>Cuya' takanic che ri sak tew</t> <t>chi cakaj puwi' ri ulew</t> <t>cubano chi cäkaj ri jäb</t> <t>ruc' ronojel ri u chuk'ab.</t>", "7": "<t>Cubano chi quecanaj ri winak</t> <t>cho tak cachoch,</t> <t>quich'obo c'ut</t> <t>chi are' ri Dios cabanowic.</t>", "8": "<t>Ri chicop queboc</t> <t>chupam tak ri qui pec,</t> <t>chila' c'u quecanaj che u colic quib.</t>", "9": "<t>Pa ri u mox elebal k'ij</t> <t>cawalij wi ulok ri sutinel quiakik',</t> <t>pa ri riquiak'ab elebal k'ij</t> <t>cawalij wi ulok ri tew.</t>", "10": "<t>Rumal ri u wupunic ri Dios</t> <t>xbantaj ri tew</t> <t>queabajir c'ut ri nimak tak ja'.</t>", "11": "<t>Ri are' queburaxnakarisaj</t> <t>tak ri sutz',</t> <t>cuban c'ut chi</t> <t>chquipam quel wi bic ri cakulja';</t>", "12": "<t>cajuch'uch'ilab c'ut ri cakulja'</t> <t>pa ri caj,</t> <t>je cuban wa' che u nimaxic</t> <t>ri u takanic ri Dios</t> <t>cho ronojel ri uwächulew.</t>", "13": "<t>Ronojel wa' cucoj ri Dios</t> <t>che u c'äjisaxic u wäch ri uwächulew</t> <t>o che u c'utic ri rutzil chuwäch.</t>", "14": "<pb/><t>Job, cach'on na la chtataben c'u la,</t> <t>chec'oxomaj la</t> <t>ri mayibalalaj tak jastak</t> <t>ri quebuban ri Dios.</t>", "15": "<t>¿La eta'm la jas xuban ri Dios</t> <t>che u banic ronojel wa',</t> <t>xukuje' jas cuban ri caypa' cajuluw</t> <t>chupam ri sutz'?</t>", "16": "<t>¿La eta'm la</t> <t>jas caquiban ri sutz' quelew</t> <t>chupam ri quiakik',</t> <t>c'utbal wa che ri tz'akatalaj</t> <t>u c'oxomanic?</t>", "17": "<t>Ri lal cäpolow la che k'ak'</t> <t>chupam ri atz'iak la</t> <t>quiakik' rech ri moxk'ab</t> <t>cuwartasaj ri ulew</t> <t>ruc' ri u k'ak'al.</t>", "18": "<t>¿La cacuin la cäto' la ri Dios</t> <t>che u liq'uic</t> <t>ri caj co ta c'u cacanajic</t> <t>jacha' jun pejpic ch'ich'?</t>", "19": "<t>Chujtijoj la</t> <t>jas ri rajawaxic cakabij</t> <t>che ri Dios,</t> <t>uj c'o pa ri k'eku'm</t> <t>man c'o ta ri cäkatobej ta kib.</t>", "20": "<t>Ri in mawi ta ne chinbij ta ri' che</t> <t>chi quinwaj quinch'awic,</t> <t>xak ta junam ri' chi quinwaj</t> <t>cusachisaj nu wäch.</t>", "21": "<pb/><t>Man cuya' taj</t> <t>cäil ri u tun ri k'ij</t> <t>aretak ch'ukutal cumal tak ri sutz';</t> <t>we c'u cajich'ich' ri quiakik',</t> <t>capaquin ri u wäch ri caj.</t>", "22": "<t>Quijulk'inic tak k'an puak</t> <t>quec'utun pa ri riquiak'ab elebal k'ij,</t> <t>aretak ri Dios cuc'ut rib</t> <t>pa u niq'uiajil ri xibibalalaj nim ilic.</t>", "23": "<t>Man cujcuin taj cakach'ob</t> <t>ri c'o ronojel u cuinem,</t> <t>ri are' c'o nimalaj u chuk'ab</t> <t>xukuje' suc';</t> <t>colom pa ronojel man cuban ta c'ax</t> <t>che jachin jun.</t>", "24": "<t>Rumal ri' ri winak</t> <t>caquixe'j quib chuwäch;</t> <t>ri ajno'jab man c'o ta qui banic</t> <t>chuwäch are'.”</t>"}