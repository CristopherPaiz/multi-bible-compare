{"1": "<pb/>Ri Zopar xubij: <pb/><t>“Conojel tak we jumulaj tzij ri'</t> <t>takal u tzelexic qui wäch,</t> <t>man rumal ta c'ut ri sibalaj tzijtzotem</t> <t>cabixtaxic chi jewa'.</t>", "2": "", "3": "<t>¿La are' pa a c'u'x</t> <t>chi cumal tak ri e a subunic</t> <t>quebatz'apij tak ri e u pa ka chi',</t> <t>catetz'ben wächaj</t> <t>ma ta c'u c'o jachin catch'äcowic?</t>", "4": "<t>Ri at cabij chi ri a tijonic colom,</t> <t>xukuje' c'u ri at cabij awib</t> <t>chi at ch'ajch'oj.</t>", "5": "<t>¡C'o ta banom wi cach'aw ta ri Dios</t> <t>che u tzelexic u wäch ri cabij!</t>", "6": "<t>Ri are' quebuk'alajisaj ta ri'</t> <t>chawäch ri e c'utalic tak no'j,</t> <t>ri man sibalaj e ch'obel taj.</t> <t>Jeri' cawil na chi ri Dios</t> <t>man u c'äjisam ta a wäch</t> <t>jas ri takal chawe.</t>", "7": "<pb/><t>¿La are ta c'u pa a c'u'x</t> <t>chi catcuinic canim ta awib</t> <t>chquipam tak ri rawatalic</t> <t>ri Dios catopan ta c'u c'ä chupam</t> <t>ri u najil ri u suq'uilal ri Dios?</t>", "8": "<t>¿Jas ta c'ut ri catcuin che u banic,</t> <t>we sibalaj naj e elinak na chicaj</t> <t>chuwäch ri caj?</t> <t>¿Jas ta ri aweta'm at,</t> <t>we ne sibalaj iquim na e c'o wi</t> <t>che ri xibilba?</t>", "9": "<t>Sibalaj e nimak na</t> <t>chuwäch ri uwächulew</t> <t>nimak c'u na qui wäch chuwäch ri plo.</t>", "10": "<t>We cäpe ri Dios,</t> <t>cacojon pa che' casiq'uin ta c'u</t> <t>che k'atan tzij,</t> <t>¿Jachin ta lo ri c'olic</t> <t>ri cäk'atintaj?</t>", "11": "<t>Ri are' reta'm jachin ri banal tzij;</t> <t>ri are' cäril ri etzelal.</t> <t>¿O a cachomaj chi man cunabejtaj?</t>", "12": "<t>Pa ri k'ij</t> <t>aretak ri juyubal bur cutanaba' ruxic,</t> <t>are' k'ij ri' ri man c'o ta u no'j</t> <t>cac'oji' ri utzalaj u chomanic.</t>", "13": "<t>Chaya' a tzij</t> <t>che u colomaxic ri a c'aslemal,</t> <t>chebasuc'uba' c'ut ri a tz'ononic</t> <t>che ri Dios.</t>", "14": "<t>We c'o macaj chupam ri a c'aslemal,</t> <t>chanajtajisaj chawe;</t> <t>maya' u c'olbal ri etzelal</t> <t>chupam ri awachoch.</t>", "15": "<t>Jeri' catcuinic cawalijisaj</t> <t>ri a palaj ch'ajch'oj,</t> <t>catc'oji' c'u na pa jamaril</t> <t>man c'o ta chi c'ut xe'n ib;</t>", "16": "<t>man quenataj ta chi c'ut</t> <t>ri e a c'axc'ol chawe;</t> <t>quesach na pa a jolom</t> <t>jacha' ri ja' ri coc'owic.</t>", "17": "<t>Ri a c'aslemal cajuluw na</t> <t>chuwäch ri k'ij pa tiq'uil k'ij;</t> <t>ri k'ekalaj tak jok'otaj</t> <t>ri xebawoc'owisaj quebux na</t> <t>jacha' ri u sakaric.</t>", "18": "<t>Cac'oji' c'u na aweyebal c'uxaj</t> <t>c'äte c'u ri' catc'asi' na</t> <t>ruc' cu'bisabal c'uxaj;</t> <t>catwar na pa jamaril</t> <t>chuxe' ri u chajinic ri Dios.</t>", "19": "<t>Man c'o ta catxibinic</t> <t>aretak catuxlanic.</t> <t>E q'uia winak quepe na</t> <t>che u tz'onoxic tok'ob chawe.</t>", "20": "<t>E are' c'u ri itzel tak winak,</t> <t>xak lok' caquitzucuj na</t> <t>jachin cabanow tok'ob chque;</t> <t>man caquirik ta c'u na jun c'olbal</t> <t>jawije' ri caquito' ta wi na quib,</t> <t>xuwi c'u eyebal</t> <t>qui c'u'x ri cämical.”</t>"}