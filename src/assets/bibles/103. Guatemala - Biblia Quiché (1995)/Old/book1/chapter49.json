{"1": "<pb/>Ri Jacob ri nim winak chic xebusiq'uij ri e u c'ojol, xubij chque: <pb/><t>“Chixkeb ulok,</t> <t>quinya' c'u can u bixic chiwe</t> <t>jas ri quic'ulmaj na:</t>", "2": "<t>Nu c'ojol, chixkeb ulok</t> <t>che u tatabexic ri quinbij chiwe.</t>", "3": "<t>Ruben, at ri nu nabeal,</t> <t>ri nabe u wächinic ri nu chuk'ab,</t> <t>ri nabe chnimarisax u k'ij,</t> <t>xukuje' ri nabe pa ri cuinem.</t>", "4": "<t>Man at ta chi c'ut ri at nabe,</t> <t>at junam ruc' jun nimalaj ja'</t> <t>ri man k'atatijel taj:</t> <t>xatz'iloj ri nu ch'at</t> <t>aretak xatwar ruc' jun</t> <t>chque ri man kas ta wixokil.</t>", "5": "<pb/><t>Ri Simeon, ri Levi,</t> <t>cachalal quib;</t> <t>ri qui ch'ojibal</t> <t>e chaconisan re tokinic.</t>", "6": "<t>¡Mawi jubik' quinwaj quinc'oji' ta</t> <t>pa ri c'olbal</t> <t>ri caquimulij wi tak quib!</t> <t>aretak c'u e oyowarinak</t> <t>xequicämisaj winak,</t> <t>xak che u banic ri cäcaj</t> <t>xequik'ajisaj ri cakan</t> <t>ri ama'ib tak wacax.</t>", "7": "<t>¡C'okotajinak, je,</t> <t>chc'okotaj ri awajalaj royowal!</t> <t>¡In quebenjabuj na chnimalaj conojel</t> <t>pa ronojel ri tinimit Israel!</t>", "8": "<pb/><t>At, Juda,</t> <t>ri awachalal cäquiya' na a k'ij.</t> <t>Quebachap na ri e a c'ulel chquikul,</t> <t>xukuje' ri kas e awachalal</t> <t>cäquimej na quib chawäch.</t>", "9": "<t>¡Juda, nu c'ojol!</t> <t>At junam ruc' jun alaj coj</t> <t>aretak cutanaba' u tijic</t> <t>ri ti'j ri u chapom:</t> <t>cukasaj ri u jolom,</t> <t>cäjupi cho ri ulew,</t> <t>cujaluj rib chi jun nimalaj coj.</t> <t>¿Jachin ta lo</t> <t>ri cuchajij anima' ri cätzuruwic?</t>", "10": "<t><f>[3]</f>Man c'o ta jun quesan ri cuinem</t> <t>pa u k'ab ri Juda</t> <t>mawi ri ch'ämiy ri c'o pa u k'ab</t> <t>c'ä cäpe na ri ajchak'e ri ch'ämiy,</t> <t>ri cänimax na</t> <t>cumal conojel tak ri tinimit.</t>", "11": "<t>Ri cuyukba' ri alaj u bur</t> <t>chquixe' tak ri juwi' uva,</t> <t>ri cuch'aj ronojel ri ratz'iak</t> <t>¡ruc' u wa'l uva,</t> <t>cuc' ri qui wa'l tak uva!</t>", "12": "<t>Ri e u bak'wäch e k'ek na</t> <t>chuwäch ri u wa'l uva,</t> <t>ri e u ware e sak na chuwäch ri leche.</t>", "13": "<pb/><t>Ri Zabulon cäc'oji' chuchi' ri plo,</t> <t>ri quebopan tak wi ri jucub.</t> <t>Ri e u c'ulbatil copan c'ä pa Sidon.</t>", "14": "<pb/><t>Ri Isacar are jun cowilaj awaj</t> <t>re eka'n ri cuxlan chupam tak ri e u cäbal.</t>", "15": "<t>Aretak xrilo chi utz ri ulew</t> <t>xukuje' chi sibalaj utz che uxlanibal,</t> <t>xubus ri uwo rachak</t> <t>che u c'amic bic eka'n</t> <t>man xc'ulelan taj xux lok'om pataninel.</t>", "16": "<pb/><t>Ri Dan cuk'at na tzij</t> <t>paquiwi' ri kas u winakil</t> <t>jacha' jun chque ri ramak' ri Israel.</t>", "17": "<t>Ri Dan junam ruc' jun itzel cumätz</t> <t>ri c'o chuchi' ri be,</t> <t>ri cusoc u xe' cäkan ri quiej</t> <t>cätzak c'u ri c'o chrij ri quiej.</t>", "18": "<t>¡Oh, Ajawaxel,</t> <t>quinweyej chi quincol la!</t>", "19": "<pb/><t>Ri Gad quekaj na</t> <t>banal tak c'ax puwi',</t> <t>cäcuin c'u che cokataxic bic.</t>", "20": "<pb/><t>Ri Aser, sibalaj c'o cutijo ri wa</t> <t>ri cuyao takal u tijic</t> <t>cumal tak ri ajawinelab.</t>", "21": "<pb/><t>Ri Neptali</t> <t>junam ruc' jun ati't masat</t> <t>ri tzokopitalic</t> <t>ri e c'o je'licalaj tak ral.</t>", "22": "<pb/><t>Ri Jose</t> <t>jacha' juwi' tico'n chunakaj ja'</t> <t>ri sibalaj cäwächinic,</t> <t>ri e u k'ab quepaki'</t> <t>puwi' ri nimalaj tapia.</t>", "23": "<t>Ri e aj q'uiakal ch'ab</t> <t>cäquiban coyowal che,</t> <t>quequiq'uiak tak ch'ab che,</t> <t>amak'el c'ut caquiya' latz' che.</t>", "24": "<t>E c'o c'u cowilaj</t> <t>tak u k'ab ri Jose</t> <t>amak'el co u tanim ri u q'uiakbal ch'ab;</t> <t>¡maltiox che ri u Dios ri Jacob</t> <t>ri c'o ronojel u cuinem!,</t> <t>¡maltiox che ri u bi' ri ajyuk',</t> <t>ri to'l rech ri Israel!</t>", "25": "<t>¡Maltiox che ri u Dios</t> <t>ri a tat ri catuto' na;</t> <t>ri Dios ri c'o ronojel u cuinem,</t> <t>ri cattewichi'n na!</t> <t>¡Cuc' tak tewichibal ri quepe chicaj!</t> <t>¡Cuc' tak tewichibal</t> <t>re ri nimalaj plo!</t> <t>¡Cuc' tak tewichibal re tu'bisanic</t> <t>xukuje' alc'ualanic!</t>", "26": "<t>Nim na ri a tewichi'xic rumal ri a tat</t> <t>chuwäch ri tewichibal ri xquiya'</t> <t>ri e nu mam chwe in.</t> <t>C'ä chuq'uisbalil</t> <t>tak ri junalic tak juyub,</t> <t>we tewichibal ri' cäc'oji' na</t> <t>pa u jolom ri Jose,</t> <t>ri cha'tajinak chquixo'l ri rachalal.</t>", "27": "<pb/><t>Ri Benjamin,</t> <t>junam ruc' jun c'analaj utiw,</t> <t>ak'abil cutij ri awaj ri u cämisam,</t> <t>pa ri benak k'ij c'ut</t> <t>cujach ri queto'tajic.”</t>", "28": "<pb/>E are wa' ri e cablajuj (12) amak' ri Israel, are c'u wa' ri xubij ri qui tat chque ri u c'ojol aretak xebutewichi'j, chquijujunal.", "29": "<pb/>C'o jun k'ij ri Jacob xuya' we takanic ri' chque ri ralc'ual, xubij: “Xa co'l man quincämic. Aretak quincämic, chinimuku' cuc' ri e nu mam, pa ri mukubal ri c'o pa ri rulew ri Epron ri aj hitit,", "30": "<pb/>chila' pa Canaan pa ri mukubal ri c'o pa Macpel chuwäch ri Mamre, ri xulok' ri Abraham che ri Epron rech cäcanaj che qui mukubal ri rachalaxic.", "31": "<pb/>Chila' xmuk wi ri Abraham xukuje' ri Sara ri rixokil, ri Isaac xukuje' ri Rebec ri rixokil, xukuje' chila' xinmuk wi ri Lea.", "32": "<pb/>Ri ulew xukuje' ri mukubal ri c'o pa ri ulew ri', xlok' chque ri aj hititib.”", "33": "<pb/>Aretak xto'taj ri Jacob che u ya'ic ri pixbenic chque ri e u c'ojol, xk'oyi' chic jumul xcäm c'ut."}