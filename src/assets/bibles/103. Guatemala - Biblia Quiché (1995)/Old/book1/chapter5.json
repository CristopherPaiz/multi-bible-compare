{"1": "<pb/>E are wa' ri cajilabal ri e rija'lil ri Adan. Aretak ri Dios xebuban ri winak, xuwinakirisaj jas ri u ca'yebal ri Dios;", "2": "<pb/>chi achi, chi ixok xebuwinakirisaj xuya' ri u tewichibal paquiwi'. Pa ri k'ij ri xewinakirisaxic, ri Dios xubij: “Winak caquibinaj na.”", "3": "<pb/>Ri Adan jun sient ruc' juwinak lajuj (130) u junab aretak xalax ri u c'ojol ri sibalaj junam cäca'y ruc', ri xucoj Set che u bi'.", "4": "<pb/>Xc'asi' chi c'u na wajxakib sient (800) junab ri Adan. Xebalax chi na niq'uiaj u c'ojol, xukuje' niq'uiaj u mia'l;", "5": "<pb/>belejeb sient ruc' juwinak lajuj (930) junab xc'asi' ri Adan. Je u junab wa' xcämic.", "6": "<pb/>Ri Set jun sient ruc' job (105) u junab aretak xalax ri Enos ri u c'ojol.", "7": "<pb/>Xc'asi' chi c'u na wajxakib sient ruc' wukub (807) junab ri Set. Xebalax chi na niq'uiaj u c'ojol, xukuje' niq'uiaj u mia'l;", "8": "<pb/>belejeb sient ruc' cablajuj (912) junab xc'asi' ri Set. Je u junab wa' xcämic.", "9": "<pb/>Jumuch' lajuj (90) u junab ri Enos aretak xalax ri Cainan ri u c'ojol.", "10": "<pb/>Xc'asi' chi c'u na wajxakib sient ruc' olajuj (815) junab ri Enos. Xebalax chi na niq'uiaj u c'ojol, xukuje' niq'uiaj u mia'l;", "11": "<pb/>belejeb sient ruc' job (905) junab xc'asi' ri Enos. Je u junab wa' xcämic.", "12": "<pb/>Oxc'al lajuj (70) u junab ri Cainan aretak xalax ri Mahalaleel ri u c'ojol.", "13": "<pb/>Xc'asi' chi c'u na wajxakib sient ruc' cawinak (840) junab ri Cainan. Xebalax chi na niq'uiaj u c'ojol, xukuje' niq'uiaj u mia'l;", "14": "<pb/>belejeb sient ruc' lajuj (910) junab xc'asi' ri Cainan. Je u junab wa' xcämic.", "15": "<pb/>Oxc'al job (65) u junab ri Mahalaleel aretak xalax ri Jared ri u c'ojol.", "16": "<pb/>Xc'asi' chi c'u na wajxakib sient ruc' juwinak lajuj (830) junab ri Mahalaleel. Xebalax chi na niq'uiaj u c'ojol, xukuje' niq'uiaj u mia'l;", "17": "<pb/>wajxakib sient ruc' jumuch' olajuj (895) junab xc'asi' ri Mahalaleel. Je u junab wa' xcämic.", "18": "<pb/>Jun sient ruc' oxc'al quieb (162) u junab ri Jared aretak xalax ri Enoc ri u c'ojol.", "19": "<pb/>Xc'asi' chi c'u na wajxakib sient (800) junab ri Jared. Xebalax chi na niq'uiaj u c'ojol, xukuje' niq'uiaj u mia'l;", "20": "<pb/>belejeb sient ruc' oxc'al quieb (962) junab xc'asi' ri Jared. Je u junab wa' xcämic.", "21": "<pb/>Oxc'al job (65) u junab ri Enoc aretak xalax ri Matusalen ri u c'ojol.", "22": "<pb/>Ri Enoc xniman che ri Dios pa ronojel ri u c'aslemal. Xc'asi' chi c'u na oxib sient (300) junab. Xebalax chi na niq'uiaj u c'ojol, xukuje' niq'uiaj u mia'l;", "23": "<pb/>oxib sient ruc' oxc'al job (365) junab xc'asi' ri Enoc.", "24": "<pb/>Ri Enoc xak xsachic, xc'am bic rumal ri Dios rumal rech chi xniman che ri Dios pa ronojel ri u c'aslemal.", "25": "<pb/>Jun sient ruc' jumuch' wukub (187) u junab ri Matusalen aretak xalax ri Lamec ri u c'ojol.", "26": "<pb/>Xc'asi' chi c'u na wukub sient ruc' jumuch' quieb (782) junab ri Matusalen. Xebalax chi na niq'uiaj u c'ojol, xukuje' niq'uiaj u mia'l;", "27": "<pb/>belejeb sient ruc' oxc'al belejeb (969) junab xc'asi' ri Matusalen. Je u junab wa' xcämic.", "28": "<pb/>Jun sient jumuch' quieb (182) u junab ri Lamec aretak xalax jun u c'ojol,", "29": "<pb/>ri xucoj Noe che u bi', xubij c'ut: “Ri Ajawaxel xuc'okoj ri ulew, sibalaj c'u c'ax cäkarik che u josk'ixic; cujuto' c'u na we ac'al ri' rech cujuxlanic.”", "30": "<pb/>Chwi' ri ralc'ualaxic ri Noe, xc'asi' chi na job sient ruc' jumuch' olajuj (595) junab ri Lamec. Xebalax chi na niq'uiaj u c'ojol, xukuje' niq'uiaj u mia'l;", "31": "<pb/>wukub sient ruc' oxc'al wuklajuj (777) junab xc'asi' ri Lamec. Je u junab wa' xcämic.", "32": "<pb/>Job sient (500) chic u junab ri Noe aretak xebalax ri Sem, Cam, Japet ri e u c'ojol."}