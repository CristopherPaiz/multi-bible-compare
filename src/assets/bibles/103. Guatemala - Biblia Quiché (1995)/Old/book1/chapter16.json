{"1": "<pb/>Ri Saraiy man cäcuin taj quebuya' ta ral che ri Abram ri rachajil; c'o c'u jun lok'om pataninel ixok rech ri Saraiy aj Ejipt, ri Agar u bi'.", "2": "<pb/>Xubij c'u ri Saraiy che ri Abram: “Ri Ajawaxel man u yo'm ta chwe chi quec'oji' ta wal, chabana' jun tok'ob, chac'ama' ri Agar che awixokil ri lok'om pataninel wech, craj ne quec'oji' na wal rumal ri are.” <pb/>Ri Abram xunimaj ri xbix che rumal ri Saraiy.", "3": "<pb/>Are c'u ri Saraiy xuc'am ri Agar, ri aj Ejipt, xuya' c'u che jacha' che rixokil ri Abram, aretak lajuj junab chic e jekel pa Canaan.", "4": "<pb/>Ri Abram xuc'am ri Agar, xcanaj c'u yawab winak ri Agar. Aretak ri Agar xuna' rib chi yawab winak chic, xretzelaj u wäch ri Saraiy.", "5": "<pb/>Ri Saraiy xubij che ri Abram: “¡U mac awech chi quetzelax nu wäch rumal ri Agar. In xinyo'w che awixokil; camic c'ut aretak reta'm chic chi cäc'oji' na jun ral, man nim ta chic quinrilo. Chubij ba' ri Ajawaxel jachin ri ajchak'mac, we in o at!”", "6": "<pb/>Ri Abram xubij che ri Saraiy: “Chawilampe', pa k'ab c'o wi ri Agar, ri a lok'om pataninel, chabana' che jas ri cawaj.” <pb/>Xuchaplej c'u u banic c'ax ri Saraiy che ri Agar, rumal c'u ri' xanimaj bic ri Agar.", "7": "<pb/>Xriktaj c'u ri Agar rumal jun tako'n re ri Ajawaxel pa ri chaki'j uwo sak, chunakaj ri bulbux ri c'o pa ri be ri cäbe pa Xur,", "8": "<pb/>xuc'ot c'u u chi': “Agar, u lok'om pataninel ri Saraiy, ¿Jawije' a petic wi, jawije' c'u catbe wi?” <pb/>Ri Agar xubij: “Cätajin quinanimaj chuwäch ri nu chuchu' ri Saraiy.”", "9": "<pb/>Ri tako'n re ri Ajawaxel xubij che ri Agar: “Chattzelej cho rachoch ri a chuchu' ri Saraiy, chanimaj pa ronojel ri catutak wi.”", "10": "<pb/>Xubij chi c'u na ri tako'n che ri Agar: <pb/><t>“Quinbano chi queq'uiyir na</t> <t>ri e awija'lil,</t> <t>ri man c'o ta jun cäcuinta</t> <t>che cajilaxic.</t>", "11": "<t>At yawab winak chic,</t> <t>cäc'oji' c'u na jun awal ala,</t> <t>Ismael cäcoj na che u bi',</t> <t>ri awok'ej xtataj</t> <t>rumal ri Ajawaxel.</t>", "12": "<t>Ri awal cux na jun c'analaj achi;</t> <t>cutij na u chuk'ab chquij conojel</t> <t>xukuje' conojel cäquitij na</t> <t>qui chuk'ab ruc';</t> <t>co c'u cutiq'uiba' ri rachoch</t> <t>pune' cäc'ulelax cumal ri rachalal.”</t>", "13": "<pb/>Rumal c'u rech chi ri Agar ch'awinak ruc' ri Ajawaxel, xubinaj rumal “Ri Dios ri quinuca'yej”, xuchomaj: “In rilom c'u ri Dios c'ä in c'asal c'ut.”", "14": "<pb/>Xukuje' rumal ri' ri c'ua' xbinaxic: “U C'ua' Ri C'aslic Quinuca'yej”. We c'ua' ri' c'o chuxo'l ri Cades ruc' ri Bered.", "15": "<pb/>Ri Agar xralaj jun u c'ojol ri Abram, ri Abram xucoj Ismael che u bi'.", "16": "<pb/>Jumuch' ruc' wakib (86) u junab ri Abram aretak xalax ri Ismael."}