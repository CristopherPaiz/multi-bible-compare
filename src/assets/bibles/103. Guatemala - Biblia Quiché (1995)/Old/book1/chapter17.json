{"1": "<pb/>Aretak c'o chi jumuch' ruc' belejlajuj (99) u junab ri Abram, xuc'ut rib ri Ajawaxel chuwäch, xubij che: “In ri' ri Dios ri c'o ronojel u cuinem; chatbin pa jun suc'alaj c'aslemal chnuwäch.", "2": "<pb/>Ri in quinban na jun c'ulwächinic awuc': quinban na chi sibalaj queq'uiyir c'u na ri e awija'lil.”", "3": "<pb/>Ri Abram xumej rib c'ä xuya' na ri u palaj cho ri ulew. U takem c'u u bixic ri Dios che:", "4": "<pb/>“Are c'u c'ulwächinic wa' ri quinban awuc': At catux na qui tat ri nimak tak tinimit ri man quebajilataj taj,", "5": "<pb/>man cäbix ta chic Abram chawe. Kas camic Abraham catuchix na, quinban chawe chi catux qui tat ri nimak tak tinimit ri man quebajilataj taj.", "6": "<pb/>Quinbano chi sibalaj queq'uiyir ri e awija'lil; quebel na ajawinelab chquixo'l xukuje' nimak tak tinimit.", "7": "<pb/>Ri c'ulwächinic ri quinban awuc', ri xukuje' quinban cuc' conojel ri e awija'lil ri quepe na, chi ri in quinux na a Dios amak'el xukuje' qui Dios ri e are'.", "8": "<pb/>Chawe at, xukuje' chque ri e are' quinya' wi na ronojel ri ulew Canaan ri at c'o wi camic, quinya' na che quechbal re chbe k'ij sak; are c'ut ri in quinux na i Dios.”", "9": "<pb/>Ri Dios xubij chi na che ri Abraham: “Are c'u ri at chatz'akatisaj ri nu c'ulwächinic; ri at xukuje' conojel ri e awija'lil.", "10": "<pb/>Are c'ulwächinic wa' quinban iwuc', ri rajawaxic xukuje' caquitz'akatisaj conojel ri awija'lil: conojel ri achijab chixo'l rajawaxic quekopix na ri u wi' ri qui tz'umal ri achijab wi che quetal.", "11": "<pb/>Rumal ri' rajawaxic quekopix na ri u wi' ri qui tz'umal ri achijab wi, are c'u cajwataj wa' che retal ri c'ulwächinic ri c'o chkaxo'l iwuc'.", "12": "<pb/>Camic cächapletaj bic, conojel ri alabom rajawaxic quekopix na ri u wi' ri qui tz'umal ri achijab wi che quetal aretak cätz'akat wajxakib k'ij alaxinak, xak junam cäban che ri ala ri quil u wäch cho ja ruc' ri pataninel ri lok'om ruc' puak che apachique ta ne winak ri man i winakil taj.", "13": "<pb/>Rajawaxic quekopix na u wi' ri qui tz'umal ri achijab wi che quetal ri alabom alaxinak chupam ri awachoch, xukuje' ri a lok'om ruc' ri a rajil. Jeri' ri nu c'ulwächinic cac'utataj pa ri i ti'jal jacha' jun c'ulwächinic re ronojel ri c'aslemal.", "14": "<pb/>Are c'u ri man kopin ta ri u wi' ri qui tz'umal ri achi wi che retal, rajawaxic resaxic chixo'l, rumal rech chi man nim ta rilom wi ri nu c'ulwächinic.”", "15": "<pb/>Xukuje' xubij ri Dios che ri Abraham: “Ri awixokil Saraiy, man je ta chi u bi' wa' quebixok. Kas camic cächapletaj bic, Sara cuchi'x na.", "16": "<pb/>Quintewichi'j na, quinya' na jun a c'ojol rumal are'. Kastzij, quintewichi'j na. Ri are' cux na qui nan e q'uia nimak tak tinimit, ri e rija'lil quebux na ajawinelab quech tak tinimit.”", "17": "<pb/>Xumej rib ri Abraham c'ä xuya' na ri u palaj cho ri ulew, xtze'n c'ut. Cätajin cuchomaj: “¿La cuya' ta lo chi jun achi ri jun sient chic u junab cäcuinic cux ta tataxel? ¿La cuya' ta lo chi ri Sara quec'ol ta jun ral chujumuch' lajuj (90) u junab?”", "18": "<pb/>Xubij c'u ri Abraham che ri Dios: “¡C'o ta banom wi chi ri Ismael cäc'asi na rumal ri tewichibal la!”", "19": "<pb/>Ri Dios xubij che ri Abraham: “Ri nu bim chi ri awixokil Sara cäralaj na jun a c'ojol, ri cäcoj na Isaac che u bi'. Ruc' ri are' quinjiquiba' wi na ri nu c'ulwächinic quincanajisaj c'u na amak'el cuc' tak ri e rija'lil.", "20": "<pb/>Nu tom ri a ch'awem puwi' ri Ismael, quintewichi'j c'u ri are'; quinbano chi quec'oji' e q'ui u c'ojol xukuje' chi queq'uiyir ri e u k'ab tak rachalaxic. Ri Ismael queralc'ualaj na cablajuj (12) c'amal tak be ri nimak qui k'ij. Quinbano chi ri are' cupok'isaj na jun nim tinimit, sibalaj nim.", "21": "<pb/>Are' c'u ri nu c'ulwächinic quinjekeba' na ruc' ri Isaac, ri a c'ojol ri cuya' na ri Sara chawe junab, pa tak we k'ijol ri'.”", "22": "<pb/>Aretak xtzijobetaj ri Abraham rumal ri Dios xel bic chi'.", "23": "<pb/>Kas pa ri k'ij ri' ri Abraham xukopij ri u wi' ri u tz'umal ri achi wi ri Ismael, ri u c'ojol, che retal. Xebuc'am ri pataninel tak rech ri xebalax pa ri rachoch, xukuje' ri xelok' ruc' puak, conojel ri achijab ri e c'o pa rachoch xekopix ri u wi' ri qui tz'umal ri achijab wi che quetal, jas ri xtak wi rumal ri Dios.", "24": "<pb/>Ri Abraham xa jun junab man cätz'akat jun sient (99) u junab, are c'u ri Ismael ri u c'ojol oxlajuj (13) u junab, aretak xkopix ri u wi' ri u tz'umal ri achi wi.", "25": "", "26": "<pb/>Ri Abraham xukuje' ri Ismael ri u c'ojol, pa ri k'ij ri', xekopix ri u wi' ri qui tz'umal che quetal.", "27": "<pb/>Junam cuc' conojel ri achijab ri e c'o pa ri rachoch, ri e pataninel tak re ri xebalax pa ri rachoch xukuje' ri xelok' ruc' puak chque apachique winak ri man e qui winakil taj."}