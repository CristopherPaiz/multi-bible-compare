{"1": "<pb/><t>“E cojol tak tabal tak tok'ob,</t> <t>chitatabej wa';</t> <t>chaya' a xiquin tinimit re Israel;</t> <t>chixtatabenok ix ri ix</t> <t>aj uwo rachoch ri ajawinel:</t> <t>Piwi' ix cakaj wi na</t> <t>ri c'äjisabal wächaj</t> <t>ix c'u uxinak jun c'amibal</t> <t>ri cojom pa Mizpa,</t> <t>jun c'at ri lic'om puwi' ri juyub Tabor,</t>", "2": "<t>jun c'ua' ri naj kajinak u pam</t> <t>chupam ri beya' re Sitim.</t> <t>Rumal ri' quinc'äjisaj na qui wäch.</t>", "3": "<t>In weta'm u wäch ri Eprain;</t> <t>ri Israel ma ta ne</t> <t>ma ta weta'm u wäch.</t> <t>Ri Eprain uxinak junam cuc'</t> <t>ri quech ri nim ch'utin;</t> <t>ri Israel u tz'ilom rib.”</t>", "4": "<t>Ri e itzel tak u banoj ri tinimit</t> <t>man cäyo'w ta che</t> <t>chi cätzelej ruc' ri u Dios.</t> <t>Kajinak pa u k'ab ri u mac</t> <t>quech ri nim ch'utin,</t> <t>man cuya' ta u k'ij ri Ajawaxel.</t>", "5": "<t>Ri nimal ri cac'amow ri Israel</t> <t>cäk'ijin puwi'.</t> <t>Ri Eprain cuchak'ij rib</t> <t>chupam ri kas retzelal,</t> <t>¡junam c'ut cuc' ri e are'</t> <t>xukuje' ne ri Juda cuchak'ij na rib!</t>", "6": "<t>Quecachilaj tak ri qui chij</t> <t>xukuje' tak ri e qui wacax quebe na</t> <t>che u tzucuxic ri Ajawaxel,</t> <t>man c'u caquirik ta na</t> <t>rumal rech chi e tzakom can rumal.</t>", "7": "<t>Man e uxinak ta jic ruc' ri Ajawaxel,</t> <t>e c'o calc'ual ri e rech jun achi chic.</t> <t>Rumal ri man qui jiquil taj</t> <t>xa' pa jun ic'</t> <t>ri culew tak quebik'taj na.</t>", "8": "<t>¡Chiwok'isaj ri uc'a'</t> <t>re ch'o'j pa Gabaa</t> <t>xukuje' ri trompet pa Rama!</t> <t>¡Chicojo' ri xe'n ib pa Bet-aben!</t> <t>¡Chitica' ri tuquinibal ib</t> <t>pa Benjamin!</t>", "9": "<t>In quinya' u bixic</t> <t>chquixo'l tak ri ramak' ri Israel</t> <t>ri sibalaj jic quec'ulmataj na:</t> <t>Ri Eprain cäyojyobisax pa ri k'ij</t> <t>re c'äjisabal wächaj.</t>", "10": "<pb/><t>Jewa' cubij ri Ajawaxel:</t> <t>“Ri e c'amal tak u be ri Juda</t> <t>xak e junam tak</t> <t>cuc' we winak ri' ri quequiq'uex</t> <t>tak ri e qui c'ulbatil tak ri ulew.</t> <t>¡Quebenbik'tajisaj c'u na</t> <t>chupam ri nimalaj woyowal!</t>", "11": "<t>Ri Eprain mejmobinak,</t> <t>c'o c'äjisabal wächaj puwi',</t> <t>u mac rech ri benam</t> <t>chquij ri e subunelab tak diosib.</t>", "12": "<t>Are c'u ri in je ri quinbantaj</t> <t>puc'pubanel che ri Eprain,</t> <t>jacha' ri kuchunel che ri tinimit Juda.</t>", "13": "<pb/><t>Aretak cäril ri Eprain ri yabil</t> <t>ri c'amowinak,</t> <t>xukuje' c'u ri Juda</t> <t>queril tak ri e u socotajic,</t> <t>ri Eprain cabe na pa Asiriy</t> <t>che u tz'onoxic ri u to'ic</t> <t>rumal ri nimalaj ajawinel,</t> <t>are c'u ri are' man cäticar ta na</t> <t>che cutzirisaxic</t> <t>mawi qui cunaxic tak ri socotajic.</t>", "14": "<t>Jacha' ri cuban jun coj cuq'uiak rib</t> <t>je quinban na in aretak quinq'uiak wib</t> <t>chrij ri Eprain xukuje' chrij ri Juda;</t> <t>kas in quebenmuch tak canok,</t> <t>quinbextax c'ut;</t> <t>quebenmajij tak na,</t> <t>man c'o ta c'u jun jachin ta</t> <t>quebesan pa nu k'ab.</t>", "15": "<pb/><t>Quintzelej na pa ri nu c'olbal,</t> <t>c'ä chquich'obo na ri qui mac</t> <t>chepet c'u che nu tzucuxic.</t> <t>¡Aretak c'u e c'o</t> <t>chupam ri qui c'axc'olil,</t> <t>quinquitzucuj na!”</t>"}