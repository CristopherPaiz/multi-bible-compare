{"1": "<pb/><t>Mat quicotic Israel;</t> <t>mat ch'oplinic chi utz at c'olic</t> <t>jacha' ri jule' tak tinimit chic,</t> <t>at uxinak c'u junam cuc' ri</t> <t>quech ri nim ch'utin</t> <t>aretak xaxutuj can ri a Dios.</t> <t>Pa tak ri era ri cayak' wi ri trico,</t> <t>cäkaj c'u chawäch quebac'am</t> <t>tak ri tojbal re ri e a mac</t> <t>jacha ri cuban</t> <t>ri quech ri nim ch'utin.</t>", "2": "<t>Ri tinimit Israel</t> <t>man cac'oji' ta na u trico</t> <t>mawi u wa'l uva;</t> <t>ri c'ac' u wa'l uva</t> <t>man cubana' ta na che.</t>", "3": "<t>Ri Eprain cätzelej na pa Ejipt,</t> <t>pa Asiriy quebutija' na</t> <t>tz'ilalaj tak k'obisabal.</t> <t>Man quitakej ta c'u na jekelem</t> <t>chupam ri rulew ri Ajawaxel:</t>", "4": "<t>Man cacuq'uiaj ta chi na u wa'l uva</t> <t>che u ya'ic u k'ij ri Ajawaxel,</t> <t>mawi quequichi'j chic chi'</t> <t>ri e qui tabal tak tok'ob.</t> <t>Ri wa ri chquitijo,</t> <t>junam ruc' ri wa ri cätijowic</t> <t>aretak c'o jun cäminak,</t> <t>jachin tak c'ut ri chetijowic</t> <t>quecanaj can tz'il.</t> <t>Ri e are' quequitij na we wa ri',</t> <t>man cuya' ta c'ut caquic'am ta bic</t> <t>chupam ri rachoch ri Ajawaxel.</t>", "5": "<t>¿Jas c'u lo ri quiban na ix</t> <t>chupam ri k'ij re ri nimak'ij,</t> <t>ri nimalaj u nimak'ij ri Ajawaxel?</t>", "6": "<t>Ri e are' e animajininak bic</t> <t>chuwäch ri sachbal wächaj;</t> <t>Ri Ejipt quebumulij na</t> <t>quemuk c'u na pa Memps.</t> <t>Ri e qui k'inomal tak</t> <t>re sak puak quenoj na che tak la,</t> <t>chquipam tak ri e qui kajebal</t> <t>queq'uiy tak na q'uix.</t>", "7": "<t>¡E opaninak tak ri k'ij</t> <t>rech ri c'äjisabal wächaj!</t> <t>¡E opaninak tak ri k'ij</t> <t>rech ri u ya'ic ri tojbal ri takalic!</t> <t>¡Ri Israel queretamaj</t> <t>chi e opaninak chic!</t> <t>Ri ix quibij:</t> <t>“Ri k'axal tzij xa' jun con.</t> <t>Ri achi ri uxlabisam jun tak.”</t> <t>Je c'u quibij wa'</t> <t>rumal rech chi nojinak che etzelal,</t> <t>u mac rech chi nim ri iwoyowal.</t>", "8": "<t>Ri Dios u cojom ri k'axal tzij</t> <t>che yuxlenel che ri Eprain,</t> <t>are c'u ri ix quebicoj tak c'amibal</t> <t>pa ri u be;</t> <t>¡C'ä ne chupam ri rachoch Dios</t> <t>quiwetzelaj wi u wäch!</t>", "9": "<t>Xitz'akatisaj u chuwirisaxic iwib,</t> <t>jacha' ri pa tak ri k'ijol pa Gabaa.</t> <t>Are c'u ri Ajawaxel</t> <t>quenataj na ri e iwetzelal</t> <t>che cusolij na ri e i mac.</t>", "10": "<t>Je wa' xubij ri Ajawaxel:</t> <t>“Aretak xinrik ri Israel,</t> <t>xinquicotic</t> <t>jacha' ri quebuban ri queburik uva</t> <t>chupam ri chaki'j uwo sak.</t> <t>Ri e i mam xebux tak</t> <t>che ri nu bak'wäch</t> <t>e jacha' ri nabe tak higo.</t> <t>Aretak c'u xebopan pa Baal-peor</t> <t>xquijach quib che qui patanixic</t> <t>ri e subunelab tak diosib,</t> <t>xquiban c'u quib chi xebux xawebal</t> <t>e jacha' ri diosib ri quequilok'ok'ej.</t>", "11": "<t>Ri u nimalil ri Eprain carapin na</t> <t>jacha' jun chicop ri e c'o ri u xic'.</t> <t>Man quebalax ta chi na alaj tak alabom,</t> <t>man c'o ta chi ixokib e yawab tak winak,</t> <t>man quebil ta chi na</t> <t>qui wäch alc'ualaxelab.</t>", "12": "<t>We c'u ne queticar</t> <t>che qui q'uiyisaxic tak calc'ual,</t> <t>in quebentokij na chque</t> <t>man c'o ta c'u jun quinya' ta can chque.</t> <t>¡Tok'ob qui wäch we winak ri'</t> <t>aretak man in c'o ta chic cuc'!</t>", "13": "<t>Quinwilo chi ri Eprain</t> <t>cuban chque ri e u c'ojol</t> <t>e jacha' ta ne ri quekaj</t> <t>pa qui k'ab tzucunelab:</t> <t>queresaj bic che qui jachic</t> <t>rech quecämisaxic.</t>", "14": "<pb/><t>¡Cheya' la chque Ajawaxel</t> <t>ri caya' la chque!</t> <t>¡Cheya' la pamaj</t> <t>chque ri man quebalan taj</t> <t>xukuje' e uwo tak c'uxaj</t> <t>ri man c'o ta tu' chquipam!”</t>", "15": "<t>Je wa' cubij ri Ajawaxel:</t> <t>“Pa Jilgal xquiban wi</t> <t>ronojel u wäch lawaloyil,</t> <t>chila' c'u xinchaplej wi</t> <t>retzelaxic qui wäch.</t> <t>Qui mac ri e itzel tak qui banoj</t> <t>quebenwesaj bic chupam ri wachoch;</t> <t>man quintakej ta qui lok'ok'exic,</t> <t>conojel c'ut ri e c'amal tak qui be</t> <t>man cäcaj ta ch'abexic.</t>", "16": "<t>Ri Eprain socotajinak:</t> <t>jacha' juwi' che ri e chaki'jarinak</t> <t>tak ri e u xera' u tanabam</t> <t>c'u u ya'ic u wächinic.</t> <t>Pune' ta e c'o ralc'ual</t> <t>quinban na chque chi quecämic.</t>", "17": "<t>We tinimit ri'</t> <t>man u yo'm ta u xiquin</t> <t>che u tatabexic ri nu Dios</t> <t>rumal ri' cäxutux na rumal ri nu Dios,</t> <t>xak c'u querabacat na</t> <t>chquixo'l nimak tak tinimit.”</t>"}