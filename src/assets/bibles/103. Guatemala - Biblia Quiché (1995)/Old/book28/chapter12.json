{"1": "<pb/><t>“Ri Eprain</t> <t>quiakik' cutukbej rib;</t> <t>ronojel ri jun k'ij cäbe</t> <t>chrij ri quiakik' re elebal k'ij.</t> <t>Quebunimatajisaj</t> <t>tak ri e u banoj tak tzij</t> <t>xukuje' tak ri e u tokinic,</t> <t>quebuban tak c'ulwächinic</t> <t>ruc' ri Asiriy</t> <t>quebutak c'u bic tak sipanic</t> <t>re aseit pa Ejipt.”</t>", "2": "<pb/><t>Ri Ajawaxel u cojom ri Israel</t> <t>pa ch'o'j.</t> <t>Cuc'äjisaj u wäch</t> <t>ri u tinimit ri Jacob</t> <t>u mac rech ri itzel u c'aslemal;</t> <t>cuya' rajil u c'axelal che jacha'</t> <t>ri e takal chque tak ri e u banoj.</t>", "3": "<t>C'ä majok c'u ne chalaxok,</t> <t>ri Jacob xutokij</t> <t>ri u c'olbal ri rachalal,</t> <t>aretak c'u achi chic xutij u chuk'ab</t> <t>ruc' ri Dios.</t>", "4": "<t>Xutij u chuk'ab</t> <t>ruc' jun aj cajalaj u tako'n ri Dios,</t> <t>xcuin c'u che u ch'äquic,</t> <t>xok'ic xutz'onoj chi chel u c'u'x che.</t> <t>Xrik rumal ri Dios pa Betel</t> <t>xtzijon c'u ruc' chila'.</t>", "5": "<t>Ri Ajawaxel,</t> <t>ri Dios ri c'o ronojel u cuinem:</t> <t>¡Ajawaxel ri u bi'!</t>", "6": "<t>Je ba' ri', Israel,</t> <t>chattzelej ruc' ri a Dios;</t> <t>are' chabana' ri jicomal</t> <t>xukuje' ri suq'uilal;</t> <t>chajiquiba' c'u a cux amak'el</t> <t>chrij ri a Dios.</t>", "7": "<pb/><t>Jewa' cubij ri Ajawaxel:</t> <t>“Ri Canaan e c'o tak pajbal pa u k'ab</t> <t>ri e c'o tak qui jech'</t> <t>cäkaj c'ut ri t'orinic chuwäch.</t>", "8": "<t>Ri Eprain je cubij wa':</t> <t>‘¡Je, in k'inomarinak,</t> <t>nu rikom jun k'inomal ri c'utalic;</t> <t>man c'o ta c'u jachin</t> <t>cäbin ta tzij chwij</t> <t>chi e nu rikom</t> <t>ri e nu ch'äcoj cumal tak subunic!’</t>", "9": "<t>In, ri Ajawaxel, ri in a Dios</t> <t>kas aretak xatjeki' can pa Ejipt,</t> <t>quinban na chawe chi catjeki' chi jumul</t> <t>pa tak lic'om ja re be,</t> <t>jacha' ri aretak xkarik kib</t> <t>pa ri chaki'j uwo sak.</t>", "10": "<pb/><t>In xebentzijobej</t> <t>ri e k'axal tak nu tzij</t> <t>xeben q'uiyirisaj ri e cajilabal</t> <t>ri e qui c'utwächinic,</t> <t>cumal tak wa'</t> <t>xebenbij c'ambal tak no'j.</t>", "11": "<t>Pa Galaad e c'o diosib</t> <t>ri quequik'ijilaj tak ri winak</t> <t>ri xa e subunelab.</t> <t>Pa Jilgal quechi'x tabal tak tok'ob</t> <t>que ama'ib tak wacax;</t> <t>ri e qui porobal</t> <t>xa' e jacha' jumulaj tak abaj</t> <t>ri e c'o xo'l tak ri bolaj</t> <t>pa tak ri ulew.”</t>", "12": "<pb/>Ri Jacob xanimajic xbe pa tak ri ulew re Aram, chila' c'ut, xpatanij wi che u ch'äquic ri rixokil, xchacun che qui yuk'uxic chij.", "13": "<pb/>Rumal jun k'axal tzij, ri Ajawaxel xresaj ulok ri tinimit Israel pa Ejipt; ¡rumal c'ut jun k'axal tzij, xuchajij!", "14": "<pb/><t>Ri winak aj Eprain</t> <t>quiyacom royowal ri Ajawaxel,</t> <t>qui yo'm jun c'ayilaj yojtajem che.</t> <t>Rumal ri' ri Ajawaxel cuban na chque</t> <t>chi quequitoj tak ri il patan</t> <t>ri e banom,</t> <t>cuban c'u na chque</t> <t>chi quekaj ri kas e quetzelal paquiwi'.</t>"}