{"1": "<pb/><t>Ri Ajawaxel xubij chi chwe:</t> <t>“Jät chalok'ok'ej chic ri awixokil</t> <t>ri lok'ok'em rumal ri rach ch'aben,</t> <t>xkaj c'u pa mac cuc' achijab.</t> <t>Jewa' ri u lok'ok'enic ri Ajawaxel</t> <t>chque ri aj israelib,</t> <t>e are' tak c'ut ri e are</t> <t>quequiya' tak ri e qui bak'wäch</t> <t>chque tak ri diosib</t> <t>ri man etamatal ta qui wäch</t> <t>quequitij tak c'ut ri lej que pasa</t> <t>ri quechi'x tak chquiwäch.</t>", "2": "<t>Xinlok' c'ut jun ixok chwe</t> <t>chi olajuj (15) rakan sak puak</t> <t>xrachilaj wakib (6) quintal</t> <t>ruc' jun arob sebad.”</t>", "3": "<t>Xinbij che:</t> <t>“Q'ui k'ijol cätux na wech;</t> <t>maban chic ri qui mac</t> <t>ri quech ri nim ch'utin,</t> <t>mawi majach awib</t> <t>pa u k'ab chic jun achi,</t> <t>xukuje' c'u ri in quinux jic awuc'.”</t>", "4": "<t>Sibalaj c'u q'ui k'ijol</t> <t>ri aj israelib quec'oji' na</t> <t>man c'o ta cajawinel</t> <t>mawi ta ne c'amal ta qui be,</t> <t>man c'o ta chi tabal tok'ob</t> <t>mawi chi tastalic tak abaj,</t> <t>mawi ta chi catz'iak</t> <t>e cojol tabal tok'ob</t> <t>mawi ta chi tak qui diosib</t> <t>pa tak ri cachoch.</t>", "5": "<t>Aretak c'u oc'owinak chi wa'</t> <t>quetzelej na ri aj israelib</t> <t>cäquitzucuj c'u na</t> <t>ri Ajawaxel ri qui Dios</t> <t>xukuje' ri David ri cajawinel.</t> <t>Chquipam ri q'uisbal tak k'ijol</t> <t>caquitzucuj na ri Ajawaxel</t> <t>ruc' nim ilic</t> <t>xukuje' tak ri e utzil ri quebuya'o.</t>"}