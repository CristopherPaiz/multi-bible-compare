{"1": "<pb/><t>“Aretak ri tinimit Israel</t> <t>c'ä ch'utin,</t> <t>in xinlok'ok'ej ri are';</t> <t>ri are' nu c'ojol,</t> <t>xinsiq'uij rech quel ulok pa Ejipt.</t>", "2": "<t>Aretak c'u xincäm che u siq'uixic;</t> <t>xa' sibalaj cunajtajisaj rib chnuwäch.</t> <t>Ri nu tinimit</t> <t>xebuchi'j tabal tak tok'ob</t> <t>chque ri diosib ri e subunelab</t> <t>quequiporoj c'u c'oc' k'ol</t> <t>chquiwäch tak ri diosib.</t>", "3": "<t>Ruc' ronojel wa',</t> <t>in xinc'am u be ri tinimit Eprain</t> <t>xinc'ut c'ut ri binem chuwäch,</t> <t>man c'u xquich'ob taj</t> <t>in ri' quebenchajij.</t>", "4": "<t>Cuc' tak colob re chuch'ujil,</t> <t>cuc' tak c'am que lok'ok'ebal c'uxaj,</t> <t>xebenjic' wuc';</t> <t>xebennakajij chque ri nu palaj</t> <t>e jacha' ta ne alaj tak ac'alab</t> <t>ri c'ä quetunic,</t> <t>xinpachaba' na wib che qui tzukic,</t>", "5": "<t>e are tak c'ut ri e are' man xcaj taj</t> <t>xetzelej ta wuc'.</t> <t>Rumal ri' quetzelej na pa Ejipt,</t> <t>are c'u cajawin na ri Asiriy paquiwi'.</t>", "6": "<t>Ri ch'ich' re ch'o'j</t> <t>cakaj na paquiwi' ri qui tinimit</t> <t>cuq'uis c'u na tzij</t> <t>paquiwi' ri e qui cowirisabal,</t> <t>cäsachisax na qui wäch</t> <t>rumal quech</t> <t>tak ri chomanic ri quequibano.</t>", "7": "<t>Ri nu tinimit</t> <t>u takem u najtajisaxic rib chnuwäch;</t> <t>caquirak qui chi' chicaj,</t> <t>man c'o ta c'u jachin ta cäyo'w ta</t> <t>ri to'banic chque.</t>", "8": "<pb/><t>¿Jas ta che catinya' canok, Eprain?</t> <t>¿Jas ta che catinxutuj canok, Israel?</t> <t>¿La quincuin ta lo quinsachisaj a wäch</t> <t>jacha' ri xinban che u sachisaxic</t> <t>u wäch ri tinimit re Adma,</t> <t>o quenbana' ta chawe</t> <t>junam jas ri xinban che ri Zeboim?</t> <t>¡Ri wanima' slabetajinak,</t> <t>nojinak che elebal c'uxaj chawe!</t>", "9": "<t>Man je ta quinban na</t> <t>jacha' ri u k'ak'anem ri woyowal:</t> <t>man quisachisaj ta chi na</t> <t>u wäch ri Eprain,</t> <t>in c'u Dios; man winak taj.</t> <t>In ri' ri Tastalic,</t> <t>ri in c'o pa a niq'uiajil,</t> <t>in man in petinak ta</t> <t>che u sachisaxic a wäch.”</t>", "10": "<pb/><t>Ri e are'</t> <t>caquiterenej na ri Ajawaxel,</t> <t>ri are' cawun na jacha' jun coj.</t> <t>Cäwunic, e are' tak c'ut ri e rech</t> <t>quebirbitic quebel na ulok</t> <t>pa ri u kajebal k'ij.</t>", "11": "<pb/><t>“E jacha' ri chicop ri e c'o ri u xic'</t> <t>quebirbitic quebel ulok pa Ejipt;</t> <t>quebel na ulok pa Asiriy,</t> <t>e jacha' palomax;</t> <t>quinban c'u na chque</t> <t>chi quejeki' chi na jumul</t> <t>chupam tak ri cachoch.</t> <t>In, ri Ajawaxel quinjiquiba' u bixic.”</t>", "12": "<t>“Ri Eprain u sutim wij</t> <t>ruc' banoj tak tzij;</t> <t>u sutim wij ruc' tak subunic</t> <t>ri tinimit Israel.</t> <t>Ri Juda u tasom rib</t> <t>in u yo'm canok</t> <t>are c'u jic</t> <t>che qui ternexic ri diosib.”</t>"}