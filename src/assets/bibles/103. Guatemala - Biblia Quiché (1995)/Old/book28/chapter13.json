{"1": "<pb/><t>Aretak ri winak aj Eprain quech'awic,</t> <t>ri niq'uiaj amak' chic aj Israel</t> <t>nim quequil wi;</t> <t>xcäm c'ut ri Eprain</t> <t>aretak xux ajchak'mac</t> <t>u mac rech ri u k'ijilaxic ri Baal.</t>", "2": "<t>¡C'ä u takem c'u macunic!</t> <t>Quequijarisaj ri qui sak puak</t> <t>quequik'o' c'ut ri qui diosib tak</t> <t>je jas ri cäpe pa qui jolom</t> <t>jachique ri utz caquil ri ajchaquib.</t> <t>Caquibij c'ut:</t> <t>“¡Chebichi'j tabal tak tok'ob</t> <t>chquiwäch!”</t> <t>are c'u tak ri winak</t> <t>quequitz'umaj ri diosib</t> <t>ri e qui wächbal alaj tak ama'ib wacax.</t>", "3": "<t>Rumal ri' quebux</t> <t>jacha' ri mayul re ak'abibal,</t> <t>jacha' ri räxk'ab re ri sakaribal,</t> <t>ri xak cäsakaric cäsachic,</t> <t>jacha' ri pajo ri cac'am bic</t> <t>rumal ri quiakik',</t> <t>jacha' ri sib ri quel chupam ri jul.</t>", "4": "<pb/><t>Je cubij wa' ri Ajawaxel:</t> <t>“In, ri Ajawaxel,</t> <t>in ri a Dios</t> <t>kas aretak xatjeki' pa Ejipt:</t> <t>Mac'amowaj chi jun che a Dios</t> <t>xane' xak xuwi ri in,</t> <t>xuwi c'ut ri in in a colonel.</t>", "5": "<t>In xatinchajij</t> <t>pa tak ri ulew ri quenicowic</t> <t>chupam ri chaki'j uwo sak.</t>", "6": "<pb/><t>Aretak c'u xoc'ow u wi' ri quitijo,</t> <t>ri iwanima' xnoj</t> <t>che banoj nimal xinisach c'u pa i jolom.</t>", "7": "<t>Rumal ri',</t> <t>quinux na chque jacha' coj,</t> <t>jacha' in leopard</t> <t>ri quebuyuxlej pa ri be.</t>", "8": "<t>Quinel bic che u c'ulaxic</t> <t>jacha' jun ati't os</t> <t>ri e u tzokom ri alaj tak ral,</t> <t>quinmuch c'ut ri canima'.</t> <t>Jacha' jun coj</t> <t>kas chila' quixinbik'ik'ej wi na;</t> <t>jacha' jun juyubal awaj,</t> <t>quixinch'akatij na.</t>", "9": "<t>Quensachisaj a wäch, Israel,</t> <t>man c'o ta c'u jachin ta</t> <t>cacuin che u k'atixic.</t>", "10": "<t>¿Jawije' c'u c'o wi camic</t> <t>ri awajawinel,</t> <t>chatuto' pa conojel tak ri a tinimit?</t> <t>¿Jawije' e c'o wi</t> <t>ri quetakan pawi',</t> <t>ri xatz'onoj awajawinel chque</t> <t>xukuje' e c'amal tak i be?</t>", "11": "<t>In oyowarinak awuc',</t> <t>xebenya' tak a awajawinel,</t> <t>in oyowarinak awuc',</t> <t>xebenwesaj chawe.</t>", "12": "<pb/><t>Ri retzelal ri Eprain e tz'ibatalic;</t> <t>ri e u mac e tz'ibatajinak.</t>", "13": "<t>Opaninak ri jok'otaj</t> <t>che ri ralaxic ri Israel,</t> <t>jun alc'ualaxel c'ut</t> <t>ri sibalaj co ranima'</t> <t>ri mawi ne ticarel taj</t> <t>che u colomarisaxic rib</t> <t>pa ri ralaxic.</t>", "14": "<t>¿La quebentor ta c'ut rech</t> <t>ma ta chekaj pa u k'ab ri mukubal?</t> <t>¿La quebento'tajisaj ta c'u lo</t> <t>rech ma ta quekaj pa u k'ab ri cämical?</t> <t>¿Jawije' c'o wi, cämical,</t> <t>ri a cuinem che u sachisaxic wächaj?</t> <t>¿Jawije' tak e c'o wi,</t> <t>mukubal ri e a lawaloyil?</t> <t>¡Man quel ta chi na nu c'u'x</t> <t>chque we winak ri'!</t>", "15": "<t>Pune' ta ne ri Israel cäwächinic</t> <t>jacha' ri k'ayes,</t> <t>cäpe na ri quiakik' re ri elebal k'ij,</t> <t>ri cowilaj quiakik' ri elinak ulok</t> <t>pa ri chaki'j uwo sak,</t> <t>quebuchaki'jarisaj c'u na</t> <t>xukuje' quebutzajisaj na</t> <t>tak ri e q'uiyibal</t> <t>xukuje' ri e u bulbuxil tak ja'.</t> <t>Ri c'ulel cutokij na ri u k'inomal</t> <t>ri e je'lic ri e c'o ruc'.</t>", "16": "<t>Ri tinimit aj Samar cukajbej na</t> <t>ri c'äjisabal u wäch</t> <t>rumal rech chi xuwalijisaj rib</t> <t>chrij ri u Dios.</t> <t>Quecäm na pa u chi' ch'ich' re ch'o'j,</t> <t>ri e alaj tak qui c'ojol</t> <t>quejabux na cho ri ulew,</t> <t>e are tak c'ut ri ixokib</t> <t>ri e yawab tak winak</t> <t>quejak na ri qui pam.”</t>"}