{"1": "<pb/><t>Quibij c'u na ix</t> <t>chque tak ri e iwachalal:</t> <t>“U tinimit ri Dios,</t> <t>chque tak c'ut ri e iwana'b:</t> <t>Tok'obisam i wäch.”</t>", "2": "<t>Ri Ajawaxel cubij:</t> <t>“¡Chic'ulelaj ri i nan, chic'ulelaj,</t> <t>rumal rech chi ri are</t> <t>man wixokil ta chic</t> <t>mawi ri in man in ta chi rachajil!</t> <t>¡Chuk'ila' c'u u c'utic rib</t> <t>jacha' ri quech ri nim ch'utin!</t> <t>¡Chebupakchi'j tak ri e rach ch'aben</t> <t>cho tak u c'u'x!</t>", "3": "<t>We man cubano quinchanaba' na canok:</t> <t>je quenbana' che jacha' ri k'ij</t> <t>ri xalaxic,</t> <t>quinban na che chi cux na</t> <t>jun chaki'j uwo sak,</t> <t>pa jun puc'uc' ulew,</t> <t>quinban c'u na che chi cäcäm</t> <t>rumal chaki'j chi'.</t>", "4": "<t>Man quel ta na nu c'u'x</t> <t>chque ri e ral alabom,</t> <t>e u wächinic c'ut ri u mac</t> <t>ri quech ri nim ch'utin.</t>", "5": "<t>Ri qui nan xux quech ri nim ch'utin;</t> <t>xutzak ri u nimarisaxic u k'ij,</t> <t>aretak je xubij wa:</t> <t>‘quinbe na che quitzucuxic</t> <t>tak ri wach ch'aben,</t> <t>ri queyo'w nu wa wuq'uia',</t> <t>ri rismal nu chij</t> <t>xukuje' ri nu sakloloj atz'iak lino,</t> <t>ri waseit xukuje' tak ri wuq'uia'.’</t>", "6": "<pb/><t>Rumal ri' q'uix tak</t> <t>quintz'äpibej ri u be</t> <t>quincoj c'u na jun k'atibal chrij,</t> <t>man queburik ta c'u na</t> <t>tak ri e alaj tak u be.</t>", "7": "<t>Quebuterenej na tak ri rach ch'aben,</t> <t>man c'u cäcuin ta chic che qui k'iic;</t> <t>quebutzucuj na,</t> <t>man c'u queburik ta chic.</t> <t>Cubij c'u na:</t> <t>‘Quintzelej na ruc' ri nabe wachajil,</t> <t>are c'u utz na ri nu c'aslemal</t> <t>ruc' are nabe chuwäch ri camic.’</t>", "8": "<pb/><t>Are c'u we ixok ri'</t> <t>are' man xuc'oxomaj taj</t> <t>chi in ri' ri quinyo'w ri trico che,</t> <t>ri u wa'l uva xukuje' ri aseit;</t> <t>chi in ri' ri xintz'eben ri sak puak</t> <t>xukuje' ri k'an puak</t> <t>che ri xebubanbej tak ri e u diosib.</t>", "9": "<t>Rumal c'u ri',</t> <t>quentokij quinmajij c'u na ri nu trico</t> <t>xukuje' ri u wa'l nu uva</t> <t>pa ri u k'ijol ri u wächinic,</t> <t>quinmulij c'u na ri rismal nu chij</t> <t>xukuje' ri nu sakloloj atz'iak lino,</t> <t>ri xinya' che u ch'ukic rib.</t>", "10": "<t>Chquiwäch tak ri rach ch'aben</t> <t>quinya' na ri u t'analiquil chisakil.</t> <t>¡Man c'o ta cäto'tajisan na</t> <t>pa nu k'ab!</t>", "11": "<t>Quinq'uis na tzij</t> <t>puwi' ri u jajatem,</t> <t>ri e u nimak'ij tak</t> <t>xukuje' ri c'ac' tak ic',</t> <t>xukuje' tak ri e u k'ij re uxlanem</t> <t>xukuje' conojel</t> <t>tak ri e u nimak'ijanic.</t>", "12": "<t>Quinsachisaj na qui wäch ri uva</t> <t>ri e u ticom</t> <t>xukuje' ri e u che'al tak u higo,</t> <t>ri xebubij:</t> <t>‘E are tak tojbal wech wa'</t> <t>ri xequiya' tak ri wachijab chwe.’</t> <t>Quinban na chque</t> <t>chi quebux patzapak tak che'</t> <t>quetijowisax c'u na</t> <t>cumal juyubal tak awaj.</t>", "13": "<t>Quenc'äjisaj na u wäch</t> <t>rumal che ri k'ijol</t> <t>ri xoc'owic xuchi'j c'u c'oc' k'ol</t> <t>chque tak ri diosib,</t> <t>aretak quebuwik rib c'uc' tak mulk'ab</t> <t>xukuje' tak chachal</t> <t>che qui ternexic tak ri rachijab,</t> <t>xinusach c'u pa u jolom.</t> <t>In ri Ajawaxel, nu jiquibam u bixic.”</t>", "14": "<t>“In quentaquej na:</t> <t>quinc'am na bic</t> <t>chupam ri chaki'j uwo sak</t> <t>quinch'abej c'u na ri ranima'.</t>", "15": "<t>Quebentzelej tak c'u na ri uva</t> <t>ri e u ticom,</t> <t>quinq'uex c'u na ri beya' re Acor</t> <t>pa oquibal re eyebal c'uxaj che.</t> <t>Chila' cutzelej wi na</t> <t>u wäch ri quinbij che</t> <t>jacha' pa ri ralc'alal,</t> <t>jacha' ri k'ij</t> <t>aretak xel ulok pa Ejipt.</t>", "16": "<t>C'äte c'u ri' ‘wachajil’</t> <t>cächa' na chwe,</t> <t>che u q'uexwäch ri nu binaxic</t> <t>rumal nu ‘Baal’,</t> <t>In ri Ajawaxel quinjiquiba' u bixic.</t>", "17": "<t>Quebenwesaj c'u na</t> <t>chquichi' ri e qui bi'</t> <t>tak ri e baal,</t> <t>mawi c'u jumul chenatax ta chi na.</t>", "18": "<pb/><t>Pa ri k'ij ri' quinban na</t> <t>che u tok'obisaxic u wäch ri Israel</t> <t>jun c'ulwächinic</t> <t>cuc' tak ri juyubal tak awaj,</t> <t>cuc' tak ri chicop ri e c'o qui xic'</t> <t>xukuje' cuc' tak ri cumätz;</t> <t>quinc'äjij na</t> <t>xukuje' quinwesaj na</t> <t>che we ulew ri' ri q'uiakbal ch'ab,</t> <t>ri ch'ich' re ch'o'j xukuje' ri ch'o'j,</t> <t>rech cuxlan ri nu tinimit pa jamaril.</t>", "19": "<t>Israel quinban na chawe</t> <t>chi catux wixokil chbe k'ij sak,</t> <t>kas wixokil je jas cubij ri pixab,</t> <t>sibalaj c'u at nu lok'ok'em</t> <t>ruc' ronojel wanima'.</t>", "20": "<t>In quinban na chawe</t> <t>chi catux wixokil quinux</t> <t>c'u na jic awuc',</t> <t>are c'u ri at cawetamaj chi na</t> <t>chi in ri' ri Ajawaxel.</t>", "21": "<t>In, ri Ajawaxel,</t> <t>quinjiquiba' u bixic:</t> <t>Pa ri k'ijol ri'</t> <t>ri in quintzelej na u bixic che ri caj,</t> <t>are c'u ri caj cutzelej u bixic</t> <t>che ri ulew;</t>", "22": "<t>ri ulew cutzelej na u bixic</t> <t>che ri trico</t> <t>che ri u wa'l uva xukuje' che ri aseit,</t> <t>ri e are' caquitzelej na u bixic</t> <t>che ri Jezreel.</t>", "23": "<t>Quintiquiba' na ri nu tinimit</t> <t>pa ri ulew</t> <t>ri xuwi ri in in ajchak'e;</t> <t>quintok'obisaj c'u na</t> <t>u wäch ri Lo-ruham,</t> <t>xukuje' ri Lo-ami quinbij na che:</t> <t>‘At ri' ri nu tinimit’,</t> <t>ri are' c'ut cubij na chwe:</t> <t>‘¡Lal ri' ri nu Dios!’ ”</t>"}