{"1": "<pb/>Are tzijol wa' ri xuya' u bixic ri Ajawaxel che ri Osey (ri Beeri are' ri u tat ri Osey) pa tak ri u k'ijol ri Uziy, ri Jotam, ri Acaz xukuje' ri Ezequiy, ajawinelab tak re Juda, xukuje' pa tak ri u k'ijol ri Jeroboam rajawinel ri Israel (ri Joas are' ri u tat ri Jeroboam).", "2": "<pb/>Ri Ajawaxel je u chaplexic u ya'ic wa' ri xraj xuya' u bixic ruc' ri u to'banic ri Osey: “Ri winak ri e c'o pa rulew ri Israel quibanom ri qui mac ri e quech ri nim ch'utin, qui tasom quib chwij, in quiyo'm canok. Je c'u chabana' at, jät chac'ama' jun ixok quech nim ch'utin che awixokil, chec'ol c'u a c'ojol ruc'; jeri' we alabom ri' quebux na ral jun ixok quech nim ch'utin.”", "3": "<pb/>Ri Osey xuc'am c'ut ri Gomer, ri u mia'l ri Diblaim che rixokil, xux c'u yawab winak xralaj c'ut jun u c'ojol.", "4": "<pb/>Xubij c'ut ri Ajawaxel che ri Osey: “Chacojo Jezreel che ri u bi' ri alaj ala, xa' c'u pa quieb oxib k'ij quenc'äjisaj qui wäch ri e rija'lil ri ajawinel Jehu qui mac quech tak ri il patan ri xebuban pa Jezreel, quenq'uisa' c'u na tzij puwi' ri rajawinic ri Israel.", "5": "<pb/>Pa ri k'ij ri' quinsachisaj na pa ri beya' re Jezreel, ri nimalaj u cuinem ri Israel ri c'o che u banic ch'o'j.”", "6": "<pb/>Ri Gomer xux chi yawab winak jumul xralaj c'u jun alaj ali. Ri Ajawaxel xubij che ri Osey: “Chacojo' Lo-ruham che u bi' ri alaj ali rumal rech chi man quel ta chi na nu c'u'x che ri rajawibal ri Israel. Man quinsach ta qui mac.", "7": "<pb/>Are' c'u quel na nu c'u'x che ri rajawinic ri ri Juda: kas in, ri Ajawaxel ri u Dios, quinto'tajisaj na. Man quebeto'tajisaj ta c'ut rumal ri ch'o'j, xane' quinban na man ruc' ta q'uiakbal ch'ab, mawi ch'ich' re ch'o'j, mawi tak quiej, mawi tak ajquiejab.”", "8": "<pb/>Aretak estajinak chic ri Lo-ruham puwi' ri tu', ri Gomer xux chi yawab winak jumul xc'oji' c'u jun ral ala.", "9": "<pb/>Xubij c'ut ri Ajawaxel che ri Osey: “Chacojo' Lo-ami che u bi' ri alaj ala, rumal rech chi ri ix man ix ta chic nu tinimit mawi ri in man in ta chic i Dios.”", "10": "<pb/><t>Cäpe jun k'ij</t> <t>aretak ri aj israelib quebux na</t> <t>jacha' ri e u sanyebil ri plo,</t> <t>ri man c'o ta</t> <t>jachin ta jun cacuin ta</t> <t>che u pajic mawi rajilaxic.</t> <t>Che c'u u q'uexwäch che u bixic chque:</t> <t>“Ix man ix ta chi nu tinimit”,</t> <t>ri Dios cubij na chiwe:</t> <t>“Ix ix ralc'ual ri c'aslic Dios.”</t>", "11": "<t>Caquimulij c'u na quib</t> <t>ri winak aj Juda xukuje' aj Israel,</t> <t>caquicoj c'u na jun c'amal qui be</t> <t>ri xa' jun,</t> <t>pa conojel c'u c'olbal</t> <t>quetzelej wi na ulok</t> <t>quebeljekel pa Jerusalen.</t> <t>¡Cux c'u na</t> <t>nim ri u k'ij ri Jezreel!</t>"}