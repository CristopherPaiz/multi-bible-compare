{"1": "<pb/><t>Aj israelib,</t> <t>chitatabej ri cubij ri Ajawaxel.</t> <t>Ri are' u jekebam jun ch'o'j</t> <t>cuc' ri e jekel chupam we ulew ri',</t> <t>rumal rech chi</t> <t>man c'o ta ri jicomal waral</t> <t>chquixo'l ri winak,</t> <t>mawi jiquil mawi ri retamaxic</t> <t>u wäch ri Dios.</t>", "2": "<t>Are c'u tz'ebem u bixic</t> <t>ri chi'nic ri kas cäban na</t> <t>quecha' ruc' subunic</t> <t>xukuje' ri banoj tzij,</t> <t>cämisanic xukuje' eläk'anic,</t> <t>ri xekajic pa mac</t> <t>cuc' niq'uiaj winak chic,</t> <t>xukuje' pa tokinic,</t> <t>queban cämisanic jela' jeri'.</t>", "3": "<t>Rumal ri', cabisbob na ri ulew;</t> <t>quetuktub c'ut ri e jekel chupam;</t> <t>junam cuc' tak ri juyubal tak awaj</t> <t>xukuje' tak ri chicop</t> <t>ri e c'o qui xic' quecäm,</t> <t>xukuje' tak ri cär</t> <t>ri e c'o chupam ri plo.</t>", "4": "<t>Cubij ri Ajawaxel:</t> <t>“¡C'o jun mutzujuj</t> <t>mawi muyaj jachin jun!</t> <t>Ri nu ch'o'j xak xuwi awuc',</t> <t>cojol tabal tok'ob.</t>", "5": "<t>Ri at cattzak na kas pa k'ij</t> <t>xukuje' chak'ab</t> <t>xukuje' ri k'axal tzij awuc'</t> <t>are c'u ri at</t> <t>quinsachisaj na a wäch.</t>", "6": "<t>Ri nu tinimit man c'o ta retamanic,</t> <t>rumal ri' sachitajnak u wäch.</t> <t>Are' c'u ri at, cojol tabal tok'ob,</t> <t>ri xaq'uiak apan ri etamanic,</t> <t>in catinq'uiak apanok</t> <t>man at ta chic</t> <t>cojol tabal tok'ob chnuwäch.</t> <t>Xebasachisaj c'ut pa a jolom</t> <t>ri e u tijonic ri a Dios,</t> <t>ri in quebensachisaj na pa nu jolom</t> <t>ri e awija'lil.</t>", "7": "<pb/><t>Joropa' ri qui q'uiyal</t> <t>ri e cojol tabal tok'ob,</t> <t>jeri' xukuje' ri qui mac chnuwäch;</t> <t>rumal c'u ri' quinq'uex na</t> <t>ri u nimarisaxic qui k'ij pa yok'ical.</t>", "8": "<t>E c'asal rumal ri qui macunic</t> <t>ri nu tinimit;</t> <t>rumal ri' are' qui rayinic</t> <t>chi quemacun ri e nu winak.</t>", "9": "<t>Junam che ri tinimit</t> <t>xukuje' chque ri e cojol tabal tok'ob</t> <t>queben c'äjisaj na qui wäch</t> <t>rumal ri qui c'aslemal.</t>", "10": "<t>Rumal c'u rech</t> <t>chi qui tanabam can</t> <t>u patanixic ri Ajawaxel,</t> <t>quewa' na man c'u quenoj taj;</t> <t>cäquiban ri qui mac</t> <t>ri quech ri nim ch'utin,</t> <t>man c'u e c'o ta tak calc'ual.”</t>", "11": "<t>“Ri qui mac ri</t> <t>quech ri nim ch'utin</t> <t>xukuje' ri u wa'l uva</t> <t>quequiconarisaj ri winak.</t>", "12": "<t>Ri nu tinimit cutz'onoj u no'j</t> <t>chque tak ri e diosib ri e re che';</t> <t>cumal c'u tak ri ch'imiy</t> <t>quequiban tak ri ch'obonic.</t> <t>E ch'äctajinak</t> <t>rumal ri qui mac ri nim ch'utin,</t> <t>ri nu tinimit</t> <t>e u takem sachinak tak be:</t> <t>cux je ta ne</t> <t>ri quech ri jun nim ch'utin</t> <t>cutas c'u rib,</t> <t>cuyacan ri u Dios.</t>", "13": "<t>Pa tak ri qui chicajil tak ri juyub</t> <t>xukuje' chiquitza'm tak ri juyub</t> <t>quequiporoj c'oc' tak k'ol</t> <t>quequichi'j c'u tabal tok'ob,</t> <t>xukuje' c'u chquixe'</t> <t>ri utzalaj tak qui mujal tak bakit,</t> <t>ri sak lemob</t> <t>xukuje' tak ri räx che'.</t> <t>Rumal ri' ri e i mia'l</t> <t>e buxinak jacha ri cäquiban</t> <t>ri quech ri nim ch'utin,</t> <t>xukuje' tak ri e iwalib</t> <t>quekaj pa mac cuc' niq'uiaj chic.</t>", "14": "<t>Are' c'u ri in</t> <t>man quenc'äjisaj ta na qui wäch</t> <t>tak ri e qui mia'l</t> <t>qui mac quech ri qui mac</t> <t>jacha cäquiban</t> <t>ri quech ri nim ch'utin,</t> <t>mawi tak ri e calib qui mac</t> <t>ri quekaj pa mac cuc' niq'uiaj chic,</t> <t>xukuje' tak c'ut ri ix quixbe</t> <t>cuc' tak ri quech ri nim ch'utin;</t> <t>che qui chi'xic tak tabal tok'ob</t> <t>quibirika tak iwib cuc' tak ixokib</t> <t>ri quequiban ri qui mac</t> <t>ri nim ch'utin</t> <t>jacha' jun k'ijilanic.</t> <t>¡Je' c'u ri' cäbik'taj jun tinimit</t> <t>ri man c'o ta u ch'obonic!</t>", "15": "<pb/><t>We ri at, Israel,</t> <t>catux jun quech ri nim ch'utin,</t> <t>ma ta c'u ne chmacun ri Juda.</t> <t>¡Mixbe ix pa Jilgal</t> <t>mawi mixpaki pa Bet-aben</t> <t>mawi quiban ri chi'nic ri kas cäban na,</t> <t>mixcha' rumal ri u c'aslemal</t> <t>ri Ajawaxel!</t>", "16": "<t>Ri Israel ri man cäraj ta ch'abexic</t> <t>jacha' jun alaj ati't wacax</t> <t>ri man chaptal taj;</t> <t>je c'u qui banic wa'</t> <t>¿la quebuchajij ta lo ri Ajawaxel</t> <t>pa je'lic tak yuk'bal,</t> <t>junam we ta e alaj ama'ib tak chij?</t>", "17": "<t>Ri Eprain u jachom rib</t> <t>che qui k'ijilaxic tak ri diosib.</t> <t>¡Conojel e kajinak</t> <t>e jacha' jumulaj k'abarelab!</t> <t>Jumul xukuje' camul quebux</t> <t>junam cuc' ri quech ri nim ch'utin,</t> <t>are c'u cäkaj</t> <t>chquiwäch quel qui q'uixbal</t> <t>che u q'uexwäch ri cäya' ta qui k'ij.</t>", "18": "", "19": "<t>¡Jun quiakik' quec'amow na bic</t> <t>cumal tak ri e u xic',</t> <t>queq'uix c'u na</t> <t>che qui k'ijilaxic tak ri diosib!”</t>"}