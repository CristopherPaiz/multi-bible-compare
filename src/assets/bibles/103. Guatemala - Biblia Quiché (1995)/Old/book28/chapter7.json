{"1": "<pb/><t>aretak quinwaj quincunaj</t> <t>ri nu tinimit,</t> <t>Eprain xukuje' ri Samar,</t> <t>cac'utun ri u mac chisakilal</t> <t>xukuje' ri retzelal.</t> <t>Rumal rech chi conojel</t> <t>quinak'atisam tak quib</t> <t>che u banic ri banoj tzij;</t> <t>e jacha' eläk'omab queboc</t> <t>chquipam tak ri ja</t> <t>quebeläk' chque tak ri winak</t> <t>pa tak ri be pa ri tinimit.</t>", "2": "<t>Man coc ta pa qui jolom</t> <t>chi ri in man quesach ta</t> <t>pa nu jolom conojel ri quetzelal.</t> <t>Camic e lak'aputal c'u cumal</t> <t>conojel tak ri e qui banoj,</t> <t>ri e c'o amak'el</t> <t>chquiwäch ri nu bak'wäch.”</t>", "3": "<t>“Ruc' ri retzelal</t> <t>xukuje' ri e u banoj tak tzij</t> <t>ri nu tinimit cuquicotisaj ri ajawinel</t> <t>xukuje' ri e c'amal tak be.</t>", "4": "<t>Conojel c'ut xekaj pa mac</t> <t>cuc' niq'uiaj winak chic;</t> <t>e jacha' ri jorno,</t> <t>aretak t'iktajinak chic ri aj jorno</t> <t>man culu' ta chic</t> <t>c'ä cak'ob na ri k'or.</t>", "5": "<t>Pa ri k'ij</t> <t>aretak cäcoj ri u corona ri kajawinel,</t> <t>ri e c'amal tak be xquiban</t> <t>che chi xyawabin</t> <t>rumal ri u k'ak'al ri u wa'l uva.</t> <t>¡Ri are' xuyuk ri u k'ab</t> <t>chque ri queyok'onic!</t>", "6": "<t>Caquitak ri canima' che ri subunic,</t> <t>jacha' ri takanic puwi' jun jorno;</t> <t>cäwar ri aj jorno</t> <t>ronojel ri jun ak'ab,</t> <t>aretak c'u cäpe u sakaric</t> <t>ri jorno u takem nicowem.</t>", "7": "<t>Je, conojel e are' quenicowic</t> <t>jacha' jun jorno</t> <t>ri quebubik'</t> <t>conojel tak ri e u k'atal tak tzij.</t> <t>Conojel tak ri e cajawinelab e tzakinak,</t> <t>man c'o ta c'u ne</t> <t>xa' ta jun chinnatan taj.”</t>", "8": "<t>“Ri Eprain u yujum rib</t> <t>cuc' ri jule' tak tinimit chic.</t> <t>Ri Eprain xak junam ruc' jun lej</t> <t>ri xa' joperaj chak' wi.</t>", "9": "<t>Winak ri man etamatal qui wäch</t> <t>q'uisom ri e u chuk'ab</t> <t>man xunabej ta c'ut ri are'.</t> <t>¡Xsakar c'u ne ri u wi'</t> <t>man c'o ta c'u xunabej ri are'!</t>", "10": "<t>Ri nimal ri cac'ämow ri Israel</t> <t>are cäyo'w k'alajisanic</t> <t>chrij chi man utz ta c'olic.</t> <t>Ruc' ronojel wa',</t> <t>we winak ri' man xetzelej ta</t> <t>che u tzucuxic ri Ajawaxel ri qui Dios.</t>", "11": "<t>Ri Eprain jacha' jun palomax,</t> <t>ri conirinak ri man c'o ta retamanic:</t> <t>cutz'onoj to'banic che ri Ejipt,</t> <t>cabextax chi c'ut pa Asiriy…</t>", "12": "<t>Aretak c'u chbe chila',</t> <t>quinq'uiak na ri nu c'at paquiwi';</t> <t>quinban na chque chi quekajic</t> <t>e jacha' tak ri chicop</t> <t>ri e c'o ri qui xic ri e re ri caj,</t> <t>quekaj na</t> <t>pa nu k'ab u mac ri quetzelal.</t>", "13": "<pb/><t>¡Tok'ob qui wäch</t> <t>rumal rech chi xinquitzak canok!</t> <t>Cäkaj na ri sachbal wächaj paquiwi'</t> <t>rumal rech chi</t> <t>chwij in quiwalijisam wi quib.</t> <t>Quinwaj quebento'tajisaj,</t> <t>quequiban c'u tzij chwij.</t>", "14": "<t>Pune' ta c'u ne caquirak qui chi'</t> <t>aretak e kajinak pa ch'at,</t> <t>man ruc' ta c'ut</t> <t>ri canima' quinquinataj.</t> <t>Che u tz'onoxic trico</t> <t>xukuje' u wa'l uva</t> <t>quequisocola' tak quib</t> <t>¡Quiwalijisam quib chwij!</t>", "15": "<t>In e nu tijom e nu yo'm</t> <t>c'u qui chuk'ab tak ri qui k'ab,</t> <t>xquichomaj c'u qui banic etzelal</t> <t>che nu c'ulelaxic.</t>", "16": "<t>Xetzelej cuc' tak ri diosib;</t> <t>e jacha' jun q'uiakbal ch'ab</t> <t>ri jech'obinak,</t> <t>ri man cataki ta che ri cuq'uiako.</t> <t>U mac rech chi quebe qui bij</t> <t>c'axalaj tak tzij</t> <t>quekaj na ri e c'amal tak qui be</t> <t>pa u chi' ch'ich' re ch'o'j,</t> <t>xa' c'u cätze'x na qui wäch</t> <t>pa Ejipt.”</t>"}