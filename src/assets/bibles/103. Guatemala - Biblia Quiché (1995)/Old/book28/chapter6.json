{"1": "<pb/><t>Tisaj iwonojel chujtzelej c'u</t> <t>ruc' ri Ajawaxel.</t> <t>Are' xujmuchuwic cujrutzirisaj</t> <t>c'u na xukuje';</t> <t>xujusoco, cujucunaj c'u na xukuje'.</t>", "2": "<t>Xa pa jun jok'otaj cutzelej na</t> <t>ri rutzil ka wäch,</t> <t>cujuwalijisaj na</t> <t>rech cujjeki' na chuwäch.</t>", "3": "<t>¡Ka tija' ka k'ij</t> <t>che retamaxic u wäch ri Ajawaxel!</t> <t>Ri Ajawaxel cäpe na kuc',</t> <t>kastzij jacha' ri relic ulok ri k'ij,</t> <t>kastzij jacha' ri u ja'xic ri uwächulew</t> <t>rumal ri jäb pa ri u q'uisbal ri junab</t> <t>xukuje' pa ri u chaplebal ri junab.</t>", "4": "<t>Cächa' ri Ajawaxel:</t> <t>“¿Jas ta ri quinban chawe, Eprain?</t> <t>¿Jas ta ri quinban chawe Juda?</t> <t>Ri lok'ok'ebal c'uxaj ri c'o iwuc' chwe</t> <t>xa' jacha' ri mayul re ri ak'abibal,</t> <t>jacha' ri räxk'ab re ri u sakaribal,</t> <t>ri ak'ab casachic.</t>", "5": "<t>Rumal ri' e nu muchum</t> <t>cumal tak ri e k'axal nu tzij;</t> <t>cumal tak ri tzij ri e elinak ulok</t> <t>pa nu chi' e nu cämisam.</t> <t>Ri nu suq'uilal caq'uiy ulok</t> <t>jacha' ri sakilal.</t>", "6": "<t>Ri quinwaj chiwe chi quinilok'ok'ej,</t> <t>man are ta quinwaj</t> <t>chi quebiya'</t> <t>tabal tak tok'ob chnuwäch;</t> <t>chi qui ch'ob nu wäch chi in</t> <t>jacha' Dios chque,</t> <t>man are ta c'ut chi</t> <t>quichi'j ta tabal tak tok'ob</t> <t>chnuwäch ri quechajirisaxic.</t>", "7": "<t>Are c'u ri nu tinimit</t> <t>xak junam ruc' ri Adan,</t> <t>man xu tz'akatisaj taj</t> <t>ri nu c'ulwächinic uxinak</t> <t>c'u man jic taj chnuwäch.</t>", "8": "<t>Ri Galaad,</t> <t>are jun qui tinimit</t> <t>ri e banal tak etzelal,</t> <t>conojel e nojinak che quetal tak quic'.</t>", "9": "<t>Ri e cojol tabal tok'ob</t> <t>e juk'at eläk'omab</t> <t>e c'o che qui yuxlexic tak ri winak;</t> <t>quecämisanic quequiban nimak tak il</t> <t>pa ri be re Siquem.</t>", "10": "<t>Pa Israel e wilom jastak</t> <t>ri e xibibal;</t> <t>ri Eprain uxinak junam cuc'</t> <t>ri quech ri nim ch'utin,</t> <t>ri Israel u tz'ilom rib.</t>", "11": "<t>Xukuje' c'u ne chawe at, Juda,</t> <t>c'ututajinak chic ri k'ij</t> <t>che u c'äjisaxic a wäch.” <pb/>“Aretak quinwaj quinq'uex ri cutaklebej</t> <t>ri nu tinimit Israel,</t>"}