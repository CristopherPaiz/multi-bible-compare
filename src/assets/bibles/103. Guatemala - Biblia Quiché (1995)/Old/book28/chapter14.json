{"1": "<pb/><t>¡Chattzelejok, Israel,</t> <t>ruc' ri Ajawaxel ri a Dios,</t> <t>at ri xattzak u mac rech ri a mac!</t>", "2": "<t>Chixtzelej ruc' ri Ajawaxel</t> <t>chic'ama' bic we ch'awem ri' iwuc'.</t> <t>“Cuyu' la ronojel ri ketzelal</t> <t>ruc' c'u ronojel anima' la</t> <t>chec'amowaj la ri k'ijilanic</t> <t>ri quekachi'j che la.</t>", "3": "<t>Ri Asiriy</t> <t>man cacuintaj cujuto'tajisaj,</t> <t>mawi ta ne cujto'tajic we ta</t> <t>cujanimaj chquij</t> <t>tak quiej.</t> <t>Man cäkabij ta chi na' ‘Ka Dios’</t> <t>che jun jasach ri xa uj uj banowinak,</t> <t>rumal rech chi xuwi uc' la, Ajawaxel,</t> <t>cäquirik wi na elebal c'uxaj ri minorib.”</t>", "4": "<t>Cacha' ri Ajawaxel:</t> <t>“Quixencunaj na</t> <t>che ri man ch'abexic ta xiwaj;</t> <t>quixenlok'ok'ej na</t> <t>pune' man takal ta chiwe,</t> <t>oc'owinak c'ut ri woyowal chquij.</t>", "5": "<t>Quinux na che ri Israel</t> <t>jacha' ri räxk'ab,</t> <t>quebuya' c'u na cotz'i'j</t> <t>e jacha' ri xuxa'n.</t> <t>Ri e qui rab sibalaj co quetiqui na</t> <t>jacha' ri juyub Libano;</t>", "6": "<t>ri e u xak quequilic' na quib</t> <t>e je'lic</t> <t>e jacha' ri e u k'ab</t> <t>tak ri qui che'al tak aseitun,</t> <t>cux c'u na ri qui c'oc'al</t> <t>jacha' ri qui c'oc'al ri chacalte'</t> <t>re ri Libano.</t>", "7": "<t>Ri Israel cajeki' chi na jumul</t> <t>chuxe' ri nu to'banic;</t> <t>queq'uiy c'u na jacha' ri trico,</t> <t>quecotz'ijan na e jacha' ri uva</t> <t>ri quebux c'u na nim qui k'ij</t> <t>jacha' ri u wa'l uva re ri Libano.</t>", "8": "<t>Ri Eprain cubij na:</t> <t>‘¿Jas ta chi wech</t> <t>chque tak ri diosib?’</t> <t>¡In ri quinoc na il</t> <t>xukuje' quinchajin na ri nu tinimit!</t> <t>In in junam ruc' juwi' chäj</t> <t>ri amak'el räx wi,</t> <t>pa ri in c'ut curik wi na</t> <t>ri nu tinimit ri u wächinic.”</t>", "9": "<t>E are' ba' ri ajno'jab</t> <t>xukuje' ri utz quenojinic</t> <t>chequich'ob we tijonic ri':</t> <t>Ri e u be ri Ajawaxel e colom,</t> <t>e are' tak c'ut ri e suc' quequitakej;</t> <t>e are' tak c'ut ri e banal tak etzelal</t> <t>chaquichak'ij quib puwi'.</t>"}