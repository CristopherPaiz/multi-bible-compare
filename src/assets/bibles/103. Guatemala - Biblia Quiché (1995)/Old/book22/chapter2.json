{"1": "<pb/><t>“In jun cotz'i'j re ri beya' re Saron,</t> <t>jun roxox que tak ri lianic.”</t>", "2": "<t>“Ri quinlok'ok'ej uxinak,</t> <t>chquixo'l ri ixokib,</t> <t>jacha' jun roxox</t> <t>chquixo'l tak ri q'uix.”</t>", "3": "<t>“Ri quinlok'ok'ej uxinak,</t> <t>chquixo'l tak ri achijab,</t> <t>jacha' ri u che'al mansa'n</t> <t>chquixo'l tak ri che'</t> <t>ri e c'o pa ri c'ache'laj. <pb/>¡Man c'o ta c'o wi</t> <t>aretak xint'uyi' chuxe' ri u mujal!</t> <t>¡Sibalaj qui' xinna' ri u wächinic!</t>", "4": "<t>Xinuc'am bic pa ri ja</t> <t>ri cätajin wi ri ula'nic</t> <t>ri e nu ca'yexic tak</t> <t>rumal chwe in e re lok'ok'ebal c'uxaj.</t>", "5": "<pb/><t>¡Chiya' chajin anima' chwe</t> <t>cumal tak lej que pasa,</t> <t>chinitzuktzubej cuc' tak mansa'n,</t> <t>camic c'u quinban che lok'ok'enic!</t>", "6": "<t>¡Chucojo' ri u mox k'ab</t> <t>chuxe' ri nu jolom,</t> <t>chi nu matze'j c'ut</t> <t>ruc' ri riquiak'ab!”</t>", "7": "<t>“Chichi'j chwe, ixokib aj Jerusalen,</t> <t>cumal tak ri masat aj lianic xukuje'</t> <t>cumal tak ri ati'tab tak masat</t> <t>ri e c'o pa ri c'ache'laj,</t> <t>quiya' la latz' che ri u waram</t> <t>ri nu lok'ok'ebal c'uxaj.</t> <t>¡Chiya' che chi warok</t> <t>c'ä jampa' chraj chc'astajok!”</t>", "8": "<t>“¡Ulem cuban ri quinlok'ok'ej!</t> <t>¡Quinta' chi apanok ri u ch'abal!</t> <t>Cach'opinic petinak</t> <t>paquiwi' nimak tak juyub,</t> <t>cach'opinic petinak</t> <t>chquixo'l ri alaj tak juyub.</t>", "9": "<t>Ri nu lok'</t> <t>jacha' jun masat aj c'ache'laj:</t> <t>jacha' jun cojol masat.</t> <t>¡C'o chic, chrij ri oquibal,</t> <t>cäca'y pa ri wenta'n,</t> <t>cätzun chrij ri k'atibal!</t>", "10": "<t>Ri quinlok'ok'ej xubij chwe:</t> <t>‘Chatwalijok, nu lok';</t> <t>aninak, nu lok', jo'.</t>", "11": "<t>¡Chawila' xoc'ow ri tew</t> <t>xukuje' ri jäb xbe junam ruc'!</t>", "12": "<t>E pak'inak chic</t> <t>ri cotz'i'j pa ri juyub,</t> <t>opaninak ri k'ijol re bixonic,</t> <t>cätataj chic</t> <t>ri cok'ebal tak tucumux.</t>", "13": "<t>E wächininak chic ri higo</t> <t>puwi' ri u che'al,</t> <t>xukuje' ri ticbal tak uva</t> <t>caquijabuj ri qui c'oc'al.</t> <t>Chatwalijok, nu lok',</t> <t>aninak nu lok', jo'.</t>", "14": "<pb/><t>Nu palomax ri quebac'u' awib</t> <t>xo'l tak ri abaj,</t> <t>pa tak chicajil</t> <t>xukuje' c'axalaj tak c'ubal ib</t> <t>chaya' chwe chi quinwil ri a palaj,</t> <t>chaya' chwe chi quinta' ri a ch'abal.</t> <t>¡Man c'o ta c'o wi ri awilic!</t> <t>¡Sibalaj qui' ri a tatabexic!’ ”</t>", "15": "<t>“Chebichapa' tak ri yac,</t> <t>ri alaj tak yac</t> <t>ri caquiban c'ax</t> <t>chque tak ri ka uva ri e ka ticom,</t> <t>ri e ka ticom tak uva</t> <t>ri e cotz'i'jinak.”</t>", "16": "<t>“Ri nu lok'</t> <t>xukuje' c'u ri in in rech.</t> <t>Ri are' quebuyuk'uj</t> <t>ri u jumulaj chquixo'l tak ri roxox.</t>", "17": "<pb/><t>Pa ri ropanem ri k'ij</t> <t>quebanimaj tak c'ut ri mumu'j,</t> <t>chattzelejok nu lok';</t> <t>je chabana'</t> <t>jacha' jun masat aj lianic,</t> <t>jacha' jun alaj masat pa tak ri juyub</t> <t>ri quiquemalam wi tak quib ri q'uix.”</t>"}