{"1": "<pb/><t><f>[9]</f>“¡Sibalaj e je'l tak ri e awakan</t> <t>chquipam tak ri xajäb,</t> <t>u mia'l ajawinel!</t> <t>Ri e u mejic tak ri u xe' a pam</t> <t>e jacha' tak ri wikbal</t> <t>re utzalaj k'an puak</t> <t>ri e banom cumal nawinel tak k'abaj.</t>", "2": "<t>Ri a muxux jun kumubal</t> <t>quetequic ri amak'el</t> <t>c'o utzalaj u wa'l uva chupam;</t> <t>ri apam jun pila trico sutim rij</t> <t>chque tak roxox.</t>", "3": "<t>Ri e uwo a c'u'x</t> <t>e quieb alaj tak masat aj lianic,</t> <t>quieb alaj tak masat yo'xab.</t>", "4": "<t>Ri a kul</t> <t>jun tac'atic ja re marpil;</t> <t>ri e quieb a bak'wäch</t> <t>e quieb c'olbal tak ja'</t> <t>re ri tinimit Esbon,</t> <t>chunakaj ri oquibal re Bat-rabim;</t> <t>ri a tza'm</t> <t>junam ruc' ri tac'atic ja</t> <t>aj Libano</t> <t>ri caca'y apan</t> <t>che ri tinimit aj Damasc.</t>", "5": "<t>Ri a jolom, puwi' ri a cuerp,</t> <t>xak junam ruc' ri juyub Carmel;</t> <t>bätz' aj azul ri e a wi':</t> <t>¡jun ajawinel yututal</t> <t>chquipam tak ri e u c'olotil!</t>", "6": "<pb/><t><f>[10]</f>Nu lok', ixok ch'äcanel,</t> <t>¡man at c'o ta at c'o wi,</t> <t>sibalaj at je'lic!</t>", "7": "<t>Ri a taq'ui'c</t> <t>jacha' ri u taq'ui'c juwi' tut;</t> <t>ri e uwo a c'u'x</t> <t>e jacha' jutak tzayaj u wäch tut.</t>", "8": "<t>In quinchomaj quinpaki'</t> <t>puwi' ri juwi' tut</t> <t>quebenwechbej tak c'ut ri e u wäch.</t> <t>Ri e uwo a c'u'x quebux c'u na</t> <t>jacha' jutak tzayaj uva;</t> <t>ri awuxlab, u c'oc'al tak mansa'n,</t>", "9": "<t>ri u pa a chi',</t> <t>jacha' ri utzalaj u wa'l uva</t> <t>ri sibalaj ch'uch'uj cakaj bic</t> <t>coc'ow pa ri chi'aj</t> <t>xukuje' pa ri wareaj.”</t>", "10": "<t>“In in rech ri in lok' chuwäch:</t> <t>ri e u chuk'ab ri u lok'ok'ebal c'u'x</t> <t>quec'amow ulok wuc'.</t>", "11": "<pb/><t>¡Tasaj, ri catinlok'ok'ej,</t> <t>jo' pa ri kulew!</t> <t>Cakoc'owisaj na ri ak'ab</t> <t>chquixo'l tak ri e u cotz'i'j pok'.</t>", "12": "<t>Nim a k'ab c'ut cujbe na</t> <t>jawije' e tiquil tak wi ri uva,</t> <t>che rilic we e tuxinak chic,</t> <t>we cätajin quepok' chic</t> <t>ri qui cotz'ijal,</t> <t>we e cotz'ijaninak chic</t> <t>ri e u che'al ri crabaj.</t> <t>¡Chila' c'u quiya' wi</t> <t>ri nu lok'ok'ebal c'uxaj chawe!</t>", "13": "<t><f>[11]</f>Ri e tak u xe'</t> <t>ri k'ayes ri cunabal</t> <t>caquijabuj ri qui c'oc'al.</t> <t>Chuchi' ri kachoch</t> <t>e c'o ronojel qui wäch che':</t> <t>chaki'j tak wächinic</t> <t>xukuje' wächinic</t> <t>ri c'äte' qui ch'upic,</t> <t>ri e nu tasom chawe,</t> <t>ri lok' chnuwäch.”</t>"}