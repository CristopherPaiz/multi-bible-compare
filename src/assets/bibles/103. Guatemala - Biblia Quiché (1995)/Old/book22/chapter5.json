{"1": "<pb/><t>“In oquinak chic chupam</t> <t>ri nu ticbal cotz'i'j alaj wana'b,</t> <t>at ri catec'ulan wuc'.</t> <t>Nu majim chic ri nu mir</t> <t>xukuje' tak ri c'oc'al</t> <t>ri e ya'tal chwe,</t> <t>nu naom chic ri juyubal räx cab</t> <t>re ri wakaj,</t> <t>uq'uiatajinak chic ri u wa'l nu uva</t> <t>xukuje' ri nu leche.”</t> <t>“Lok'alaj tak wachil,</t> <t>chixwok xukuje' chixuq'uianok,</t> <t>¡Chiwuq'uiaj ronojel ri qui waj!”</t>", "2": "<t>“Ri in cätajin quinwaric</t> <t>c'asc'atinak c'ut ri wanima'.</t> <t>Xinto chi ri quinlok'ok'ej casiq'uin</t> <t>chuchi' ri uchi'ja:</t> <t>‘¡Chajaka' chnuwäch, nu lok';</t> <t>alaj wana'b, alaj nu ut ri k'apoj!</t> <t>¡Ri nu jolom nebel</t> <t>rumal ri räxk'ab!</t> <t>¡Ri räxk'ab re ri chak'ab cabelel</t> <t>pa nu jolom!’</t>", "3": "<pb/><t>‘Wesam chic ri watz'iak;</t> <t>¡quebencoj chi c'u na ri' jumul!</t> <t>E nu ch'ajom chic ri wakan;</t> <t>¡quenoj chi c'u ri' jumul</t> <t>che ri puc'uc' ulew!’</t>", "4": "<pb/><t>Ri quinlok'ok'ej</t> <t>xunim ulok ri u k'ab</t> <t>chupam ri u julil ri uchi'ja.</t> <t>¡Are wa' ri sibalaj xinslabesanic!</t>", "5": "<t>C'äte' c'u ri'</t> <t>xinwalij che u jakic</t> <t>chuwäch ri nu lok'.</t> <t>Chque ri nu k'ab</t> <t>xukuje' chque ri u wi'</t> <t>nu k'ab xekaj tak u tz'ujal mir</t> <t>puwi' ri c'opibal rech ri oquibal.</t> <t>¡Aretak xinto xch'awic</t> <t>xinna' chi quincämic! <pb/>Xinjak ri oquibal chuwäch ri nu lok',</t> <t>man c'o ta chi c'ut ri are' chi'.</t> <t>Xinsiq'uij man c'o ta xutzelej</t> <t>u bixic chwe.</t>", "6": "", "7": "<t>Xinrik cumal ri chajinelab</t> <t>ri quebanow ri solinic</t> <t>chupam ri tinimit;</t> <t>xinquich'ayo, xinquisoco;</t> <t>¡ri quechajin ri oquibal</t> <t>chupam ri tinimit</t> <t>ruc' chuk'ab</t> <t>xquijolij ri nu ch'ukubal!</t>", "8": "<pb/><t>Ixokib aj Jerusalen,</t> <t>we quirik ri nu lok',</t> <t>chichi'j chwe chi quibij</t> <t>che chi cätajin quincäm</t> <t>rumal lok'ok'ebal c'uxaj.”</t>", "9": "<t>“¿Jas ri u jalbem rib ri a lok',</t> <t>je'lic chquixo'l tak ri je'lic?</t> <t>¿Jas ri u jalbem rib</t> <t>ri calok'ok'ej chi cujatakchi'j</t> <t>che u banic we chi'nic ri'?”</t>", "10": "<t><f>[8]</f>“Ri nu lok' räxbak'alic</t> <t>sakpak'alic,</t> <t>man sachbal ta</t> <t>chquixo'l ri mil tak achijab.</t>", "11": "<t>Ri u jolom re utzalaj k'an puak;</t> <t>ri u wi' u k'ajom tak rib k'ek</t> <t>k'ek jacha' jun joj;</t>", "12": "<t>ri e u bak'wäch e quieb ut</t> <t>ri e atinisam chupam leche,</t> <t>ri e kajinak chunakaj jun c'olbal ja';</t>", "13": "<t>ri e jutak peraj u palaj</t> <t>e nimak tak ticbal cotz'i'j</t> <t>ri e c'o wi c'oc'alaj tak cotz'i'j.</t> <t>Ri e u chi' e roxox</t> <t>tak ri quebelel wi ulok</t> <t>jutak tz'uj mir;</t>", "14": "<t>ri e u k'ab e lak'apubal k'abaj</t> <t>re k'an puak</t> <t>ri ch'ukutal quij</t> <t>che ri je'lic abaj ri topas;</t> <t>ri u cuerp pilimalaj marpil</t> <t>ri u ware ri elepant</t> <t>ri e ch'epom tak je'lic abaj</t> <t>ri sapir che.</t>", "15": "<t>Ri e u ch'ec e tak rakan ja</t> <t>re marmol ri co e tac'al</t> <t>paquiwi' tak tac'alibal</t> <t>re utzalaj k'an puak;</t> <t>ri u bantajic man sachbal taj</t> <t>jacha' ri e chacalte' re ri Libano;</t>", "16": "<t>ri u pa u chi'</t> <t>man c'o ta c'o wi ri u qui'al.</t> <t>¡Ronojel are' are jun ch'äcanel! <pb/>Je u banic wa' ri nu lok',</t> <t>je u banic wa' ri lok' chwe,</t> <t>ixokib aj Jerusalen.”</t>"}