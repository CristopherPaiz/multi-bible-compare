{"1": "<pb/><t>“¡Sibalaj at je'lic nu lok'!</t> <t>¡Sibalaj at je'lic!</t> <t>Ri e a bak'wäch e quieb ut e c'utal</t> <t>chrij ri a ch'ukubal;</t> <t>ri e a wi' e jacha' alaj tak quisic'</t> <t>ri quech'opilaj</t> <t>pa tak ri juyub re Galaad.</t>", "2": "<t>Ri e a ware conojel utz qui banom,</t> <t>e jacha' jumulaj tak chij</t> <t>ri c'äte' ri' quewalij ulok</t> <t>che atinem ri e suc'umatal chic</t> <t>che u kopixic ri quij.</t>", "3": "<t>Ri e a chi' e quiäk</t> <t>e jacha' quiäk bätz',</t> <t>e ch'äcanelab tak c'ut ri e a tzij.</t> <t>Ri e a palaj e caperaj crabaj e c'utal</t> <t>chrij ri a ch'ukubal.</t>", "4": "<t>Ri a kul cabititic</t> <t>jacha' ri tac'atic u ja ri David,</t> <t>ri xyac che qui tanibal ch'ojibal.</t> <t>E xequel c'u jun mil</t> <t>e qui quetecak tak ch'ich' chupam,</t> <t>qui quetequic ch'ich'</t> <t>cowilaj tak ajch'ojab.</t>", "5": "<t>Ri e uwo a c'u'x</t> <t>e quieb masat ri aj lianic,</t> <t>quieb masat yo'xab</t> <t>ri quebe echa' xo'l tak ri roxox.</t>", "6": "<pb/><t>Pa ri u petic ri k'ij</t> <t>quebanimaj tak c'ut ri mumu'j.</t> <t>Quinbe na pa ri u juyubal ri mir,</t> <t>puwi' ri juyub ri c'o wi c'oc' k'ol.</t>", "7": "<pb/><t>¡At je'lic, nu lok';</t> <t>at je'lic cächaptaj</t> <t>chque ri awakan c'ä che ri a jolom!</t> <t>¡Man c'o ta jun a yab c'olic!</t>", "8": "<pb/><t>Chatkaj ulok wuc',</t> <t>chaya' can ri Libano,</t> <t>at ri catec'ulan wuc';</t> <t>chatkaj ulok wuc' chaya' can ri Libano.</t> <t>Chaca'yej ulok ri beya'</t> <t>kas puwi' ri Amana,</t> <t>kas puwi' ri Senir xukuje' ri Hermon;</t> <t>kas pa ri qui jul ulok tak ri coj,</t> <t>kas pa tak ri qui juyubal</t> <t>tak ri leopard.</t>", "9": "<pb/><t>Xaweläk'aj ri wanima', alaj wana'b,</t> <t>at ri catec'ulan wuc';</t> <t>xaweläk'aj ri wanima'</t> <t>ruc' xa jun a cayenic ri xaya' chwe,</t> <t>ruc' jun chque</t> <t>ri jujun tak rabaj a chachal.</t>", "10": "<pb/><t>¡Man e c'o ta c'o wi</t> <t>ri e a lok'ok'enic,</t> <t>alaj wana'b, at ri catec'ulan wuc'!</t> <t>¡Sibalaj e qui' na</t> <t>ri e a lok'ok'enic</t> <t>chuwäch ri u wa'l uva,</t> <t>are c'o na ri qui je'lical</t> <t>tak ri e a c'oc'al chquiwäch</t> <t>conojel ri cäbanbex</t> <t>quech conojel ri c'oc'al!</t>", "11": "<pb/><t>At ri catec'ulana wuc',</t> <t>chque ri e achi'</t> <t>queq'uiy ulok juyubal räx cab.</t> <t>¡Juyubal räx cab xukuje' leche</t> <t>e c'o chuxe' ri awak'!</t> <t>¡Jacha' ri u c'oc'al ri Libano</t> <t>jeri u c'oc'al ri awatz'iak!</t>", "12": "<pb/><t>At, alaj wana'b,</t> <t>at ri catec'ulan wuc',</t> <t>at ticbal cotz'i'j tz'apitalic,</t> <t>tz'apim ja', t'ikom bulbux;</t>", "13": "<t><f>[7]</f>ticbal cotz'i'j ri queq'uiy wi ulok</t> <t>e u che'al crabaj</t> <t>ri quequiya'</t> <t>je'licalaj tak qui wächinic;</t> <t>ticbal cotz'i'j</t> <t>ri e c'o wi cotz'i'j pok',</t>", "14": "<t>e ajetak cotz'i'j nard</t> <t>xukuje' asapran,</t> <t>c'oc'alaj aj xukuje' cane'l,</t> <t>xukuje' ronojel qui wäch tak che'</t> <t>re c'oc' k'ol,</t> <t>re mir re aloe;</t> <t>¡Ronojel qui wäch</t> <t>tak ri quebanbex c'oc'al!</t>", "15": "<t>Ri u q'uiyibal ja'</t> <t>pa ri ticbal cotz'i'j</t> <t>are jun c'ua' ri caq'uiy wi ulok ri ja'</t> <t>ri cakaj ulok kas pa ri Libano.</t>", "16": "<pb/><t>Quiakik'</t> <t>re ri u wiquiak'ab elebal k'ij:</t> <t>¡Chatc'astajok!</t> <t>Quiakik' re ri u mox k'ab elebal k'ij:</t> <t>¡Tasaj waral!</t> <t>¡Chixjich'ich' chupam</t> <t>ri nu ticbal cotz'i'j</t> <t>chijabuj c'ut ri u c'oc'al!”</t> <t>“Tasaj nu lok',</t> <t>chupam ri a ticbal cotz'i'j,</t> <t>chebatija' c'u awe ri e qui wächinic</t> <t>ri man c'o ta c'o wi ri u qui qui'al.”</t>"}