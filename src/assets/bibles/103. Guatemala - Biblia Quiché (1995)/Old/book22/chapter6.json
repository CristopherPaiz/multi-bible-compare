{"1": "<pb/><t>“¿Jawije' ri xbe wi ri lok' chawäch</t> <t>je'lic chquixo'l tak ri je'lic?</t> <t>¿Jawije' ri xutakej wi u be?</t> <t>¡Cujbe na awuc' che u tzucuxic!”</t>", "2": "<t>“Ri lok' chnuwäch benak</t> <t>pa ri ticbal u cotz'i'j,</t> <t>chupam ri ticbal u cotz'i'j</t> <t>ri c'oc'arinak,</t> <t>che u yuk'uxic ri u jumulaj</t> <t>xukuje' che qui ch'upic tak ri roxox.</t>", "3": "<pb/><t>In in rech ri lok' chnuwäch,</t> <t>xukuje' ri are' wech in.</t> <t>Ri are' cuyukuj ri u jumulaj</t> <t>xo'l tak ri roxox.”</t>", "4": "<t>“At, at lok' chnuwäch,</t> <t>at je'lic xukuje' at ch'äcanel</t> <t>jacha' ri tinimit Tirs</t> <t>xukuje' Jerusalen;</t> <t>man cäk'atitaj taj</t> <t>jacha' juk'at ajch'ojab</t> <t>ri qui takem qui be.</t>", "5": "<t>¡Chatanaba' nu ca'yexic,</t> <t>in ch'äctajinak c'u cumal</t> <t>ri a bak'wäch! <pb/>Ri e a wi' quejunamataj</t> <t>cuc' ri alaj tak q'uisic'</t> <t>ri quech'opilaj pa tak ri juyub Galaad.</t>", "6": "<t>Ri e a ware, conojel e tz'akat,</t> <t>quejunamataj cuc' ri jumulaj tak chij</t> <t>ri c'äte qui walijic ulok</t> <t>che atinem ri e suc'umatal chic</t> <t>rech quesocax tak ri quij.</t>", "7": "<t>Ri e caperaj a palaj</t> <t>e caperaj crabaj ri e c'utal</t> <t>chrij ri ch'ukubal awib.</t>", "8": "<pb/><t>E oxc'al ri e ajawinelab ixokib</t> <t>e jumuch' ri man kas ta e ixokilab</t> <t>sibalaj c'u e q'ui ri k'apojib,</t>", "9": "<t>are c'u ri alaj nu ut ri k'apoj</t> <t>xa jun u tuquiel xa jun ri mialaxel</t> <t>ri sibalaj cajwaxic</t> <t>rech ri ixok ri xalanic.</t> <t>Aretak xca'yex cumal ri alitomab</t> <t>xequicot ruc';</t> <t>xukuje' tak ajawinelab ixokib</t> <t>xukuje' ri man kas ta e ixokilab</t> <t>caquiya' u k'ij.”</t>", "10": "<t>“¿Jachin wa' ri cutac'abaxtaj rib</t> <t>jacha' ri k'ij re ri u sakaribal?</t> <t>Je'lic jacha' ri ic', cäjuluwic</t> <t>jacha' ri k'ij,</t> <t>¡man c'o ta jun cacuin ta</t> <t>che u k'atixic</t> <t>jacha' juk'at ajch'ojab</t> <t>ri qui takem qui be!”</t>", "11": "<t>“Xinbe pa ri qui juyubal ri nogal</t> <t>che u rayixic ri räx chuchi' ri nima';</t> <t>are quinwaj quebenwil</t> <t>ri qui tux ri juwi' tak uva</t> <t>xukuje' ri qui cotz'ijal tak ri crabaj.</t>", "12": "<t>Man xinwetamaj ta chi c'ut</t> <t>jas ri xc'ulmatajic c'ä xinna' na wib in</t> <t>c'o chupam jun carwaj</t> <t>chuxcut ri u c'ojol ri wajawinel.”</t>", "13": "<t>“¡Chattzelej ulok, aj Sulamit!</t> <t>¡Chattzelej ulok!</t> <t>¡Chattzelej ulok, cäkaj catkilo!”</t> <t>“¿Jas c'ut ri qui waj</t> <t>quiwil che ri aj sulamit?”</t> <t>“¡Jun xojowem</t> <t>jacha' ri cäban pa tak ri kajebal!”</t>"}