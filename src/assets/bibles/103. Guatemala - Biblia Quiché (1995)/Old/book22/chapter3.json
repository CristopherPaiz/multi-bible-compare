{"1": "<pb/><t>Chupam ri nu ch'at,</t> <t>pa tak chak'ab</t> <t>xintzucuj ri cälok'ok'ex</t> <t>rumal ri nu c'aslemal.</t> <t>Xintzucuj man c'u xinrik taj.</t>", "2": "<t>Xinwalij c'ut xinbinibej ri tinimit</t> <t>che u tzucuxic ri cälok'ok'ex</t> <t>rumal ri nu c'aslemal xo'l tak ri ja</t> <t>xukuje' pa tak ri c'ayibal.</t> <t>Xintzucuj man c'u xinrik taj.</t>", "3": "<t>Xinc'ot qui chi'</t> <t>ri chajinelab ri quesolin ri tinimit:</t> <t>“¿La man iwilom ix ri cälok'ok'ex</t> <t>rumal ri nu c'aslemal?”</t>", "4": "<pb/><t>Xa jubik' e nu yo'm canok,</t> <t>aretak xinrik apan ri cälok'ok'ex</t> <t>rumal ri nu c'aslemal.</t> <t>Xinchapapej che ri u k'ab,</t> <t>man xintzokopij taj xinc'am bic</t> <t>chupam ri rachoch ri nu nan.</t>", "5": "<t>“Chiya' i tzij chibij chwe,</t> <t>ixokib aj Jerusalen,</t> <t>cumal tak ri masat aj lianic</t> <t>xukuje' cumal tak ri ati'tab tak masat</t> <t>ri e co pa ri c'ache'laj,</t> <t>chi man qui wesaj taj</t> <t>ri u waram ri lok' chnuwäch.</t> <t>¡Chiya' che chi warok</t> <t>c'ä jampa' chraj chc'astajok!”</t>", "6": "<t>“¿Jas wa' ri petinak</t> <t>pa ri chaki'j uwo sak</t> <t>cätajin c'u cabin</t> <t>chquixo'l tac'atak tak sib,</t> <t>chupam u sibal mir</t> <t>xukuje' re c'oc' k'ol</t> <t>xukuje' re ronojel u wäch c'oc'al?</t>", "7": "<pb/><t>¡Are ri u telew ri Salomon!</t> <t>Chajital cumal oxc'al ajch'ojab</t> <t>ri sibalaj c'o na qui chuk'ab</t> <t>pa Israel;</t>", "8": "<t>conojel queta'm</t> <t>caquicoj ri ch'ich' re ch'o'j</t> <t>e ajch'ojab c'ut</t> <t>ri quesan chic qui no'j;</t> <t>chquijujunal tzayal</t> <t>ri qui ch'ich' re ch'o'j</t> <t>xe'quipam che u to'ic quib</t> <t>we ne c'o u q'ueyowal</t> <t>caquitaklebej chak'ab.</t>", "9": "<pb/><t>Ri ajawinel Salomon u banom</t> <t>jun u telew cuc' che'</t> <t>ri pakal cajil re ri Libano.</t>", "10": "<t>Ri e rakan e re sak puak;</t> <t>ri u k'elibal chrij re k'an puak;</t> <t>ri t'uyulibal azul cojom puwi':</t> <t>ri u pam wiktal</t> <t>ruc' lok'ok'ebal c'uxaj</t> <t>cumal ri ixokib aj Jerusalen.</t>", "11": "<pb/><t>Ixokib re Sion,</t> <t>¡Chixel ulok</t> <t>che u ca'yexic ri ajawinel Salomon!</t> <t>U cojom bic ri u corona</t> <t>ri xuban ri u nan che</t> <t>che ri k'ij re ri u c'ulanem,</t> <t>che ri k'ij ri sibalaj utz na</t> <t>che ri u c'aslemal.”</t>"}