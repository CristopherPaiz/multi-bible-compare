{"1": "<pb/><f>[1]</f> <f>[2]</f>Ri sibalaj je'l na chquiwäch tak ri e u bix ri Salomon.", "2": "<pb/><t>“¡Chaya' nu chi' cumal ri e a chi'!</t> <t>E qui' na chuwäch ri u wa'l uva</t> <t>ri e awajwanic,</t>", "3": "<t>Ri e a c'oc'al sibalaj e je'l na</t> <t>che ri nu sikbal,</t> <t>ri a bi' c'oc'al ri jamin.</t> <t>¡Rumal c'u ri', catcaj ri ixokib!</t>", "4": "<pb/><t>¡Ruc' aninakil</t> <t>chinac'ama' bic awuc'!</t> <t>¡Chinac'ama' bic o ajawinel,</t> <t>pa tak ri e a jekelibal!”</t> <t>“Awuc' cujejajat wi na;</t> <t>e c'o na ri e u rayixic</t> <t>tak ri e awajwanic chke</t> <t>chuwäch ri u wa'l uva.</t> <t>¡Jacha' ba' catcaj ri ixokib!”</t>", "5": "<t>“Ixokib aj Jerusalen,</t> <t>in räxbak'alic in c'u ne je'lic;</t> <t>räxbak'alic jacha'</t> <t>tak ri e qui cäbal tak</t> <t>ri e aj ri Sedar,</t> <t>je'lic e jacha' ri e u k'atibal</t> <t>ri Salomon.</t>", "6": "<t>Mixoc il chwe chi in räxbak'alic,</t> <t>mawi chi c'atisam</t> <t>ri nu tz'umal rumal ri k'ij.</t> <t>Ri e nu xibal xeboyowar wuc',</t> <t>xinquicoj c'u che qui chajixic</t> <t>ri ticbal tak uva,</t> <t>¡Are c'u ri kas nu ticbal uva</t> <t>man xinwilij ta chic!</t>", "7": "<pb/><t><f>[3]</f> <f>[4]</f>Chabij chwe,</t> <t>u lok'ok'ebal c'u'x ri nu c'aslemal,</t> <t>¿Jawije' quebayuk'uj wi</t> <t>tak ri a jumulaj?</t> <t>¿Jawije' quebac'am wi bic</t> <t>che uxlanem</t> <t>aretak curik ri tiq'uil k'ij?</t> <t>¿Jas ta che xak quinbinic</t> <t>jacha' jun wacatel,</t> <t>Chquinakaj tak ri e qui jumulaj</t> <t>tak ri e awachil?”</t>", "8": "<t>“We man aweta'm at,</t> <t>je'lic chquixo'l tak ri je'lic,</t> <t>Chatakej ri cakan ri jumulaj</t> <t>chebayuk'uj c'ut</t> <t>ri alaj tak a q'uisic'</t> <t>chquinakaj tak ri qui cäbal</t> <t>ri ajyuk'ab.”</t>", "9": "<t>“Ri at chwe in, nu lok',</t> <t>catjunamataj ruc'</t> <t>ri je'licalaj ati't quiej</t> <t>re ri u carwaj ri ajawinel paraon.</t>", "10": "<t>¡Sibalaj e je'lic</t> <t>ri jutak peraj a palaj</t> <t>chquixo'l ri u wi'tak xquinaj!</t> <t>¡Sibalaj je'lic ri a kul</t> <t>chquixo'l tak ri chachal!</t>", "11": "<t>¡Quekaban u wi'</t> <t>tak a xiquin re k'an puak</t> <t>quekach'ap tak sak puak chupam!”</t>", "12": "<t><f>[5]</f>“Joropa' ri cäbeytaj</t> <t>ri ajawinel pa ri mexa,</t> <t>ri nu nard cäc'oc'at ri ruxlab.</t>", "13": "<pb/><t>Ri nu lok' chwe in</t> <t>jacha' ri alaj juyat'aj mir</t> <t>ri c'o amak'el chquixo'l</t> <t>ri e uwo nu c'u'x.</t>", "14": "<t>Ri quinlok'ok'ej</t> <t>jacha' ri cotz'i'j pok'</t> <t>ri c'o chquixo'l ri juwi' tak uva</t> <t>pa En-gad.”</t>", "15": "<t>“¡Sibalaj at je'lic nu lok',</t> <t>sibalaj at je'lic!</t> <t>¡Ri e a bak'wäch e quieb palomax!”</t>", "16": "<t>“¡Sibalaj at je'lic nu lok',</t> <t>sibalaj at je'lic!”</t> <t>“¡Ri k'ayes ri cätojtatic</t> <t>are ka soc!</t>", "17": "<t><f>[6]</f>Ri e chacalte' tak</t> <t>e are' ri e u temal ri kachoch,</t> <t>ri q'uisis tak, e are' ri e u wi'</t> <t>ri kachoch.”</t>"}