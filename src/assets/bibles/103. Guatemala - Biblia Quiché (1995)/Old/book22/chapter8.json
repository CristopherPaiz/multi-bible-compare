{"1": "<pb/><t>¡C'o ta banom wi</t> <t>chi at ta nu xibal,</t> <t>ri xatq'uiyisax ta</t> <t>cumal ri e uwo u c'u'x ri nu nan!</t> <t>Jeri', aretak ta catinrik pa ri be,</t> <t>cuya' ta c'u ri'</t> <t>quintz'umaj ta ri a palaj</t> <t>ma ta c'u c'o jachin jun qui nu yok'o;</t>", "2": "<t>cuya' ta c'u ri' catinc'am bic</t> <t>pa rachoch ri nu nan,</t> <t>catin coj ta c'u bic chupam,</t> <t>at ta c'u ri' ri catux wajtij.</t> <t>In quinya' ta c'u ri' ri ruq'uiaxic</t> <t>ri u wa'l uva chawe</t> <t>ri sibaj ta utz na</t> <t>xukuje' ri qui wa'l tak ri nu crabaj.</t>", "3": "<pb/><t>¡Chuya' ta c'ut ri u mox k'ab</t> <t>chuxe' ri nu jolom,</t> <t>qui nu lak'apuj ta c'ut</t> <t>ruc' ri riquiak'ab!</t>", "4": "<t>“Chi chi'j chwe,</t> <t>ixokib aj Jerusalen,</t> <t>chi man quiwesaj taj ri u waram</t> <t>ri lok' chnuwäch</t> <t>¡Chiya' che chi warok</t> <t>c'ä jampa' chraj chc'astajok!”</t>", "5": "<t>“¿Jachin wa'</t> <t>ri cätajin capaki' ulok</t> <t>pa ri chaki'j uwo sak,</t> <t>tzalan puwi' ri u teleb</t> <t>ri lok' chuwäch?”</t> <t>“Chuxe' jun u che'al mansa'n</t> <t>xinya' wi latz' che ri a waram:</t> <t>chila' jawije' xebucoch'</t> <t>wi k'oxom ri a nan;</t> <t>chila' jawije' xatralaj wi ri a nan.”</t>", "6": "<t>“Chinac'ama' bic chinat'ika' bic</t> <t>puwi' ri awanima',</t> <t>¡chinac'ama' bic chinat'ika' bic</t> <t>che ri u kul ri ak'ab!</t> <t>Ri lok'ok'ebal c'uxaj</t> <t>sibalaj c'o u chuk'ab</t> <t>jacha' ri cämical;</t> <t>ri ajwanic,</t> <t>man casubun taj</t> <t>jacha' ri quemuk wi ri cäminakib.</t> <t>¡Ri k'ak' ri canicowic</t> <t>aj lok'ok'ebal c'uxaj</t> <t>are' jun k'ak' aj Dios!</t>", "7": "<t>Ri qui ja'il conojel tak ri plo</t> <t>man quecuin ta ri'</t> <t>che u chupic ri lok'ok'ebal c'uxaj;</t> <t>mawi ta ne tak ri nima'</t> <t>quecuin ta che u chupisaxic.</t> <t>We ta c'o jun quebuchi'j ta</t> <t>conojel ri u k'inomal</t> <t>che u q'uexwäch ri lok'ok'ebal c'uxaj,</t> <t>xa etz'ben tak wächaj cuc'ulaj na.”</t>", "8": "<t>“Ri alaj ka chak'</t> <t>man e c'o ta uwo tak u c'u'x.</t> <t>¿Jas quekabana' na</t> <t>che aretak cheltokok?</t>", "9": "<t>We ta jun nimalaj tapia</t> <t>que ka yac ta wikbal ri'</t> <t>puwi' re sak puak;</t> <t>We ta jun uchi'ja,</t> <t>que ka ch'uk ta rij ri'</t> <t>cuc' tak tz'alam re chacalte'.”</t>", "10": "<t>“In in junam ruc' jun nimalaj tapia,</t> <t>ri e uwo nu c'u'x</t> <t>e jacha' tac'atak tak ja.</t> <t>Rumal ri',</t> <t>chquiwäch ri e u bak'wäch are',</t> <t>nu rikom chic ri utzilal.</t>", "11": "<pb/><t>Ri Salomon xc'oji'</t> <t>jun u ticbal u uva pa Baal-amon.</t> <t>Xujach can pa qui k'ab chajinelab,</t> <t>aretak c'u cayactaj ri u wächinic</t> <t>caquijach jun mil sak puak</t> <t>che chquijujunal.</t>", "12": "<t>Ri jun mil puak e awech Salomon,</t> <t>quieb sient c'ut chque ri chajinelab</t> <t>¡in quinchajij ri kas nu ticbal uva!”</t>", "13": "<t>“¡Chaya' chwe</t> <t>chi quintatabej ri a chabebal,</t> <t>ajawinel ixok' quech</t> <t>tak ri ticbal tak cotz'i'j!</t> <t>¡Ri e kachil queyem u tatabexic!”</t>", "14": "<t><f>[12]</f>“¡Chatxic'anok, nu lok',</t> <t>chatxic'anok jacha' jun masat</t> <t>aj lianic,</t> <t>jacha' ri ral jun ati't masat</t> <t>paquiwi' tak ri juyub</t> <t>nojinak chque tak c'oc'al!”</t>"}