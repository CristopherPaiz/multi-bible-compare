{"1": "<pb/>Ri e u tzij tak ri Salomon: <pb/><t>Ri c'ojolaxel ri c'o u no'j</t> <t>quebuquicotisaj ri u tat u nan;</t> <t>ri c'ojolaxel man c'o ta u no'j</t> <t>cuban chque chi caquirik c'ax.</t>", "2": "<pb/><t>Ri k'inomal tak ri xa quet'orixic</t> <t>man c'o ta quechbex na chque,</t> <t>are' c'u ri tz'akatinic</t> <t>pa ronojel cäto'tajisan</t> <t>chuwäch ri cämical.</t>", "3": "<pb/><t>Ri Ajawaxel man cuya' ta can</t> <t>ri utzalaj winak pa numic,</t> <t>man cuya' ta c'u che ri banal etzelal</t> <t>chi canojic ri u munil.</t>", "4": "<pb/><t>Jubik' chac, mebayil; q'ui chac,</t> <t>k'inomal.</t>", "5": "<pb/><t>U yaquic u wäch ri ulew</t> <t>pa sak'ij quech ajno'jab;</t> <t>ri u banic waram</t> <t>aretak cäyac u wäch ri ulew</t> <t>quech wa'</t> <t>ri man c'o ta qui q'uixbal.</t>", "6": "<pb/><t>Puwi' ri utzalaj winak</t> <t>quejäbin tewichibal,</t> <t>are' c'u ri banal etzelal cäjik'isaxic</t> <t>rumal u banic tokinic.</t>", "7": "<pb/><t>Ri utzalaj winak cänatax</t> <t>cuc' tak tewichibal;</t> <t>ri banal etzelal</t> <t>chanim cäsach u nataxic.</t>", "8": "<pb/><t>Ri c'o u no'j quebuc'amowaj takanic;</t> <t>ri quebubij chi man c'o ta no'j</t> <t>cäsach u wäch pa etzeletajic.</t>", "9": "<pb/><t>Ri man c'o ta jubik' subunic cubano,</t> <t>man c'o ta jas cuxe'j wi rib;</t> <t>ri quieb u wäch u be,</t> <t>etzelal cuq'uisa' wi na u wäch.</t>", "10": "<pb/><t>Ri cäyup wächinic quebuc'am ulok</t> <t>nimak tak etzelal</t> <t>ri xuwi quebubij chi man c'o ta no'j</t> <t>cäsach u wäch pa etzeletajic.</t>", "11": "<pb/><t>Ri e u tzij ri suc'</t> <t>e u q'uiyibal c'aslemal,</t> <t>are' c'u ri banal etzelal cäjik'isaxic</t> <t>rumal u banic tokinic.</t>", "12": "<pb/><t>Ri etzelen wächaj quebuyac ch'o'j,</t> <t>are c'u ri lok'ok'ebal c'uxaj</t> <t>quebucuy conojel tak ri macunic.</t>", "13": "<pb/><t>Chque ri u chi' ri ajno'j</t> <t>e c'o no'jinic;</t> <t>che ri man c'o ta u no'j</t> <t>jun k'ebut cho rachak.</t>", "14": "<pb/><t>Ri c'o qui no'j</t> <t>man cäquesaj ta u tzijol ri quetamanic,</t> <t>aretak c'ut quech'aw</t> <t>ri man c'o ta qui no'j,</t> <t>xak quieb cubij.</t>", "15": "<pb/><t>Ri to'bal rib ri k'inom</t> <t>are' ri u k'inomal;</t> <t>ri u quiäkasakil ri meba'</t> <t>are' ri u tzubukil.</t>", "16": "<pb/><t>Ri tojbal re ri suc'</t> <t>are' ri c'aslemal;</t> <t>ri wächinic ri cuyac ri banal etzelal</t> <t>are' ri macaj.</t>", "17": "<pb/><t>Ri cuya' u xiquin</t> <t>che u tatabexic ri pixbenic</t> <t>benak pa ri be re c'aslemal;</t> <t>ri man coc ta il che,</t> <t>benak pa ri be re sachbal wächaj.</t>", "18": "<pb/><t>Quech ri banal tak tzij</t> <t>ri man u k'alajisaxic taj ri oyowaric,</t> <t>xukuje' quech man c'o ta qui no'j</t> <t>ri qui jabuxic tzijtal.</t>", "19": "<pb/><t>Ri sibalaj cäk'ijij che tzij</t> <t>q'ui sachinakil quebubano;</t> <t>ri u jiq'uixtajic ri ak'aj</t> <t>quech ajno'jab.</t>", "20": "<pb/><t>Coc'alaj sak puak</t> <t>are' ri rak' ri suc';</t> <t>ri u chomabal ri lawalo</t> <t>man c'o ta u patan.</t>", "21": "<pb/><t>Ri e u chi' ri suc'</t> <t>quebutijoj q'uialaj winak,</t> <t>are' c'u ri</t> <t>man c'o ta u no'j cäcämic</t> <t>rumal rech ri u conil.</t>", "22": "<pb/><t>Ri u tewichibal ri Ajawaxel</t> <t>k'inomal wa'</t> <t>man c'o ta c'u k'oxomal</t> <t>quebuc'am ulok pa re wi.</t>", "23": "<pb/><t>Ri man c'o ta u no'j cäquicot</t> <t>che quesaxic q'uixbal;</t> <t>ri ajno'j cäquicot ruc' ri no'j.</t>", "24": "<pb/><t>Ri sibalaj cuxe'j wi rib</t> <t>ri banal etzelal</t> <t>are' wa' cuc'ulmaj na,</t> <t>are' c'u ri suc'</t> <t>queya'taj ri jastak che ri queburayij.</t>", "25": "<pb/><t>Coc'ow ri quiakik' jäb</t> <t>cäsach c'u u wäch ri banal etzelal,</t> <t>are' c'u ri suc' cäjeki' amak'el.</t>", "26": "<pb/><t>Ri sak'or,</t> <t>che ri cätakow bic,</t> <t>jacha' ri ch'amalaj u wa'l uva</t> <t>che ri wareaj</t> <t>o ri sib chque ri bak'wächaj.</t>", "27": "<pb/><t>Ri u ya'ic u k'ij ri Ajawaxel</t> <t>cuyukupej ri c'aslemal,</t> <t>chque c'ut ri e banal tak etzelal</t> <t>quek'ip chque.</t>", "28": "<pb/><t>Chque ri suc',</t> <t>ri petinak chquiwäch quicotemal;</t> <t>chque ri banal tak etzelal,</t> <t>etzelatajic.</t>", "29": "<pb/><t>Ri Ajawaxel quebuch'uk</t> <t>ri cäquiban utzil,</t> <t>cusach c'u qui wäch</t> <t>ri cäquiban lawaloyil.</t>", "30": "<pb/><t>Ri suc' mawi jubik' cätzakmajic,</t> <t>are' c'u ri banal etzelal</t> <t>man cäjeki' ta canok</t> <t>chuwäch ri uwächulew.</t>", "31": "<pb/><t>Che u chi' ri suc'</t> <t>quel wi ulok no'j,</t> <t>are' c'u ri itzel winak</t> <t>caramix na ri rak'.</t>", "32": "<pb/><t>Ri suc'</t> <t>quebubij utzalaj tak jastak;</t> <t>ri banal etzelal</t> <t>xuwi e itzel tak jastak.</t>"}