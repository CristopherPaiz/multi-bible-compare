{"1": "<pb/><t>Nu c'ojol,</t> <t>we catch'aw</t> <t>puwi' ri awachil awib ruc',</t> <t>o cattaq'ui'</t> <t>puwi' jun ri man aweta'm taj jachinok,</t>", "2": "<t>xak a tuquiel ri' cacoj ri c'amibal</t> <t>pa ri a be:</t> <t>catximitaj c'u can</t> <t>cumal ri kas e a tzij.</t>", "3": "<t>Rech catquiritajic, nu c'ojol,</t> <t>at c'o chi c'u ne pa u k'ab jun chic,</t> <t>chabana' ri quinbij chawe:</t> <t>chamach'a' awib chacojo a chuk'ab</t> <t>che u tok'ixic ri awachil awib ruc',</t>", "4": "<t>chawesaj ri a waram,</t> <t>maya' jubik' uxlanem chawe;</t>", "5": "<t>chatanimajok,</t> <t>jacha' jun masat</t> <t>ri canimaj chuwäch ri q'uiakanel;</t> <t>chatanimajok,</t> <t>jacha' jun chicop ri c'o u xic'</t> <t>ri canimaj chuwäch ri c'amibal.</t>", "6": "<t>Sak'or, jät, jaca'yej ri sanic;</t> <t>chawila' ri cubano,</t> <t>chawetamaj c'ut ri tijonic:</t>", "7": "<t>pune' man c'o cätakowic</t> <t>mawi c'o jachin cäbin</t> <t>che ri rajawaxic u banic rumal,</t>", "8": "<t>pa ri k'alaj cutanij can ri cutijo,</t> <t>cuchap u c'olic</t> <t>aretak cätajin cäyac</t> <t>ri u wächinic ri ulew.</t>", "9": "<t>¡Chak'ila' ri a waram sak'or!</t> <t>¡Chak'ila' ri a k'oyolem!</t>", "10": "<t>Aretak cätajin catachiq'uic,</t> <t>catyuxc'at che waram,</t> <t>quebak'aluj c'ut ri quieb a k'ab</t> <t>rech cuya' caban jun utzalaj waram,</t>", "11": "<t>cäpe c'u na</t> <t>ri mebayil catuch'äc na</t> <t>jacha' jun wacatel</t> <t>ri e ruc'am ri u ch'ojibal.</t>", "12": "<t>Ri cuban etzelal</t> <t>xukuje' itzel winak</t> <t>xuwi banoj tak tzij cutzijoj amak'el.</t>", "13": "<t>Quebuyupuchij ri e u bak'wäch,</t> <t>quebuban etal cuc' ri rakan,</t> <t>quebuban etal cuc' ri u wi' tak u k'ab;</t>", "14": "<t>ri u chomanic nojinak che etzelal,</t> <t>amak'el are cuchomaj u banic</t> <t>ri lawaloyil,</t> <t>xukuje' cätzurun</t> <t>che qui banic tak ch'o'j.</t>", "15": "<t>Rumal ri' man c'o ta cunabej</t> <t>aretak cäpe ri c'axc'olil puwi';</t> <t>pa jun u jakic</t> <t>xukuje' pa jun u tz'apixic bak'wächaj</t> <t>cäkaj chuxe' ri c'axc'ol</t> <t>man c'o ta u to'tajic.</t>", "16": "<t>E c'o wakib jastak,</t> <t>c'ä e wukub c'u ne</t> <t>ri quetzelax qui wäch</t> <t>rumal ri Ajawaxel:</t>", "17": "<t>ri bak'wächaj ri quequiban nimal,</t> <t>ri ak'aj ri banal tzij,</t> <t>ri k'abaj ri quebucämisaj winak</t> <t>ri man c'o ta qui mac,</t>", "18": "<t>ri chomanic ri quebuchomaj qui banic</t> <t>itzelalaj tak jastak,</t> <t>ri akanaj ri quexiq'uin ruc' rayinic</t> <t>che u banic ri etzelal,</t>", "19": "<t>ri subunelalaj k'alajisanel</t> <t>xukuje' banal tzij,</t> <t>xukuje' ri cuyac ch'o'j</t> <t>chquixo'l achalaxic.</t>", "20": "<t>Nu c'ojol,</t> <t>chebac'olo' amak'el pa jolom</t> <t>ri qui takomal xukuje'</t> <t>tak ri qui tijonic ri a tat a nan.</t>", "21": "<t>Chebac'ama' bic amak'el cho a c'u'x,</t> <t>chebaxequeba' chakul;</t>", "22": "<t>cäquic'am na a be</t> <t>aretak at benak pa binem,</t> <t>catquichajij na</t> <t>aretak cätajin catwaric,</t> <t>quetzijon na awuc' aretak catc'astajic.</t>", "23": "<pb/><t>Kastzij, ri takomal tak</t> <t>xukuje' tak ri tijonic</t> <t>e jun chäj ri e tzijtalic; ri pixbenic</t> <t>xukuje' ri yo'w tak no'j</t> <t>e are' be wa' re ri c'aslemal.</t>", "24": "<t>Catquichajij na</t> <t>rech man catuch'äc ta ri itzel ixok,</t> <t>rech man catquich'äc ta</t> <t>ri je'licalaj tak u tzij</t> <t>ri ixok ri man awech taj.</t>", "25": "<t>Maya' c'olbal</t> <t>chi ri u je'lical cunicowisaj bic</t> <t>ri a c'u'x che;</t> <t>¡maya' awib chi catch'äctaj</t> <t>cumal tak ri e u ca'yebal!</t>", "26": "<pb/><t>Ri ixok re nim ch'utin cäbe</t> <t>chrij juba' caxlanwa,</t> <t>are' c'u ri ixok ri cäkaj pa mac</t> <t>ruc' jun winak chic</t> <t>are cuya' u wäch</t> <t>che ri achi ri c'o cäc'am che.</t>", "27": "<pb/><t>Ri cuya' k'ak' cho u c'u'x,</t> <t>cäc'at na ri ratz'iak.</t>", "28": "<t>Ri cäbin paquiwi' rachak k'ak',</t> <t>quec'at ri rakan.</t>", "29": "<t>Ri cuputzcuyij rib</t> <t>ruc' ri ixok ri man c'o ta cux che,</t> <t>man c'o ta u to'tajic.</t>", "30": "<pb/><t>Man c'o ta jun winak</t> <t>ri ma ta c'o jas cubij che jun eläk'om</t> <t>ri queläk' rumal u numic;</t>", "31": "<t>we c'u ne cäriktajic</t> <t>aretak cätajin cuban ri eläk',</t> <t>wukub mul cutoj na</t> <t>u q'uexel ri eläk'am,</t> <t>cuya' c'u ne na ronojel ri c'o ruc'.</t>", "32": "<pb/><t>¡Sibalaj con ri achi ri cäbin</t> <t>ruc' jun ixok ri man c'o ta cux che!</t> <t>¡Ri je cuban wa'</t> <t>xa u tuquiel cäretzelaj rib!</t>", "33": "<t>Cak'osix na</t> <t>xukuje' quepe tak il patan puwi',</t> <t>man c'o ta jun jasach casuw ta na</t> <t>ri q'uixbal ri resam.</t>", "34": "<t>Rumal rech chi ri achi ri achixomanel</t> <t>xak junam ruc' jun k'ak',</t> <t>man cäcuyun ta pa ri jok'otaj</t> <t>re ri yo'w q'uexel;</t>", "35": "<t>man cuc'amowaj ta</t> <t>apachique esbal oyowal,</t> <t>mawi coc'ow ri royowal</t> <t>pune' ta queya' q'ui sipanic che.</t>"}