{"1": "<pb/><t>Aretak catrulaj jun tata'</t> <t>nim u k'ij che wa'im,</t> <t>kas chach'obo' jachin chuwäch at c'o wi.</t>", "2": "<t>Pune' sibalaj catnumic,</t> <t>chak'ila' ri a wi'jinic.</t>", "3": "<t>Mäbe awanima'</t> <t>che qui tijic ri je'licalaj tak jastak,</t> <t>we c'u ne xa cätajin catusubu.</t>", "4": "<t>Macoj a chuk'ab</t> <t>rech catux k'inom matoc il</t> <t>che u rikic wa'.</t>", "5": "<t>We kas utz rilic cabano cawil c'u na</t> <t>chi man e c'o ta k'inomal;</t> <t>ruc' aninakil querapinic quebec,</t> <t>e jacha' ri cot,</t> <t>je ta ne ri xa queq'uiy qui xic'.</t>", "6": "<t>Mat t'uyi' pa ri u mexa jun xu'y,</t> <t>o marayij</t> <t>ri je'licalaj tak jastak ri cutijo,</t>", "7": "<t>quejunamataj c'u ruc' jun wi'aj</t> <t>pa ri a kul:</t> <t>ri are' catrulaj che wa'im</t> <t>xukuje' che uq'uianic,</t> <t>man c'u ruc' ta ronojel ranima' cubij;</t>", "8": "<t>c'äte c'u caxawaj na ri xatijo</t> <t>man c'o ta c'u xequipatanij chawe</t> <t>ri ch'uch'ujalaj tak a tzij.</t>", "9": "<t>Mat ch'aw pa u xiquin</t> <t>ri man c'o ta u no'j,</t> <t>xa c'u cutze'j na qui wäch</t> <t>ri e aj no'jalaj tak a tzij.</t>", "10": "<t>Maq'uex qui c'olbal</t> <t>ri ojer tak c'ulbat,</t> <t>mawi matoc pa ri culew ri minorib,</t>", "11": "<t>rumal rech chi</t> <t>c'o jun cuinelalaj to'l quech</t> <t>ri quel ulok chawij che qui to'ic.</t>", "12": "<t>Chacojo' ri a chomanic</t> <t>xukuje' ri e a xiquin che ri tijonic</t> <t>xukuje' chque tak ri etamanic.</t>", "13": "<t>Mak'il awib</t> <t>che u pixbexic ri c'ojol,</t> <t>quieb oxib rapubal</t> <t>man cäcämisax ta cumal;</t>", "14": "<t>we c'u capixbej cawesaj na</t> <t>pa u k'ab ri cämical.</t>", "15": "<t>Aretak charik ri no'j,</t> <t>nu c'ojol,</t> <t>man c'o ta chi c'u na jun</t> <t>ri sibalaj ta utz ta na rech</t> <t>chnuwäch in,</t>", "16": "<t>quinna' na jun nimalaj quicotemal</t> <t>aretak quinto chi cattzijonic</t> <t>jacha' ri takalic.</t>", "17": "<t>Mebaquiäk rayij ri ajmaquib;</t> <t>xane, are amak'el</t> <t>nim chawila' wi ri Ajawaxel.</t>", "18": "<t>Utz c'u catel na</t> <t>are c'u ri eyebal a c'u'x</t> <t>mawi jubik' cäsachisax na u wäch.</t>", "19": "<t>Kas chatoc il,</t> <t>nu c'ojol,</t> <t>chatetaman c'ut;</t> <t>chatzucuj u takexic ri utzalaj be.</t>", "20": "<t>Mebawächilaj ri k'abarelab</t> <t>mawi ri sibalaj e ajwi'lab.</t>", "21": "<t>Ri k'abarelab</t> <t>xukuje' ri e ajwi'lab</t> <t>cäsach qui wäch pa ri mebayil,</t> <t>e are' c'ut ri sak'orib</t> <t>k'e'l tak atz'iak caquicojo'.</t>", "22": "<t>Chatoc il</t> <t>che ri a tat ri xatalc'ualanic</t> <t>mawetzelaj u wäch ri a nan</t> <t>aretak nim winak chic.</t>", "23": "<t>Chalok'o' ri kastzij, ri no'j,</t> <t>ri tijonic xukuje' ri ch'obonic,</t> <t>¡mebac'ayij c'ut!</t>", "24": "<t>Ri u tat ri utzalaj c'ojolaxel</t> <t>ajno'j c'ut</t> <t>c'o rumal sibalaj cäquicotic</t> <t>xukuje' cunimarisaj u k'ij;</t>", "25": "<t>¡chabana' ba',</t> <t>chi ri a tat xukuje' ri a nan,</t> <t>sibalaj utz chquina' quib</t> <t>xukuje' nimak c'u qui k'ij!</t>", "26": "<t>Chaya' ri awanima' chwe,</t> <t>nu c'ojol,</t> <t>kas chebawila' c'ut</t> <t>cuc' utzalaj tak a bak'wäch</t> <t>ri quinbano;</t>", "27": "<t>are' c'u ri ixok</t> <t>ri man aweta'm ta u wäch,</t> <t>ri re nim ch'utin,</t> <t>xak junam ruc' jun c'ua' naj u pam</t> <t>titz' cut;</t>", "28": "<t>cäc'ac'alebenic,</t> <t>jacha' cuban jun eläk'om,</t> <t>cuban c'ut chi e q'ui ri achijab</t> <t>cäsach qui wäch rumal.</t>", "29": "<t>¿Jachin ri curik c'ax?</t> <t>¿Jachin ri cäch'ach'atic?</t> <t>¿Jachin ri xak cäch'ojinic</t> <t>xukuje' xak cok'ic?</t> <t>¿Jachin ri xak cäsoc chi jeri'?</t> <t>¿Jachin ri man kas ta caca'y chic?</t>", "30": "<t>Ri man cutanaba' ta jubik'</t> <t>u tijic ri u wa'l uva</t> <t>cutakej c'u qui banic</t> <t>c'ac' tak k'abaribal.</t>", "31": "<t>Maya' a wäch che ri u wa'l uva.</t> <t>¡Ri cäquiäkaric</t> <t>ri sibalaj c'u cäjuluw</t> <t>chupam ri kumubal!</t> <t>¡Xak c'u cacalalic cäkaj bic!</t>", "32": "<t>Are c'u ri u q'uisbalil</t> <t>xak junam ruc' jun cumätz</t> <t>ri cacatzanic cuya' c'u k'oxomal.</t>", "33": "<t>Cuban c'u chawe</t> <t>chi quebawil jalan tak jastak,</t> <t>quepaki' c'u chomanic pa a jolom,</t> <t>quebatzijoj c'ut ch'ujilal;</t>", "34": "<t>cuban na chawe</t> <t>chi cana' awib chi at c'o</t> <t>pa u niq'uiajil ri plo,</t> <t>chi at k'oyol puwi' ri nimalaj che'.</t>", "35": "<t>Cabij c'u na:</t> <t>“Xinch'ayic, man xinna' ta c'ut;</t> <t>xinrapuxic, man xinnabej ta c'ut;</t> <t>xuwi ta c'u ne chinc'astajic</t> <t>quinbe na che u tzucuxic chic</t> <t>niq'uiaj u wa'l uva.”</t>"}