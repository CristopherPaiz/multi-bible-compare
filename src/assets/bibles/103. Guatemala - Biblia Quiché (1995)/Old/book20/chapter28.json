{"1": "<pb/><t>Ri banal etzelal</t> <t>canimajic</t> <t>pune' man c'o jachin tereninak,</t> <t>e are' tak c'ut ri e suc' quejeki'</t> <t>ruc' cu'bisan c'uxaj jacha' ri coj.</t>", "2": "<pb/><t>Aretak man utz ta benak ri ulew,</t> <t>queq'uiyir ri k'atal tak tzij,</t> <t>are' c'u ri utzalaj c'amal be</t> <t>reta'm ruc'axic ri cholajil.</t>", "3": "<pb/><t>Ri banal etzelal ri cuban c'ax</t> <t>chque ri mebayib</t> <t>xak junam ruc' ri nimalaj jäb</t> <t>ri cusach qui wäch ri tico'n.</t>", "4": "<pb/><t>Ri cäquitas quib</t> <t>caquiya' can ri pixab</t> <t>cäquiya' u k'ij ri banal etzelal;</t> <t>ri caquitz'akatisaj cäquic'ulelaj.</t>", "5": "<pb/><t>Ri e banal tak etzelal</t> <t>man c'o ta jas cäquich'ob</t> <t>che ri suq'uilal,</t> <t>jachin tak c'ut ri quenakajin</t> <t>che ri Ajawaxel cäquich'ob ronojel.</t>", "6": "<pb/><t>Are utz na uxic meba'</t> <t>tz'akatisanel c'ut pa ronojel</t> <t>che uxic k'inom ri xak quieb u pam.</t>", "7": "<pb/><t>Ri cutz'akatisaj</t> <t>u banic ri u pixab ri Dios</t> <t>jun c'ojolaxel wa' ri c'oxomanel,</t> <t>are' c'u ri cäbin</t> <t>cuc' tak ri ajwi'lab q'uixbal wa'</t> <t>che ri u tat.</t>", "8": "<pb/><t>Ri quebumulij tak k'inomal</t> <t>rumal ri ral puak ri cutok'ij,</t> <t>quebumulij che ri quel u c'u'x</t> <t>chque ri mebayib.</t>", "9": "<pb/><t>We c'o jun man craj taj coc il</t> <t>che ri u pixab ri Dios,</t> <t>mawi ri Dios man quebuc'och' ta</t> <t>ri e u ch'awem ruc'.</t>", "10": "<pb/><t>Ri quebuc'am bic</t> <t>ri e utz pa itzel be</t> <t>cäkaj na pa ri u c'amibal;</t> <t>e are' c'u ri winak</t> <t>ri man c'o ta etzelal caquibano</t> <t>cäquic'am na ri sibalaj utz na.</t>", "11": "<pb/><t>Ri k'inom cuna' rib</t> <t>chi sibalaj ajno'j,</t> <t>are' c'u ri meba' ri cac'oxomanic</t> <t>cuya' cuc'ambejej.</t>", "12": "<pb/><t>Aretak quech'äcan ri suc',</t> <t>cäban nimalaj nimak'ij;</t> <t>aretak quech'äcan ri banal tak etzelal,</t> <t>ri winak cäquic'u' quib.</t>", "13": "<pb/><t>Jachin ri quebusach u tza'm ri macaj</t> <t>man utz ta quel na;</t> <t>are' c'u ri quebuk'alajisaj</t> <t>cutanaba' c'u qui banic,</t> <t>cäsach na u mac.</t>", "14": "<pb/><t>Utz re ri winak</t> <t>ri amak'el cuya' u k'ij ri Ajawaxel;</t> <t>are' c'u ri cuban co che ri ranima'</t> <t>cäkaj na pa ri quiäkasakil.</t>", "15": "<pb/><t>Cajunamataj ruc' jun coj ri cawunic</t> <t>o jun os ri bik'onel</t> <t>ri banal etzelal</t> <t>ri cajawin puwi' jun meba'laj tinimit.</t>", "16": "<pb/><t>Ri k'atal tzij ri man c'o ta u no'j</t> <t>cunimatajisaj ri u banic c'ax;</t> <t>are' c'u ri man quiäk rayinel taj</t> <t>naj cäc'asi na.</t>", "17": "<pb/><t>Jachin ri u banom jun cämic</t> <t>man cätaq'ui' ta na c'ä cätzak na</t> <t>pa ri mukbal:</t> <t>¡C'o jun mutijtobej u k'atixic!</t>", "18": "<pb/><t>Ri winak</t> <t>ri tz'akatisanel pa ronojel</t> <t>man c'o ta cuc'ulmaj,</t> <t>are' c'u ri itzel winak cätzak na</t> <t>pa ri etzelal.</t>", "19": "<pb/><t>Jachin ri cutajij ri rulew,</t> <t>cäto'taj na ri cutijo;</t> <t>ri cäbin cuc' sak'orib,</t> <t>ri cäto'taj ruc' are ri mebayil.</t>", "20": "<pb/><t>Jachin ri ya'tal u jiquibaxic c'uxaj</t> <t>caya' na u k'ij;</t> <t>jachin sibalaj curayij ri k'inomal</t> <t>man cäcanaj ta canok</t> <t>chi ma ta cac'äjisax u wäch.</t>", "21": "<pb/><t>Man ya'tal ta u yok'ic jachin jun;</t> <t>c'ä xa ne</t> <t>xa rumal jun ch'akap caxlanwa</t> <t>cuya' cäban macunic.</t>", "22": "<pb/><t>Ri quiäk rayinel cäsac'satic</t> <t>rumal rech chi k'inom,</t> <t>man reta'm ta c'ut chi</t> <t>cäpe na ri mebayil puwi'.</t>", "23": "<pb/><t>Ri cäbin che jun winak</t> <t>chi chuk'ila' rib,</t> <t>chuq'uisbalil</t> <t>sibalaj curik' na tok'ob,</t> <t>chuwäch ri cuya' u k'ij.</t>", "24": "<pb/><t>Cachil banal tak c'ax</t> <t>jachin ri queläk'</t> <t>chquij ri u nan u tat</t> <t>cucoj c'u pa ch'o'j</t> <t>che u bixic chi man c'o ta jas u banom.</t>", "25": "<pb/><t>Ri sibalaj caquiäk rayinic</t> <t>quebuyac tak ch'o'j;</t> <t>are c'u ri cujiquiba' u c'u'x</t> <t>chrij ri Ajawaxel</t> <t>cäpax u wäch ri cubano.</t>", "26": "<pb/><t>Xuwi jun man c'o ta u no'j</t> <t>cujiquiba' u c'u'x</t> <t>chquij ri e u chomanic;</t> <t>ri cäpatanij ruc' no'j</t> <t>man c'o ta jas cuc'ulmaj.</t>", "27": "<pb/><t>Jachin ri cuban tok'ob che ri meba'</t> <t>man c'o ta cäq'uetet wi,</t> <t>are c'u ri cuk'il ri u to'banic</t> <t>che sibalaj cäc'okox na.</t>", "28": "<pb/><t>Aretak quech'äcan</t> <t>ri banal tak etzelal</t> <t>ri winak cäquic'u' quib;</t> <t>aretak copan ri q'uisbal qui k'ij,</t> <t>quetakan tak ri suc'.</t>"}