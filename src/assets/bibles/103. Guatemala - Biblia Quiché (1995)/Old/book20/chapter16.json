{"1": "<pb/><t>Ri e chomanic</t> <t>e rech ri winak;</t> <t>ri q'uisbal u tza'm tzij</t> <t>ruc' ri Ajawaxel c'o wi.</t>", "2": "<pb/><t>Che ri winak utz cäril</t> <t>ronojel ri cubano,</t> <t>are' c'u ri Ajawaxel are' cak'atow tzij</t> <t>paquiwi' tak ri chomanic.</t>", "3": "<pb/><t>Chebajacha' tak ri a chac</t> <t>pa u k'ab ri Ajawaxel,</t> <t>utz c'u quebel na ri cachomaj qui banic.</t>", "4": "<pb/><t>Ri Ajawaxel u winakirisam ronojel</t> <t>che jun patanijic;</t> <t>xukuje' ne ri itzel winak</t> <t>che ri k'ij re ri c'äjisabal wächaj.</t>", "5": "<pb/><t>Ri Ajawaxel man quebucoch' taj</t> <t>ri cäquiban nimal;</t> <t>matam o chanim cäquirik na</t> <t>ri c'äjisabal qui wäch.</t>", "6": "<pb/><t>Ruc' lok'ok'ebal c'uxaj,</t> <t>xukuje' kastzij,</t> <t>cäcuy ri macaj;</t> <t>we cäkaya' u k'ij ri Ajawaxel</t> <t>canajtin jun ri' che ri etzelal.</t>", "7": "<pb/><t>Aretak ri Ajawaxel</t> <t>cäkaj ri u c'aslemal</t> <t>jun winak chuwäch,</t> <t>xukuje' ne</t> <t>cuc' ri qui banom qui c'ulel</t> <t>che quebucoj pa jamaril ruc'.</t>", "8": "<pb/><t>Nim na u k'ij ri jubik' ri ch'äcom</t> <t>ruc' ch'ajch'ojil,</t> <t>chuwäch ri nimalaj ch'äcoj ri ch'äcom</t> <t>ruc' subunic.</t>", "9": "<pb/><t>Che ri winak caya' wi</t> <t>ri qui banic ri chomanic,</t> <t>ri Ajawaxel are' cäc'amow u be</t> <t>ri e u xo'l tak rakan.</t>", "10": "<pb/><t>Ri ajawinel</t> <t>are cubij ri cäbix che rumal ri Dios,</t> <t>man cuban ta jun k'atan tzij</t> <t>ri ma ta suc'.</t>", "11": "<pb/><t><f>[4]</f>Ri e pajbal xukuje' ri e etabal</t> <t>quekaj chuxe'</t> <t>ri u k'atan tzij ri Ajawaxel;</t> <t>conojel ri pajbal e banom rumal are'.</t>", "12": "<pb/><t>Ri ajawinelab</t> <t>man quequic'amowaj taj</t> <t>ri itzel tak banoj,</t> <t>rumal rech chi ri tem re ajawibal</t> <t>are' u tac'alibal ri suq'uilal.</t>", "13": "<pb/><t>Ri ajawinelab are' cäquilok'ok'ej</t> <t>xukuje' are' cäkaj</t> <t>chquiwäch ri cätzijon ruc' tz'akatil</t> <t>ri man ruc' ta cawächil.</t>", "14": "<pb/><t>Ri royowal ri ajawinel</t> <t>are' tako'n re cämical,</t> <t>quech c'ut ri ajno'jab</t> <t>ri u tzucuxic u jamarisaxic.</t>", "15": "<pb/><t>Ri u quicotemal ri ajawinel</t> <t>chi'nic rech c'aslemal,</t> <t>are c'u ri utzalaj u rayibal</t> <t>xak junam ruc' ri sutz' ri ruc'am jäb.</t>", "16": "<pb/><t>Are utz na u rikic no'j</t> <t>che u q'uexwäch k'an puak;</t> <t>are utz na ri utzalaj chomanic</t> <t>chuwäch ri sak puak.</t>", "17": "<pb/><t>Ri qui be ri e suc'</t> <t>are ri u najtajisaxic quib</t> <t>che ri etzelal;</t> <t>ri u chajixic ri ka c'aslemal</t> <t>are wa' ri u chajixic kib pa kech wi.</t>", "18": "<pb/><t>Chrij ri nimal,</t> <t>cäpe ri tzakmajic;</t> <t>chrij ri nimarisan ib, ri tzakic.</t>", "19": "<pb/><t>Are utz na u mach'irisaxic ib</t> <t>cuc' ri mebayib,</t> <t>che u banic ib k'inom</t> <t>cuc' ri e banal tak nimal.</t>", "20": "<pb/><t><f>[5]</f>Ri utz cuban che cuc'axic</t> <t>ri jastak utz quelic;</t> <t>¡sibalaj utz re ri cujiquiba' u c'u'x</t> <t>chrij ri Ajawaxel!</t>", "21": "<pb/><t>Ri cächoman ruc' no'jinic</t> <t>cabinax c'oxomanel che;</t> <t>ri ch'uch'ujalaj tak tzij cäch'äcanic.</t>", "22": "<pb/><t>We c'o utzalaj chomanic</t> <t>c'o jun u q'uiyibal c'aslemal ri'.</t> <t>Ri qui tijoxic ri man c'o ta qui no'j</t> <t>xukuje' man no'j taj.</t>", "23": "<pb/><t>Ri cächoman ruc' no'j,</t> <t>utz u bixic ri cubij,</t> <t>e are' c'ut ri e u tzij</t> <t>utzalaj ch'äcanic cubano.</t>", "24": "<pb/><t>Ri tzij ri e qui'</t> <t>e jun rakaj juyubal räx cab:</t> <t>cuqui'yarisaj ri chajin anima'</t> <t>quequiya' c'u c'ac' tak chuk'ab.</t>", "25": "<pb/><t>E c'o be ri je ta ne e suc'</t> <t>quebilitajic,</t> <t>pa ri qui q'uisbal c'ut</t> <t>c'o wi ri cämical.</t>", "26": "<pb/><t>Ri u wi'jinic ri cachacunic</t> <t>cätakchi'n che chac;</t> <t>ri numic ri cuna'</t> <t>are' cätakchi'n che u banic.</t>", "27": "<pb/><t><f>[6]</f>Ri banal etzelal</t> <t>are' jun jorno re etzelal,</t> <t>¡xukuje' ne ri e u tzij quejunamataj</t> <t>ruc' ri rak' k'ak'!</t>", "28": "<pb/><t>Ri itzel winak quebuyac ch'o'j;</t> <t>ri yacal tzijtal</t> <t>are' cäyacow c'ulelam tak ib.</t>", "29": "<pb/><t>Ri ch'u'j u jolom cusub ri rachil</t> <t>cujech'obisaj bic pa jun itzel be.</t>", "30": "<pb/><t>Quebuyupuchij ri e u bak'wäch</t> <t>ri cuchomaj u banic lawaloyil;</t> <t>quebutia' ri u chi' ri bantajinak</t> <t>lawaloyil rumal.</t>", "31": "<pb/><t>Ri e sak tak wi'aj</t> <t>e jun corona ri takalic,</t> <t>ri ch'äcom rumal jun c'aslemal</t> <t>ri tz'akat pa ronojel.</t>", "32": "<pb/><t>Are c'o na u k'ij ri coch'onic</t> <t>chuwäch ri chuk'ab;</t> <t>are c'o na u k'ij</t> <t>ri u ch'äquic rib jun pa re wi</t> <t>che u q'uexwäch</t> <t>ri qui ch'äquic tak tinimit.</t>", "33": "<pb/><t>Ri winak quebuq'uiak taklebenic,</t> <t>are' c'ut ri Ajawaxel</t> <t>are cajiquibanic ronojel.</t>"}