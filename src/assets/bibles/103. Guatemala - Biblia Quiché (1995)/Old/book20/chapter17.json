{"1": "<pb/><t>Are utz na u tijic</t> <t>ri chaki'j caxlanwa</t> <t>pa jamaril,</t> <t>che qui q'uexwäch</t> <t>coc'owisaxic tak nimak'ij</t> <t>c'o c'u ch'o'j amak'el.</t>", "2": "<pb/><t>Ri pataninel ri utz u chomabal</t> <t>cux na ajaw puwi' ri c'ojolaxel</t> <t>ri esal q'uixbal,</t> <t>cuc'am c'u na rech ri echbal</t> <t>jacha' ri niq'uiaj achalaxic chic.</t>", "3": "<pb/><t>Ri k'an puak xukuje' ri sak puak,</t> <t>ri k'ak' quetijtobenic;</t> <t>ri e chomanic tak</t> <t>quebutijtobej ri Ajawaxel.</t>", "4": "<pb/><t>Ri banal etzelal</t> <t>xukuje' ri banal tzij</t> <t>caquiya' qui xiquin</t> <t>che ri etzelalaj ak'aj.</t>", "5": "<pb/><t>Ri cäretz'bej u wäch ri meba'</t> <t>cuc'axc'obisaj ri u winakirisanel;</t> <t>ri cäjajat che ri u quiäkasakil</t> <t>man cacanaj ta canok</t> <t>we ta ma ta cäc'äjisax u wäch.</t>", "6": "<pb/><t>Ri e qui corona ri nimak tak winak</t> <t>e are' ri e u wi' tak qui mam;</t> <t>ri cäquibanbej nimal ri alc'ualaxelab</t> <t>e are' ri qui tat qui nan.</t>", "7": "<pb/><t>Mawi catake ta che ri con</t> <t>quebe u bij ta je'lalaj tak tzij,</t> <t>mawi cätaki' ta</t> <t>che ri winak ri nim u k'ij</t> <t>quebubij ta subunic.</t>", "8": "<pb/><t>Ri u nak'atisam rib</t> <t>che u c'amic u pa k'abaj</t> <t>are' pa u c'u'x</t> <t>chi c'o ta mayibalalaj u cuinem,</t> <t>utz c'u quel</t> <t>pa ronojel ri cubano.</t>", "9": "<pb/><t>Ri man quebuya' ta u xiquin</t> <t>che ri c'ax ri cäban che</t> <t>quebuq'uiyisaj colob</t> <t>aj lok'ok'ebal c'uxaj;</t> <t>jachin ri cutakej u nataxic ri c'ax</t> <t>cunajtajisaj ri rachil.</t>", "10": "<pb/><t>C'o na cupatanij jun yajanic</t> <t>che ri c'o u ch'obobal,</t> <t>chuwäch jun sient (100) rapunic</t> <t>che ri man c'o ta u no'j.</t>", "11": "<pb/><t>Ri tzelel tzij xa ch'o'j cutzucuj,</t> <t>cätak c'u na bic jun tako'n</t> <t>ruc' ri man catok'obisan ta wächaj.</t>", "12": "<pb/><t>Are cätakan na ri u rikic ib</t> <t>ruc' jun c'analaj ati't os</t> <t>che u q'uexwäch ri u rikic ib</t> <t>ruc' jun man c'o ta u no'j</t> <t>ri cucoj u chuk'ab</t> <t>che u rikic jun jasach.</t>", "13": "<pb/><t>Mawi jubik' quel ta ri etzelal</t> <t>pa ri rachoch ri winak</t> <t>ri cutoj etzelal che u q'uexwäch utzil.</t>", "14": "<pb/><t>Nima' tixtobinak ri ch'o'j</t> <t>ri cächaplexic,</t> <t>are utz na ri u najtajisaxic ib</t> <t>che u q'uexwäch ri u nimic ib chupam.</t>", "15": "<pb/><t>U cuyic u mac ri ajchak'mac</t> <t>xukuje' ri u c'okoxic</t> <t>ri man c'o ta u mac e quieb jastak wa'</t> <t>ri man quebucoch' taj ri Ajawaxel.</t>", "16": "<pb/><t>¿Jasche cäpe ri man c'o ta u no'j</t> <t>ruc'am puak pa u k'ab,</t> <t>che u lok'ic no'j we man c'o retamanic?</t>", "17": "<pb/><t>Jun achil amak'el quel u c'u'x,</t> <t>pa tak c'u ri k'ijol re rikoj c'ax</t> <t>jacha' jun achalalaxic.</t>", "18": "<pb/><t>Ri con ri xch'aw puwi' ri rachil</t> <t>xukuje' are' c'u cätaq'ui' can puwi'.</t>", "19": "<pb/><t>Ri cäkaj ri yok'onic chuwäch,</t> <t>cäkaj ri ch'o'j chuwäch;</t> <t>ri cuban rib chi nim u k'ij</t> <t>cunimatajisaj ri retzeletajic.</t>", "20": "<pb/><t>Mawi jubik' ri itzel chomabal</t> <t>cuc'ulajij ta rib ruc' ri utz;</t> <t>ri ak'aj ri man c'o ta chi</t> <t>jun jacha' ta ri are' cäkaj na</t> <t>pa ri u quiäkasakil.</t>", "21": "<pb/><t>Ri ruxic tataxel</t> <t>che ri man c'o ta u no'j</t> <t>xuwi c'axc'ol cuc'am ulok;</t> <t>ri ruxic tataxel che jun con</t> <t>man jun quicotemal taj.</t>", "22": "<pb/><t>Utzalaj cunabal ri anima'aj</t> <t>ri cäquicotic,</t> <t>are c'u ri anima'aj ri cäbisonic</t> <t>cuk'ip chuk'ab.</t>", "23": "<pb/><t>Ri banal etzelal</t> <t>cuc'am u pa k'abaj cheläk'ax,</t> <t>che u jech'obisaxic</t> <t>ri u be ri suq'uilal.</t>", "24": "<pb/><t>Ri no'j are ri u chomabal</t> <t>ri cac'oxomanic,</t> <t>ri man c'o ta u no'j</t> <t>man c'o ta jun jasach cutzucuj.</t>", "25": "<pb/><t>Ri c'ojolaxel ri man c'o ta u no'j</t> <t>ya'l oyowal</t> <t>xukuje' c'ayil chque ri u nan u tat.</t>", "26": "<pb/><t>Man ya'tal taj cätok'ix torobal rib</t> <t>ri man c'o ta u mac</t> <t>mawi u rapuxic ri winak rumal ri suq'uilal ri cubano.</t>", "27": "<pb/><t>Quech ri ajno'jab ri u bixic</t> <t>xa quieb oxib tzij,</t> <t>xukuje' quech ri c'o quetamanic</t> <t>ri jamaril.</t>", "28": "<pb/><t>Xukuje' ne ri man c'o ta u no'j</t> <t>cächomaxic chi c'o u no'j</t> <t>xukuje' c'oxomanel,</t> <t>aretak man c'o ta jas cubij</t> <t>xak c'u cäyenic.</t>"}