{"1": "<pb/><t>Nu c'ojol,</t> <t>chebanimaj ri nu tzij;</t> <t>chebac'olo' ri e nu takomal</t> <t>chupam ri a chomabal.</t>", "2": "<t>Chebanimaj ri e nu takomal</t> <t>xukuje' tak ri e nu tijonic;</t> <t>chebachajij jacha' ri qui chajixic</t> <t>ri qui c'u'x ri a bak'wäch,</t> <t>catc'asi' c'u na.</t>", "3": "<t>Chebaxima' chque ri u wi' tak a k'ab,</t> <t>chebatz'ibaj pa ri a chomabal.</t>", "4": "<t>Chabana' awana'b che ri no'j</t> <t>chawachilaj awib ruc' ri c'oxomanic.</t>", "5": "<t>E are' c'u catesan na</t> <t>pa u k'ab ri ixok</t> <t>ri cäkaj pa mac ruc' achi,</t> <t>ri quebubij jalan tak tzij ch'äcanel.</t>", "6": "<pb/><t>C'o jun k'ij cätajin quinca'y</t> <t>apan xo'l tak ri u julujakil</t> <t>ri nu wenta'n</t>", "7": "<t>jujun c'ojolab</t> <t>ri man c'o ta quesan wi qui no'j,</t> <t>xbe c'u nu wäch che u ca'yexic</t> <t>ri nimalaj con na ri c'o chquixo'l.</t>", "8": "<t>Aretak xopan pa ri xquina</t> <t>xuxalk'atij ri be</t> <t>ri cäbe che u suq'uil</t> <t>ri rachoch we ixok ri'.</t>", "9": "<t>Kajem cuban ri k'ij,</t> <t>oquem c'u cuban ri ak'ab.</t>", "10": "<t>Chanim c'ut xel ulok ri ixok</t> <t>che u c'ulaxic,</t> <t>u wikikem rib</t> <t>jas ri u nak'atisabal</t> <t>jun ixok ri re nim ch'utin,</t>", "11": "<t>jun ixok xq'uiakat</t> <t>ri man k'ilic ta craj</t> <t>ri man cäcuin taj cäjeki' cho rachoch</t>", "12": "<t>Ri xak cäwacatic pa tak be,</t> <t>cho tak c'ayibal,</t> <t>pa tak xquina reyem</t> <t>jachin ri nabe coc'owic</t> <t>rech cäkaj pa u k'ab.</t>", "13": "<t>Ri ixok xulak'apuj</t> <t>xutz'umaj ri c'ojol,</t> <t>man c'o ta c'u jubik' u q'uixbal</t> <t>chupalaj xubij che:</t>", "14": "<t><f>[1]</f>“In nu chi'm ulok</t> <t>tabal tok'ob re utzirisan ib</t> <t>camic c'ut xintz'akatisaj</t> <t>ri xinchi'j u ya'ic.</t>", "15": "<t>Rumal ri' xinel ulok che a c'ulaxic;</t> <t>¡nu rayim rilic a wäch</t> <t>at nu rikom c'ut!</t>", "16": "<t>Nu lic'om jun je'lalaj c'ul re lino</t> <t>puwi' ri nu ch'at</t> <t>ri lok'om pa Ejipt,</t>", "17": "<t>nu c'oc'arisam ruc' ruxlab mir,</t> <t>ruxlab k'ol aloe xukuje' cane'l.</t>", "18": "<t>Tasaj ka jamij ri ka lok'al</t> <t>ri c'o c'a chuxe' ri kumubal;</t> <t>ka quicotej ri u lok'ok'exic kib</t> <t>c'ä cäsakar na,</t>", "19": "<t>ri wachajil man c'o ta cho ja;</t> <t>benak che jun najalaj binem;</t>", "20": "<t>xuc'am bic jut'oyaj puak</t> <t>c'äte c'u cätzelej ulok</t> <t>aretak nojinak chic ri ic'.”</t>", "21": "<pb/><t>Ri ch'uch'ujalaj tak u tzij</t> <t>xukuje' ri cojow chuk'ab ri xubano,</t> <t>xcuin c'u che u ch'äquic ri ala,</t>", "22": "<t>man c'o ta chi xutobej ta rib</t> <t>xteri' bic chrij ri ixok:</t> <t>jacha' jun wacax</t> <t>ri pilic rij ri c'amom bic</t> <t>pa ri cämical,</t> <t>jacha' jun masat ri cäkaj</t> <t>pa ri pilibal;</t>", "23": "<t>ri capak'ijtax ri ranima'</t> <t>rumal jun ch'ab</t> <t>jacha' jun chicop ri c'o u xic'</t> <t>ri cuq'uiak rib pa ri c'at,</t> <t>man cuch'ob ta c'ut</t> <t>chi ri cubano cutoj na</t> <t>ruc' ri u c'aslemal.</t>", "24": "<pb/><t>Je ba' ri', nu c'ojol,</t> <t>chinatatabej;</t> <t>chatoc il che qui tatabexic ri nu tzij.</t>", "25": "<t>Mabajech'obisaj ri a chomabal</t> <t>che u ternexic we ixok ri';</t> <t>masachisaj awib rumal ri u ternexic,</t>", "26": "<t>sibalaj c'u e q'ui ri e u socom</t> <t>che cämical;</t> <t>¡e q'ui ri e kajinak pa u k'ab!</t>", "27": "<t>Ri u takexic ri be</t> <t>ri cäbe cho rachoch</t> <t>are' wa' ri u takexic ri u be</t> <t>ri cämical.</t>"}