{"1": "<pb/><t>U lok'ok'exic</t> <t>ri c'äjisabal wächaj</t> <t>are u lok'ok'exic ri etamanic;</t> <t>ri cäretzelaj u wäch ri pixbenic</t> <t>xa man c'o ta retamanic.</t>", "2": "<pb/><t>Ri utzalaj winak,</t> <t>cäc'amar rumal ri Ajawaxel,</t> <t>are' c'u ri e itzel cächomanic cuc'okoj.</t>", "3": "<pb/><t>Ri etzelal man cowilaj tac'alibal taj</t> <t>che jachin jun;</t> <t>ri e suc' jekel ri qui rab.</t>", "4": "<pb/><t>Ri ixok</t> <t>ri caruc'aj utzalaj c'aslemal</t> <t>cuban ajawinel che ri rachajil,</t> <t>are' c'u ri itzelalaj ixok</t> <t>kas cusachisaj u wäch.</t>", "5": "<pb/><t>Ri winak ri e suc'</t> <t>cäquichomaj ri suq'uilal;</t> <t>ri e banal tak etzelal xuwi ri subunic.</t>", "6": "<pb/><t>Ri e u tzij ri banal etzelal</t> <t>e jun c'amibal re cämical;</t> <t>ri e u tzij ri suc', colonic.</t>", "7": "<pb/><t>Ri e banal tak etzelal quetzakic</t> <t>are c'u q'uisbal u sachic qui wäch wa',</t> <t>are c'u ri cachoch ri e suc'</t> <t>man quetzak taj.</t>", "8": "<pb/><t>Ri winak cäya' u k'ij</t> <t>jas ri u cholajil ri u c'oxomanic,</t> <t>are' c'u ri con</t> <t>xuwi takal ri etzelam wächaj che.</t>", "9": "<pb/><t>Are utz na rech ri man cäya' ta</t> <t>u k'ij capatanixic c'ut,</t> <t>chuwäch ri cäya' u k'ij</t> <t>man cätz'akat ta c'u u pam.</t>", "10": "<pb/><t>Ri suc' reta'm querilij ri rawaj,</t> <t>are c'u ri ranima' ri itzel winak</t> <t>man catok'basan ta wächaj.</t>", "11": "<pb/><t>Ri cuchacuj ri rulew</t> <t>tz'ebem ri cutijo;</t> <t>ri con quebuban jastak</t> <t>ri man c'o ta quechbex chque.</t>", "12": "<pb/><t>Ri e itzel tak rayinic</t> <t>are ri qui c'at ri e banal tak etzelal;</t> <t>ri qui rab ri suc' jekel amak'el.</t>", "13": "<pb/><t>Ri banal etzelal cuputzcuyij rib</t> <t>pa tak ri kas e u banoj tzij,</t> <t>are c'u ri suc'alaj winak utz quel</t> <t>pa ri latz' ri c'o wi.</t>", "14": "<pb/><t>Chquijujunal caquiyac na</t> <t>ri u wächinic ri caquibij</t> <t>xukuje' cuc'am ri tojbal</t> <t>rech ri cubano.</t>", "15": "<pb/><t>Ri man c'o ta u no'j</t> <t>cuchomaj chi utz ronojel ri cubano,</t> <t>are' c'u ri c'o u no'j</t> <t>cuc'amowaj ri yo'w no'j.</t>", "16": "<pb/><t>Ri man c'o ta u no'j</t> <t>cuc'utuxtaj ri royowal;</t> <t>ri utz cächomanic</t> <t>man coc ta il aretak cäyok'ic.</t>", "17": "<pb/><t>Ri suc'alaj k'alajisanel</t> <t>cuk'alajisaj ri kastzij;</t> <t>ri u cawäch k'alajisanel</t> <t>quebujiquiba' banoj tak tzij.</t>", "18": "<pb/><t>E c'o jachin tak quesocon</t> <t>cumal ri qui tzij,</t> <t>quech'aw c'u ri c'o qui no'j</t> <t>cäquiya' c'u utzil.</t>", "19": "<pb/><t>Ri kastzij ri cach'awic</t> <t>cäjeki' na amak'el,</t> <t>are' c'u ri banal tzij</t> <t>xa jubik' cäjekic.</t>", "20": "<pb/><t>Chupam ri qui chomanic</t> <t>ri banal tak etzelel</t> <t>c'o banoj tzij;</t> <t>pa tak ri u yo'w no'j</t> <t>ri winak aj jamaril c'o quicotemal.</t>", "21": "<pb/><t>Ri suc'alaj winak</t> <t>mawi jubik' cucoch' na jun lawaloyil,</t> <t>are' c'u ri banal etzelal</t> <t>quebuc'amowaj na</t> <t>conojel ri lawaloyil junam.</t>", "22": "<pb/><t>Ri Ajawaxel cäretzelaj qui wäch</t> <t>ri banal tak tzij,</t> <t>are' c'u utz queril wi</t> <t>ri cäquibij ri kastzij.</t>", "23": "<pb/><t>Ri c'o u c'oxomanic</t> <t>man cäresaj ta u tzijol ri retamanic,</t> <t>are c'u ri man c'o ta u no'j</t> <t>cuya' u k'ij ri u taquil.</t>", "24": "<pb/><t>Ri cächacunic,</t> <t>cätakan na;</t> <t>ri sak'or cäc'oji' na chuxe' takanic.</t>", "25": "<pb/><t>Ri elen ch'u'j</t> <t>cuc'äxc'obisaj ri winak;</t> <t>ri tzij re lok'ok'ebal</t> <t>c'uxaj cuquicotisaj.</t>", "26": "<pb/><t>Ri suc' cux c'amal u be</t> <t>ri rajil u tz'akat,</t> <t>are' c'u ri e banal tak etzelal</t> <t>cäquisach ri be.</t>", "27": "<pb/><t>Ri sak'oralaj tzucunel</t> <t>man c'o ta jun awaj curiko;</t> <t>are' c'u ri cäsac'satic</t> <t>queburik na nimak tak k'inomal.</t>", "28": "<pb/><t>Ri be re ri suq'uilal</t> <t>cäc'aman bic pa ri c'aslemal;</t> <t>ri re ri conil</t> <t>cäc'aman bic pa ri cämical.</t>"}