{"1": "<pb/><t>Ri no'j</t> <t>cuyac ri rachoch,</t> <t>cuwik ruc' wukub rakan ja;</t>", "2": "<t>xebupil awaj che u banic ri nimak'ij,</t> <t>xuban jun je'licalaj u wa'l uva,</t> <t>ri xucoj puwi' ri mexa.</t>", "3": "<t>Xebutak c'u bic</t> <t>ri u pataninelab ixokib</t> <t>che u rakic qui chi'</t> <t>puwi' ri u tanatail ri tinimit:</t>", "4": "<t>“¡Chixpetok waral,</t> <t>c'ojolab ri man c'o ta iwetamabal!”</t> <t>Xutak u bixic</t> <t>chque ri man c'o ta qui no'j:</t>", "5": "<t>“Chixpetok che u tijic iwe ri nu wa,</t> <t>xukuje' che ruq'uiaxic iwe</t> <t>ri u wa'l nu uva ri nu k'obisam.</t>", "6": "<t>Chebiya' can tak ri e i conil,</t> <t>quixc'asi' c'u na;</t> <t>chixbinok jacha' ri winak</t> <t>ri quec'oxomanic.”</t>", "7": "<pb/><t>We cäpixbej</t> <t>ri man cäraj ta ri no'j</t> <t>xukuje' ri banal etzelal,</t> <t>xuwi c'u cach'äc na chi catutzuru</t> <t>xukuje' cayok'on c'ut.</t>", "8": "<pb/><t>We cäpixbej</t> <t>ri man cäraj ta ri no'j,</t> <t>cach'äc c'u na ri royowarem;</t> <t>chapixbej ri c'o u no'j,</t> <t>cach'äc c'u na ri u ya'ic a k'ij rumal.</t>", "9": "<pb/><t>Chatyan che ri ajno'j cux c'u na</t> <t>sibalaj ajno'j;</t> <t>chatijoj ri utzalaj winak</t> <t>cac'uxan c'u na ri retamanic.</t>", "10": "<pb/><t>Ri no'j cachapletajic</t> <t>rumal ri u ya'ic u k'ij ri Ajawaxel;</t> <t>ri retamaxic u wäch</t> <t>ri sibalaj tastalic</t> <t>are wa' ri c'o c'oxomanic.</t>", "11": "<pb/><t>Rumal ri no'j,</t> <t>q'ui' junab catc'asi' na,</t> <t>queq'uiyir na ri junab</t> <t>rech ri a c'aslemal.</t>", "12": "<t>We at ajno'j</t> <t>cawechbej na ri echbenic;</t> <t>we at banal nimal at catkajbenic.</t>", "13": "<pb/><t>Ri man c'o ta u no'j xak e junam</t> <t>ruc' jun ixok ri banal tzijtal,</t> <t>con xukuje' man c'o ta jas reta'm.</t>", "14": "<t>Cät'uyi puwi' jun tem,</t> <t>chuchi' tak ri rachoch,</t> <t>puwi' jun tanatic chupam ri tinimit,</t>", "15": "<t>quebusiq'uij c'ut ri queboc'owic</t> <t>ri e benak pa ri utzalaj be:</t>", "16": "<t>“¡Tisaj waral, c'ojolab</t> <t>ri c'ä maja' quiwesaj i no'j!”</t> <t>Cutak u bixic chque ri e conab:</t>", "17": "<t>“Ri eläk'am ja'</t> <t>are sibalaj qui' na;</t> <t>ri wa ri cätijow chic'uyal c'o na</t> <t>ri u qui'al.”</t>", "18": "<t>Ri e are' man queta'm ta c'ut</t> <t>chi ri e ula'm wi</t> <t>e u mujal cämical chic,</t> <t>camic chupam ri rajawibal ri cämical.</t>"}