{"1": "<pb/><t>Ri no'j</t> <t>cujak ri u kul</t> <t>co cäch'awic;</t> <t>ri etamanic cubano</t> <t>chi cätataj ri u ch'abal.</t>", "2": "<t>Cutac'aba' rib chicaj</t> <t>tza'm tak ri juyub,</t> <t>cubey rib</t> <t>jawije' cäquijach wi quib tak ri be,</t>", "3": "<t>cubano chi cätatabex</t> <t>chquichi' tak ri oquibal,</t> <t>ri caban wi oquem chupam ri tinimit.</t>", "4": "<t>“Chiwe ix winak cäbe wi</t> <t>tak we nu tzij ri'.</t>", "5": "<t>Alabom ri man c'o ta jas iweta'm</t> <t>ri man c'o ta i no'j,</t> <t>chitijoj iwib rech cux utz i chomabal</t> <t>xukuje' cäc'oji' i ch'obonic.</t>", "6": "<t>Chixoc il</t> <t>quebenbij c'u na jastak chiwe</t> <t>ri man e c'o ta c'o wi</t> <t>ri man c'o ta qui c'ulelaxic.</t>", "7": "<t>Ri quenya' u bixic are' ri kastzij;</t> <t>man cäkaj ta</t> <t>chnuwäch quinbij ta banoj tzij.</t>", "8": "<t>Conojel ri nu tzij e suc';</t> <t>man e c'o ta jubik' subunic chquipam.</t>", "9": "<t>Che ri cac'oxomanic</t> <t>xukuje' cäch'obonic,</t> <t>ri e nu tzij e k'alaj</t> <t>man quexutux taj.</t>", "10": "<t>Che u q'uexwäch sak puak</t> <t>xukuje' coc'alaj k'an puak,</t> <t>are' chatzucuj tijonic</t> <t>xukuje' ri etamanic.”</t>", "11": "<pb/><t>Are' c'u utz na ri no'j</t> <t>chquiwäch tak ri abaj ri pakal cajil;</t> <t>¡mawi cajunamataj ta</t> <t>ruc' ri sibalaj carayixic!</t>", "12": "<pb/><t>“In, ri no'j, in jekel</t> <t>ruc' ri c'oxomanic,</t> <t>weta'm c'u qui rikic ri e yo'w tak no'j</t> <t>ri sibalaj e utz na.</t>", "13": "<t>Ri u ya'ic u k'ij ri Ajawaxel</t> <t>are' ri retzelaxic u wäch ri lawaloyil.</t> <t>In quinwetzelaj u wäch ri banoj nimal</t> <t>xukuje' ri nimarisan ib,</t> <t>ri itzel be xukuje' ri banoj tzij.</t>", "14": "<t>Wuc' in e c'o wi ri chomanic</t> <t>xukuje' ri u tz'akatisaxic</t> <t>in ri utzalaj chomanic</t> <t>xukuje' ri chuk'ab.</t>", "15": "<t>Wumal in,</t> <t>quebajawin tak ri ajawinelab</t> <t>quequik'at c'u tzij</t> <t>tak ri k'atal tak tzij.</t>", "16": "<t>Wumal in,</t> <t>quebajawin wi ri e c'amal</t> <t>tak u be ri tinimit</t> <t>quequik'at c'u tzij</t> <t>tak ri k'atal tak tzij.</t>", "17": "<t>In quebenlok'ok'ej</t> <t>ri quinquilok'ok'ej,</t> <t>xukuje' ri quetzucun chwe quinquiriko.</t>", "18": "<t>In quebenya' k'inomal</t> <t>xukuje' nimarisan k'ij,</t> <t>nimak tak ekle'n xukuje' pok'colijic.</t>", "19": "<t>Ri quinya' in are' utz na</t> <t>chuwäch coc'alaj k'an puak;</t> <t>ri quinchi'j in are' utz na</t> <t>chuwäch ri sak puak</t> <t>ri sibalaj ch'ajch'oj na.</t>", "20": "<t>In in benak pa ri suc'alaj be,</t> <t>pa ri alaj latz' be re suq'uilal.</t>", "21": "<t>Ri quinquilok'ok'ej</t> <t>quinya' na ri quechbal:</t> <t>quinnojisaj ri cachoch che k'inomal.</t>", "22": "<pb/><t>Ri Ajawaxel xinuwinakirisaj</t> <t>pa ri u tiquiritajic ri u chac,</t> <t>c'ä majok ri uwächulew.</t>", "23": "<t>Xinunuc' pa ri u chaplebal ri k'ijol,</t> <t>c'ä majok ri ulew.</t>", "24": "<t>Xinuq'uiyisaj c'ä majok chec'ol</t> <t>ri nimak tak plo,</t> <t>c'ä majok chepok' ulok tak ri nima'</t> <t>xukuje' ri qui bulbux.</t>", "25": "<t>C'ä majok chetiqui taj ri juyub</t> <t>xukuje' tak ri alaj tak juyub,</t> <t>in u q'uiyisan chic ri Ajawaxel;</t>", "26": "<t>c'ä majok c'u ne chuban ri ulew</t> <t>xukuje' tak ri e u juyubal,</t> <t>mawi ne ri puc'uc' ulew</t> <t>ri banbem ri uwächulew.</t>", "27": "<t><f>[2]</f>Aretak xujekeba' ri niq'uiajsak</t> <t>paquiwi'</t> <t>ri u ja'il ri nimalaj plo chila'</t> <t>in c'o wi in.</t>", "28": "<t>Aretak xebuliq'uiba' tak ri sutz'</t> <t>pa ri caj,</t> <t>xebucoj c'u k'atibal</t> <t>che qui k'atixic tak ri u chi'</t> <t>ri cholaj plo,</t>", "29": "<t>aretak xuya' tak takanic chque</t> <t>ri e u ja'il tak ri plo</t> <t>chi mäquixalk'atij ri qui c'ulbatil,</t> <t>aretak xucoj ri u tac'alibal ri ulew,</t>", "30": "<t>chila' in c'o wi in,</t> <t>sibalaj jic pa u xcut.</t> <t>In u quicotisabal k'ij chi k'ij,</t> <t>quinetz'en c'u chuwäch conojel k'ijol;</t>", "31": "<t>quinetz'en c'u</t> <t>chuwäch ri uwächulew,</t> <t>¡sibalaj quinjajat cumal ri winak!</t>", "32": "<pb/><t>Are' c'u ri camic, ix nu c'ojol,</t> <t>chinitatabej;</t> <t>chitakej u banic iwech ri quinbano</t> <t>sibalaj c'u utz na iwech.</t>", "33": "<t>Chixoc il che ri tijonic;</t> <t>miwetzelaj u wäch ri no'j.</t>", "34": "<t>Sibalaj utz</t> <t>re ri winak ri quinutatabej,</t> <t>cac'asc'at c'ut cächajin</t> <t>chquichi' ri wachoch.</t>", "35": "<t>Rumal rech chi ri nu rikic</t> <t>in are ri u rikic ri c'aslemal</t> <t>u ch'äcom c'ut</t> <t>ri utzalaj u rayibal ri Ajawaxel;</t>", "36": "<t>are c'u ri u tasic ib chwij,</t> <t>are ri u ya'ic ri c'aslemal pa sayowem;</t> <t>¡retzelaxic nu wäch</t> <t>are ri u lok'ok'exic ri cämical!”</t>"}