{"1": "<pb/><t>Maban nimal</t> <t>che ri k'ij re chwek,</t> <t>man aweta'm ta c'ut</t> <t>ri cuc'am ulok ri chwek.</t>", "2": "<pb/><t>Chaya' c'olbal chi e jule' tak</t> <t>chi wi ri cheyo'w a k'ij;</t> <t>man ya'tal taj</t> <t>chi at caya' a k'ij chbil awib.</t>", "3": "<pb/><t>Ri abaj xukuje' ri sanyeb e al,</t> <t>are c'u sibalaj al na ri royowal</t> <t>ri man c'o ta u no'j.</t>", "4": "<pb/><t>Ri c'anal</t> <t>man cätok'obisan ta wächaj,</t> <t>are c'u ri oyowarem cusachisaj wächaj,</t> <t>e are tak c'ut ri achixomanic</t> <t>man e k'atatijel taj.</t>", "5": "<pb/><t>Are utz na ri yajanic chisakil</t> <t>chuq'uexwäch ri ajawinic chic'uyal.</t>", "6": "<pb/><t>Are cuya' na cäjiquibax c'uxaj</t> <t>chrij ri achil ri casoconic</t> <t>chuq'uexwäch ri c'ulel ri cätz'umanic.</t>", "7": "<pb/><t>Ri nojinak,</t> <t>cäretzelaj c'u ne na</t> <t>ri u wäch ri juyubal räx cab;</t> <t>ri c'o u numic,</t> <t>xukuje' ne ri c'a qui' cuna' na.</t>", "8": "<pb/><t>Jacha' ri chicop</t> <t>ri c'o u xic'</t> <t>ri naj cäwacat wi che ri u soc</t> <t>are jeri' naj cabin wi</t> <t>che ri c'olbal ri xalax wi.</t>", "9": "<pb/><t>Che u quicotisaxic ri anima'aj,</t> <t>utzalaj tak c'oc'al;</t> <t>che u qui'yirisaxic ri c'aslibal,</t> <t>jun no'j cumal tak ri achilab.</t>", "10": "<pb/><t>Mawi jubik' mebawonoba' ri e awachil</t> <t>mawi ri e rachil ri a tat. <pb/>Mawi jubik' mebac'am bic</t> <t>ri u q'ueyowal ri c'o awuc'</t> <t>pa rachoch ri awachalal. <pb/>Are' utz na ri c'ulja nakaj</t> <t>chuq'uexwäch ri achalaxel ri c'o naj.</t>", "11": "<pb/><t>Chatux ajno'j, nu c'ojol,</t> <t>cäban c'u na chwe chi sibalaj utz wech;</t> <t>jeri' quincuinic</t> <t>c'o quintzelej na u bixic</t> <t>chque ri caquiban il patan chwe.</t>", "12": "<pb/><t>Ri utz</t> <t>cächomanic cäril ri sayowem</t> <t>quel c'u na chuwäch;</t> <t>ri man utz ta</t> <t>cächomanic cutakej ri u be</t> <t>cäkajbex c'u rumal ri winakchi'.</t>", "13": "<pb/><t>Ri cach'aw puwi' jun winak</t> <t>ri man etamatal ta u wäch</t> <t>chawesaj ri ratz'iak</t> <t>chac'ama' che tojbal</t> <t>rech ri ch'awinak puwi'.</t>", "14": "<pb/><t>Ri u ya'ic rutzil u wäch ri achil</t> <t>cuc' tak rakojchi'aj</t> <t>sibalaj ta c'u ak'ab,</t> <t>xak junam ri' che chi xa cätzuric.</t>", "15": "<pb/><t>Xak junam ri ixok ri xak cach'ojinic</t> <t>ruc' jun tz'uj ri man cätani' taj</t> <t>pa ri u k'ijol ri jäb.</t>", "16": "<pb/><t>We cajwax u k'atixic</t> <t>xak junam ri'</t> <t>we ta cajwax u k'atixic ri quiakik'</t> <t>o ri u muk'exic ri aseit pa ri k'abaj.</t>", "17": "<pb/><t>Ri cuchilo</t> <t>cajux ruc' ch'ich'</t> <t>are c'u ri winak ruc' jun winak chic.</t>", "18": "<pb/><t>Ri cächajin ri u che'al higo</t> <t>quebutij rech ri higo;</t> <t>ri cuchajij ri rajaw</t> <t>cuc'am nimarisabal u k'ij.</t>", "19": "<pb/><t>E je jacha' ri palajaj</t> <t>ri quec'utun chupam ri ja',</t> <t>e jeri' xukuje' ri winak quec'utun</t> <t>chupam ri qui chomanic.</t>", "20": "<pb/><t>Ri cämical,</t> <t>ri u jul cäminak</t> <t>xukuje' ri u quiäk rayinic ri winak</t> <t>mawi jubik' quenojic.</t>", "21": "<pb/><t>Ri k'an puak xukuje' ri sak puak,</t> <t>ri k'ak' quetijtojebenic,</t> <t>are' c'u ri achi</t> <t>cätijtobex cumal ri e u ya'ic u k'ij.</t>", "22": "<pb/><t>Che ri man c'o ta u no'j</t> <t>man quel ta ri no'j che</t> <t>pune' ta ne cäque'xic</t> <t>cätakex ta c'u u que'xic.</t>", "23": "<pb/><t>Man catel ta chquij ri a chij,</t> <t>chebawilij tak ri e a jumulaj,</t>", "24": "<t>mawi c'u ne tak k'inomal</t> <t>mawi c'u ne tak ri corona</t> <t>quebeytaj ta chbe k'ij sak.</t>", "25": "<t>Aretak cäc'utun ri echa',</t> <t>cäpok' c'u ri räxal,</t> <t>quemol c'u pa tak ri juyub,</t>", "26": "<t>chque tak ri alaj tak a chij</t> <t>cawesaj wi ri quismal chij</t> <t>ri cacoj che awatz'iak,</t> <t>chque ri alaj tak a q'uisic' puak</t> <t>che qui lok'ic tak ulew.</t>", "27": "<t>Chque ri ati'tab tak a q'uisic'</t> <t>q'uialaj leche ri catij at</t> <t>xukuje' tak ri e awalc'ual</t> <t>xukuje' conojel ri catpataninic.</t>"}