{"1": "<pb/><t>Nu c'ojol,</t> <t>chabana' awech</t> <t>chque tak ri e nu tzij;</t> <t>chebac'olo' tak ri nu takomal</t> <t>pa ri a chomabal.</t>", "2": "<t>Chaya' a xiquin</t> <t>che u tatabexic ri no'j;</t> <t>chajacha' ri a chomabal</t> <t>che ri etamanic.</t>", "3": "<t>Chatz'onoj ri etamanic</t> <t>cuc' conojel ri e a chuk'ab</t> <t>xukuje' ri utzalaj chomanic;</t>", "4": "<t>kas chajacha' awib</t> <t>che qui tzucuxic,</t> <t>je ta ne ri cätajin catzucuj sak puak</t> <t>o jun k'inomal ri c'utalic.</t>", "5": "<t>C'äte ri' cawetamaj c'u na</t> <t>ri u ya'ic u k'ij ri Ajawaxel;</t> <t>¡cach'ob na ri retamaxic</t> <t>u wäch ri Dios!</t>", "6": "<t>Are' c'ut ri Ajawaxel cäyo'w ri no'j;</t> <t>ri ch'obonic ri etamanic</t> <t>chuchi' quebel wi ulok.</t>", "7": "<t>Ri Ajawaxel cuya' ri u to'banic</t> <t>xukuje' querilij ri cuc'am</t> <t>jun suc'alaj c'aslemal,</t> <t>ri man c'o ta wi bach'uyal.</t>", "8": "<t>Quebuchajij ri quebin pa suq'uilal,</t> <t>cuya' c'u to'banic chque</t> <t>ri jic quebin chuwäch.</t>", "9": "<t>Xukuje' cawetamaj na</t> <t>jachique ri colom,</t> <t>xukuje' ri suc',</t> <t>cach'ob c'u na ronojel ri utz,</t>", "10": "<t>ri a chomanic curik na no'j</t> <t>cana' c'u na ri u qui'al ri etamanic.</t>", "11": "<t>Ri utzalaj chomanic</t> <t>xukuje' ri etamanic</t> <t>e are' wa' ri e chajil awech amak'el;</t>", "12": "<t>ri e are' catquik'ilo</t> <t>rech man catbe ta</t> <t>chquipam ri lawalolaj tak qui be</t> <t>ri itzel tak achijab,</t>", "13": "<t>ri quiyo'm can ri utzalaj be</t> <t>quebe c'u pa k'ekumalaj tak be ri latz'.</t>", "14": "<t>Quequiquicot che u banic ri etzelal,</t> <t>quequinimak'ijisaj c'ut</t> <t>ri itzel tak qui banoj.</t>", "15": "<t>Quebin c'u pa jech'alaj tak be</t> <t>quijaluch'um c'u quib</t> <t>chrij ri suc'alaj be.</t>", "16": "<t>Catresaj c'u na xukuje'</t> <t>pa u k'ab ri ixok</t> <t>ri man c'o ta cux chawe</t> <t>ri jalan catzijonic ri que ch'äcanic,</t>", "17": "<t>ri cutzak can ri rachajil</t> <t>re ri ralc'alal</t> <t>xsach c'u pa u jolom</t> <t>ri xuchi'j chuwäch ri Dios</t> <t>chi cuban na.</t>", "18": "<t>Ri u takexic ri be ri cäbe</t> <t>cho rachoch we ixok ri',</t> <t>are wa' ri u c'amic bic ri be</t> <t>ri cäc'aman bic pa ri cämical;</t>", "19": "<t>ri queboc pa ri rachoch</t> <t>man quetzelej ta chic,</t> <t>mawi jubik' quebin chic</t> <t>pa ri be re ri c'aslemal.</t>", "20": "<t>Chatbin ba' pa ri utzalaj be,</t> <t>are chabana' awe</t> <t>jas ri cäquiban ri suc'alaj tak winak.</t>", "21": "<t>E are' c'ut ri e colom</t> <t>ri qui c'aslemal</t> <t>ri man c'o ta qui bach'uyal</t> <t>quejeki' na amak'el cho ri ulew;</t>", "22": "<t>e are' c'u ri e itzel tak winak</t> <t>ri man e jic taj quebok na bic,</t> <t>naj c'u quebeq'uiak wi na</t> <t>che ri uwächulew.</t>"}