{"1": "<pb/><t>Ri tititel xuwi</t> <t>cuchomaj ri ya'tal che,</t> <t>cuk'atij c'u u wäch</t> <t>ronojel utzalaj yo'w no'j.</t>", "2": "<pb/><t>Ri man c'o ta u no'j</t> <t>man c'o ta u rayinic che etamanic;</t> <t>xuwi utz che chi caquiya' qui wäch</t> <t>ri winak che.</t>", "3": "<pb/><t>Ruc' ri etzelal</t> <t>cäpe wi ri q'uixbal;</t> <t>ruc' ri u banic nimal</t> <t>cäpe wi ri yok'obal.</t>", "4": "<pb/><t>Ri e u tzij ri winak</t> <t>e ja' naj qui pam,</t> <t>nima' ri cäbinic,</t> <t>c'ua' re no'j.</t>", "5": "<pb/><t>Man utz taj chi ri k'atal tak tzij</t> <t>cäquito' u wi' ri c'o u mac,</t> <t>man cäquiban ta c'u</t> <t>suc'alaj k'atan tzij</t> <t>puwi' ri man c'o ta u mac.</t>", "6": "<pb/><t>Cumal tak ri e u chi'</t> <t>ri man c'o ta u no'j cunim rib</t> <t>pa tak u q'ueyowal;</t> <t>cumal tak ri e u tzij</t> <t>quebutzucuj utzalaj tak rapunic.</t>", "7": "<pb/><t>Ri e u tzij ri man c'o ta u no'j</t> <t>e are' ri etzelebal rib;</t> <t>cumal c'ut ri e u tzij,</t> <t>cucoj ri jitz'abal chukul.</t>", "8": "<pb/><t>Ri tzijtal tak</t> <t>xak e junam cuc' tak ri munibal</t> <t>quebopan c'ä chquipam tak ri bak.</t>", "9": "<pb/><t>Ri sak'orib xukuje' ri yojinelab</t> <t>¡quebux c'u ne na cachalal tak kib!</t>", "10": "<pb/><t>Ri u bi' ri Ajawaxel</t> <t>are' jun tac'atic ja</t> <t>ri sibalaj nim u cuinem,</t> <t>ruc' c'u quebopan wi ri e suc'ab</t> <t>che u tzucuxic to'bal ib.</t>", "11": "<pb/><t>Ri k'inom cuchomaj</t> <t>chi ri e u k'inomal</t> <t>e junam ruc' jun tinimit</t> <t>ri sutim rij rumal nimalaj tapia</t> <t>ri naj elinak chicaj.</t>", "12": "<pb/><t>Chrij ri banoj nimal</t> <t>cäpe ri tzakmajic;</t> <t>chrij ri mach'ibalil ri pok'otajic.</t>", "13": "<pb/><t>Jun conil xukuje' jun q'uixbal</t> <t>u tzelexic u wäch ri tzij</t> <t>c'amajok chtatabexok.</t>", "14": "<pb/><t>Ri yawab cäwalijisax</t> <t>rumal ri u chajin anima',</t> <t>are c'u ri chajin anima' ri tukarinak,</t> <t>¿jachin ta lo ri cäcuin</t> <t>che u walijisaxic?</t>", "15": "<pb/><t>Ri ajno'jab</t> <t>xukuje' ri e c'oxomanelab</t> <t>cäquirik ri etamanic ri cäquitzucuj.</t>", "16": "<pb/><t>Ruc' jun sipanic</t> <t>quejak conojel tak ri oquibal</t> <t>cäban c'u opanem</t> <t>chuwäch ri winak ri nim u banic.</t>", "17": "<pb/><t>Ri cuto' rib nabe je ta ne</t> <t>ri kastzij ri cubij,</t> <t>c'ä copan na ri cac'ulelanic</t> <t>ri cubij na chi man je taj.</t>", "18": "<pb/><t>Ri k'atan tzij aj Dios</t> <t>cusach u tza'm ri ch'o'j,</t> <t>cujach c'u qui wäch</t> <t>tak ri quech'ojinic.</t>", "19": "<pb/><t>Xa sibalaj cuban u tz'apixic rib</t> <t>ri achalaxel ri c'axc'obisam</t> <t>chuwäch ri jun tinimit ri sutim rij</t> <t>cumal nimak tak tapia.</t> <t>Ri ch'o'j quetasanic jacha' ri tasbal</t> <t>u pam jun rachoch ajawinel.</t>", "20": "<pb/><t>Chquijujunal caquitij na c'ä</t> <t>xukuje' ne ri cosic</t> <t>rech ri e u wächinic tak ri qui tzij.</t>", "21": "<pb/><t>Ri c'aslemal xukuje' ri cämical</t> <t>quewet'et'ic jas ri cubij ri ak'aj;</t> <t>ri sibalaj quewet'et'ic</t> <t>cäquicoch' na ri cuc'am ulok</t> <t>ri quiwet'et'em.</t>", "22": "<pb/><t>U rikic ixokilaxel</t> <t>are ri u rikic ri utz na:</t> <t>are ri u c'amic jun c'utbal</t> <t>ri u tok'ob ri Dios.</t>", "23": "<pb/><t>Ri meba' cäch'aw cuc' tok'lenic;</t> <t>ri k'inom cutzelej u bixic</t> <t>ri cäbix che ruc' nimal.</t>", "24": "<pb/><t>E c'o jujun ri uj utz cuc'</t> <t>chanim c'ut</t> <t>cäsach u wäch ri cutzil kuc',</t> <t>e c'o c'ut jujun kachil ri e jic na</t> <t>chuwäch jun kachalal.</t>"}