{"1": "<pb/><t>Ri Ajawaxel</t> <t>quebuc'ulelaj ri pajbal</t> <t>ri man e tz'akat taj,</t> <t>are c'u sibalaj quekaj ri pajbal</t> <t>chuwäch ri e tz'akat.</t>", "2": "<pb/><t>Ri nimarisan ib cuc'am ulok</t> <t>esbal q'uixbal;</t> <t>ri no'j cäc'oji' cuc' ri e mach'amoj.</t>", "3": "<pb/><t>Ri e colomalaj tak winak</t> <t>cäc'am qui be</t> <t>rumal ri qui colomal;</t> <t>ri winak ri xak e u cawäch</t> <t>cäsach na qui wäch</t> <t>rumal ri qui cawächil.</t>", "4": "<pb/><t>Man c'o ta cäquipatanij na</t> <t>ri k'inomal</t> <t>pa ri k'ij re ri k'atan tzij,</t> <t>are c'u ri suq'uilal</t> <t>cuto'tajisaj ri winak</t> <t>pa u k'ab ri cämical.</t>", "5": "<pb/><t>Ri suq'uilal</t> <t>cucolomaj ri u be ri suc',</t> <t>are' c'u ri banal etzelal cätzak</t> <t>rumal ri kas retzelal.</t>", "6": "<pb/><t>Ri suq'uilal</t> <t>quebutor ri winak ri e colom,</t> <t>are c'u ri quiäk rayinic</t> <t>quebuxim ri jachinelab</t> <t>ri quieb qui wäch.</t>", "7": "<pb/><t>Aretak cäcäm ri banal etzelal,</t> <t>quecäm ri eyebal tak u c'u'x ruc'</t> <t>xukuje' tak ri e u chomam qui banic.</t>", "8": "<pb/><t>Ri Dios cäresaj ri suc'</t> <t>pa ri rikoj c'ax,</t> <t>are c'u cuya' can ri banal etzelal</t> <t>pa ri u c'olbal.</t>", "9": "<pb/><t>Ri e u tzij ri banal etzelal</t> <t>cusachisaj qui wäch</t> <t>ri rajil u tz'akat,</t> <t>are c'u ri u c'oxomanic ri suc'</t> <t>queto'tajisanic.</t>", "10": "<pb/><t>Aretak ri e suc'</t> <t>quebel puwi' ri cäquibano</t> <t>ri tinimit cäjajatic;</t> <t>aretak quecäm ri banal tak etzelal,</t> <t>quech'oplin che quicotemal.</t>", "11": "<pb/><t>Rumal ri tewichi'nic ri suc'</t> <t>cayactaj jun nimalaj tinimit;</t> <t>rumal c'ut ri cak'</t> <t>ri e banal tak etzelal</t> <t>cayojitajic.</t>", "12": "<pb/><t>Ri man utz ta u chomabal</t> <t>cubij lawaloyil</t> <t>chrij ri rachil;</t> <t>ri utz u chomabal man c'o ta jas cubij.</t>", "13": "<pb/><t>Ri biltzijtal ronojel cutzijoj,</t> <t>ri cuk'il rib man cach'aw taj.</t>", "14": "<pb/><t>We man c'o utzalaj k'atan tzij</t> <t>cätzak na ri tinimit;</t> <t>ri u to'tajic cäriktaj</t> <t>cumal ri e q'ui ya'l tak no'j.</t>", "15": "<pb/><t>Man utz ta quelic</t> <t>aretak cäch'aw jun puwi' jun winak</t> <t>ri man reta'm ta u wäch;</t> <t>ri man cäch'aw ta puwi' jun chic</t> <t>man c'o ta latz' curiko.</t>", "16": "<pb/><t>Ri ixok</t> <t>ri sibalaj je'l ri u c'aslemal</t> <t>cäya' u k'ij,</t> <t>ri winak ri chajil anima'</t> <t>curik k'inomal.</t>", "17": "<pb/><t>Ri quel u c'u'x</t> <t>che jun chic cuban utzil chbil rib,</t> <t>are c'u ri man cätok'obisan ta wächaj</t> <t>cuc'am ulok etzelal puwi' chbil rib.</t>", "18": "<pb/><t>Ri banal etzelal cuc'am jun tojbal</t> <t>ri xa subunel;</t> <t>ri cuban suq'uil amak'el,</t> <t>jic ri tojbal rech cäya'ic.</t>", "19": "<pb/><t>Ri benam chrij ri suq'uilal</t> <t>cäc'aman bic pa ri c'aslemal,</t> <t>are c'u ri benam chrij ri etzelal</t> <t>cäc'aman bic pa ri cämical.</t>", "20": "<pb/><t>Ri Ajawaxel cäretzelaj qui wäch</t> <t>ri winak ri itzel quechomanic,</t> <t>e are c'ut ri cuc'am jun c'aslemal</t> <t>ri man c'o ta jas cak'abax chrij</t> <t>e are' wa' ri quekaj chuwäch.</t>", "21": "<pb/><t>Ri banal etzelal cukajbej wi</t> <t>ri c'äjisabal u wäch,</t> <t>e are tak c'ut ri e suc'</t> <t>man c'o ta cäquikajbej.</t>", "22": "<pb/><t>Mulk'ab re k'an puak chutza'm ak</t> <t>ri je'lalaj ixok</t> <t>ri man utz ta cächomanic.</t>", "23": "<pb/><t>Ri qui rayinic ri suc'</t> <t>amak'el utz quelic;</t> <t>ri caquirayij ri e banal tak etzelal</t> <t>are' ri c'ananem.</t>", "24": "<pb/><t>C'o winak ri man cäq'ueq'uen taj</t> <t>ri nim na ri cuc'am</t> <t>chuwäch ri cuyao,</t> <t>winak c'ut ri xu'y ri u q'uisic</t> <t>pa ri mebayil.</t>", "25": "<pb/><t>Ri yanel</t> <t>cäpax u wäch ri jastak rech;</t> <t>ri cäyanic, xukuje' cäc'amanic.</t>", "26": "<pb/><t>Ri cuc'ol ri trico</t> <t>cäc'okox cumal ri winak;</t> <t>ri cuya' pa c'ayixic,</t> <t>cätewichi'x cumal.</t>", "27": "<pb/><t>Ri amak'el cuban utzil,</t> <t>utz cailic;</t> <t>ri cutakej u banic</t> <t>ri etzelal itzel quel na.</t>", "28": "<pb/><t>Ri cujiquiba' u c'u'x</t> <t>chrij ri u k'inomal,</t> <t>je cux na</t> <t>jacha' ri chaki'j u xak che'</t> <t>are' c'u ri e suc'</t> <t>queraxar na jacha' ri e u k'ab tak che'.</t>", "29": "<pb/><t>Ri man cärilij taj ri rachoch,</t> <t>man c'o ta jas ri cäcanaj ta ruc';</t> <t>ri man c'o ta u no'j</t> <t>amak'el cux u lok'om pataninel</t> <t>ri c'o u no'j.</t>", "30": "<pb/><t>Ri suq'uilal cuya' c'aslemal,</t> <t>ri tokinic cäresaj.</t>", "31": "<pb/><t>We ri suc'</t> <t>cuc'am ri tojbal rech waral</t> <t>cho ri uwächulew,</t> <t>¡e ta c'u na lo ri banal etzelal</t> <t>xukuje' ri ajmac!</t>"}