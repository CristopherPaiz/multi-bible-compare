{"1": "<pb/><t>Ri ixok ri c'o u no'j</t> <t>cuyac ri rachoch;</t> <t>ri ixok ri man c'o ta u no'j</t> <t>cuc' tak ri u k'ab cuyojij.</t>", "2": "<pb/><t>Ri colom ri u c'aslemal</t> <t>cuya' u k'ij ri Ajawaxel;</t> <t>ri jech' ri u c'aslemal</t> <t>cäretzelaj u wäch.</t>", "3": "<pb/><t>Chuchi' ri man c'o ta u no'j</t> <t>quel wi ulok ri nimal;</t> <t>chuchi' ri ajno'j</t> <t>quel wi ulok ri to'bal rib.</t>", "4": "<pb/><t>Aretak man e c'o ta wacax,</t> <t>caq'uec'ob ri trico;</t> <t>rumal ri u chuk'ab ri wacax</t> <t>cäq'uiyir ri u wächinic ri ulew.</t>", "5": "<pb/><t>Ri suc'alaj k'alajisanel</t> <t>man cuban ta tzij;</t> <t>ri u cawäch k'alajisanel</t> <t>quebubij banoj tzij.</t>", "6": "<pb/><t>Ri yacal ch'o'j cutzucuj no'j</t> <t>man curik ta c'ut;</t> <t>che ri c'oxomanel, ri etamanic</t> <t>man c'ax ta u rikic.</t>", "7": "<pb/><t>Chanajtajisaj awib</t> <t>che ri man c'o ta u no'j,</t> <t>chque c'ut ri u chi'</t> <t>man cärik ta na etamanic.</t>", "8": "<pb/><t>Ri no'j cuban che ri ajno'j</t> <t>chi cuch'ob ri cubano,</t> <t>are' c'u ri man c'o ta u no'j</t> <t>cäsub rumal chi man c'o ta u no'j.</t>", "9": "<pb/><t>Ri man c'o ta qui no'j</t> <t>caquitze'j u wäch ri qui chak'maquil,</t> <t>chquixo'l c'ut ri winak</t> <t>ri e tz'akatisanelab pa ronojel</t> <t>c'o utzalaj rayibal.</t>", "10": "<pb/><t>Ri anima'aj quebuch'ob</t> <t>ri kas e u c'ayilal,</t> <t>man cujach ta qui wäch</t> <t>ri man reta'm ta u wäch</t> <t>man cunim ta na rib</t> <t>chupam ri u quicotemal.</t>", "11": "<pb/><t>Ri cachoch ri e banal tak etzelal</t> <t>cäyojix na;</t> <t>ri cachoch ri winak</t> <t>ri e tz'akatisanelab pa ronojel</t> <t>queq'uiyiric:</t>", "12": "<pb/><t>E c'o be ri je ta ne e suc',</t> <t>che c'ut ri qui q'uisbalil</t> <t>c'o wi ri cämical.</t>", "13": "<pb/><t>Cak'oxow ne ri anima'aj</t> <t>rumal ri tze',</t> <t>chuq'uisbalil c'ut ri jajatem</t> <t>cäq'uis pa ok'ej.</t>", "14": "<pb/><t>Ri man c'o ta u no'j</t> <t>u cuban u c'u'x chrij ri u c'aslemal</t> <t>ri utzalaj winak cucu'ba' u c'u'x</t> <t>chquij tak ri e u banoj.</t>", "15": "<pb/><t>Ri con cucoj ronojel ri cäbix che;</t> <t>ri utz cächomanic cäril na</t> <t>jawije' ri cäbin wi.</t>", "16": "<pb/><t>Ri ajno'j cuna' rib</t> <t>chuwäch ri etzelal</t> <t>quel c'u chuwäch,</t> <t>are' c'u ri man c'o ta u no'j</t> <t>banal nimal xukuje' jiquil u c'u'x.</t>", "17": "<pb/><t>Ri chanim coyowaric</t> <t>man cuchomaj taj ri cubano;</t> <t>are c'u ri cujic' rib cac'oji'</t> <t>pa jamaril.</t>", "18": "<pb/><t>Ri e con quebechbex cumal</t> <t>ri man c'o ta qui no'j;</t> <t>ri utz quenojinic quenoj che etamanic.</t>", "19": "<pb/><t>Ri e banal tak etzelal</t> <t>caquipachba' na quib</t> <t>chquiwäch ri utzalaj tak winak;</t> <t>ri e lawalo cäquita' na tok'ob</t> <t>chi tak cachoch ri e suc'.</t>", "20": "<pb/><t>Ri meba',</t> <t>xukuje' ne ri rachil</t> <t>ri junam u wäch ruc'</t> <t>quetzelax na u wäch rumal;</t> <t>ri k'inom man quebajilataj taj</t> <t>ri junam qui wäch ruc'.</t>", "21": "<pb/><t>Ri cäretzelaj u wäch ri rachil</t> <t>cuban jun macaj,</t> <t>¡are' c'u sibalaj utz</t> <t>re ri quel u c'u'x che ri meba'!</t>", "22": "<pb/><t>Ri cäquitzucuj u banic ri lawaloyil,</t> <t>cäquisach ri be;</t> <t>ri cäquitzucuj u banic ri utz</t> <t>takal qui lok'ok'exic</t> <t>xukuje' u jiquibaxic c'uxaj chquij.</t>", "23": "<pb/><t>Che ronojel tijoj chuk'ab</t> <t>c'o quechbex che;</t> <t>ri tzijtzotem xuwi tzubukil cuc'am ulok.</t>", "24": "<pb/><t>Ri u corona ri ajno'j</t> <t>are' ri u c'oxomanic;</t> <t>ri quech ri man c'o ta qui no'j</t> <t>are' chi man c'o ta qui no'j.</t>", "25": "<t><f>[3]</f>Ri suc'alaj k'alajisanel</t> <t>cuto'tajisaj ri qui c'aslemal</t> <t>jule' chic;</t> <t>ri u cawächil k'alajisanel</t> <t>are' ajchak'mac che ri cämical.</t>", "26": "<pb/><t>Ri u ya'ic u k'ij ri Ajawaxel</t> <t>cuya' jun jicalaj eyebal c'uxaj</t> <t>chque ri alc'ualaxelab</t> <t>rech man c'o ta caquic'ulmaj.</t>", "27": "<pb/><t>Ri u ya'ic u k'ij ri Ajawaxel</t> <t>are' u q'uiyibal ri c'aslemal,</t> <t>ri queresaj c'ut</t> <t>pa ri colob aj cämical.</t>", "28": "<pb/><t>Takanic paquiwi' tinimit winak</t> <t>jun nimarisabal k'ij wa'</t> <t>che ri ajawinel;</t> <t>takanic paquiwi'</t> <t>quieb oxib tzakmajic che.</t>", "29": "<pb/><t>Ri uxic coch'onel</t> <t>cuc'ut ri c'oxomanic;</t> <t>uxic man coch'onel taj</t> <t>are' wa ri cac'utu ri nimalaj conil.</t>", "30": "<pb/><t>Ri chomabal</t> <t>ri man quel ta ch'u'j c'aslemal wa'</t> <t>che ri cuerp,</t> <t>are c'u ri quiäk rayinic copan wa'</t> <t>c'ä cho tak ri bak.</t>", "31": "<pb/><t>Cuc'axc'obisaj ri u winakirisanel</t> <t>jachin ri cuban c'ax che ri meba',</t> <t>cuya' c'u u k'ij</t> <t>jachin ri quel u c'u'x che.</t>", "32": "<pb/><t>Ri banal etzelal quetzeletaj</t> <t>rumal ri retzelal;</t> <t>ri winak ri tz'akatisanel pa ronojel</t> <t>pa ronojel cäto'</t> <t>rumal ri tz'akatil ri c'o ruc'.</t>", "33": "<pb/><t>Ri no'j cäc'oji' pa tak chomabal</t> <t>ri utz quechomanic,</t> <t>chquixo'l c'u ri man c'o ta qui no'j</t> <t>man etamatal ta u wäch.</t>", "34": "<pb/><t>Ri suq'uilal are nimarisabal u k'ij</t> <t>jun nim tinimit;</t> <t>ri macaj are ri u q'uixbal.</t>", "35": "<pb/><t>Ri pataninel ri nawinel</t> <t>cuch'äc ri rutzil ranima' ri ajawinel,</t> <t>are c'u ri man nawinel taj</t> <t>cuch'äc ri royowal.</t>"}