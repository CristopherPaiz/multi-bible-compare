{"1": "<pb/>U tzij tak ri Salomon, u c'ojol ri David, ajawinel re Israel,", "2": "<pb/><t>ri qui patan wa':</t> <t>are ri qui k'axexic no'j</t> <t>xukuje' tijonic,</t> <t>ri quetoban</t> <t>che qui ch'obic tak ri tzij</t> <t>ri quieb oxib quebel cäquibij,</t>", "3": "<t>che u rikic etamanic,</t> <t>utzalaj no'jinic,</t> <t>suq'uilal, colomal</t> <t>xukuje' co tiquilem;</t>", "4": "<t>che u ya'ic qui nawinic ri c'ojolab</t> <t>ri man c'o ta queta'm,</t> <t>che c'u u ya'ic quetamanic</t> <t>xukuje' jic'oj ib.</t>", "5": "<t>Ri c'o u no'j</t> <t>xukuje' u c'oxomanic quebutatabej,</t> <t>we c'u je cuban wa'</t> <t>cäq'uiy c'u na u wi' ri u no'j</t> <t>xukuje' ri esbal u no'j</t>", "6": "<t>che qui ch'obic</t> <t>ri cäquibij ri ajno'jab,</t> <t>xukuje' tak ri qui tzij,</t> <t>ri e c'utbal ri cäquiya'</t> <t>xukuje' tak ri caquibij</t> <t>chi rajawaxic qui ch'obic.</t>", "7": "<pb/><t>Ri no'j cachaptajic</t> <t>rumal u ya'ic u k'ij ri Ajawaxel;</t> <t>ri man c'o ta qui no'j</t> <t>cäquetzelaj u wäch ri no'j</t> <t>xukuje' ri tijonic.</t>", "8": "<t>Nu c'ojol,</t> <t>chaya' a xiquin che u tatabexic</t> <t>ri u pixbenic ri a tat</t> <t>xukuje' maxutuj ri u tijonic ri a nan,</t>", "9": "<t>e je'licalaj tak wikbal awib wa':</t> <t>jacha' jun a chachal o jun a corona.</t>", "10": "<t>We ri ajmaquib cäcaj catquisubu,</t> <t>¡maya' a tzij</t> <t>chi caban awe ri cäquibano,</t> <t>nu c'ojol!</t>", "11": "<t>Craj ne, cäquibij chawe:</t> <t>“Tasaj kuc';</t> <t>xak chubanic ka cojo jun c'amibal,</t> <t>che u cämisaxic jun winak</t> <t>ri man c'o ta u mac aretak coc'owic.</t>", "12": "<t>E c'asal ri winak ri e tz'akat</t> <t>pa ronojel quekabik'o,</t> <t>jacha' ri cuban ri cämical</t> <t>che qui bik'ic ri quekaj</t> <t>pa ri u julil cäminak.</t>", "13": "<t>Quec'oji' na</t> <t>ronojel qui wäch k'inomal kuc',</t> <t>¡quekanojisaj na ri kachoch</t> <t>cuc' conojel ri queläk'axic!</t>", "14": "<t>Tasaj chatk'ax kuc'</t> <t>chabana' awe ri cäkabano,</t> <t>xa c'u jun c'olbal</t> <t>ka rajil chc'olok.”</t>", "15": "<t>¡Matbe cuc' we winak ri',</t> <t>nu c'ojol!</t> <t>Naj chaya' wi awib</t> <t>chque ri itzel tak qui be,</t>", "16": "<t>aninak c'u e c'o</t> <t>che u banic ri lawaloyil;</t> <t>¡aninak e c'o che u tixic quic'!</t>", "17": "<pb/><t>Pune' c'u</t> <t>man c'o ta c'u ne cupatanij</t> <t>jun c'amibal cätanixic</t> <t>we quecuin ri chicop</t> <t>ri e c'o qui xic' che rilic,</t>", "18": "<t>we winak ri'</t> <t>e are' quekajben ri c'amibal</t> <t>ri xquitanij,</t> <t>cäquiya' c'u ri qui c'aslemal</t> <t>pa cämical.</t>", "19": "<t>Are wa' ri cäquitaklebej na</t> <t>ri sibalaj quequiäk rayinic:</t> <t>ri quiäk rayinic</t> <t>ri c'o cuc' are' quecämisanic.</t>", "20": "<t>Ri no'j cubano</t> <t>chi cätataj ri u ch'abal</t> <t>xo'l tak ri ja;</t> <t>xukuje' pa tak ri be.</t>", "21": "<t>Quebuya' qui bixic tak ri u tzij</t> <t>chi' tak ri cachoch ri winak,</t> <t>pa tak ri c'olbal</t> <t>ri sibalaj cäquimulij wi quib</t> <t>ri winak pa ri tinimit:</t>", "22": "<t>“C'ojolab ri man c'o ta iwetamanic,</t> <t>ri quiwetz'bej u wäch ronojel,</t> <t>ri man c'o ta i no'j,</t> <t>¿c'ä jampa' lo quitanaba'</t> <t>u lok'ok'exic ri conil ri c'o iwuc',</t> <t>quirik c'u na quicotemal</t> <t>pa ri etz'ben wächaj,</t> <t>quiwetzelaj c'u u wäch ri etamanic?</t>", "23": "<t>Chebitatabej</t> <t>ri e nu pixbenic quixinnojisaj c'u na</t> <t>ruc' no'jinic;</t> <t>quebenya' c'u na quetamaxic</t> <t>tak ri e nu chomanic chiwe.</t>", "24": "<t>Ix nu siq'uim,</t> <t>ix wulam rech quixpetic,</t> <t>are c'u ri ix</t> <t>man i yo'm ta i xiquin chwe.</t>", "25": "<t>Xane' e i xutum</t> <t>tak ri e nu yo'w no'j;</t> <t>man ch'awinak ta i c'u'x</t> <t>che u c'amic ri nu pixbenic.</t>", "26": "<t>¡Quintze'j c'u na i wäch</t> <t>aretak ix c'o chi</t> <t>chupam ri quiäkasakil!</t> <t>¡Quinwetz'bej c'u na i wäch</t> <t>aretak ix cäminak chic che xe'n ib,</t>", "27": "<t>aretak quepe tak ri xe'n ib</t> <t>xukuje' tak ri c'ax piwi',</t> <t>q'uistajibal c'uxaj xukuje' elemch'u'j,</t> <t>jacha' jun salc'um</t> <t>ri ronojel cusach u wäch!</t>", "28": "<pb/><t>Pa ri k'ij ri'</t> <t>caquitz'onoj na tok'ob,</t> <t>man c'u quintzelej ta</t> <t>u wäch ri qui tzij;</t> <t>quinitzucuj na,</t> <t>man c'u quinirik ta chic;</t>", "29": "<t>quiwetzelaj c'u u wäch ri no'j,</t> <t>man quiwaj ta c'ut</t> <t>quiya' ta u k'ij ri Ajawaxel.</t>", "30": "<t>Man quebirayij taj qui c'amic</t> <t>ri e nu yo'w tak no'j;</t> <t>quiwetzelaj qui wäch ri e nu pixbenic.</t>", "31": "<t>¡Quixukajbej c'u na</t> <t>ri e ratz'amil ri e i c'aslemal!</t> <t>¡Cäq'uistaj na i c'u'x</t> <t>chque ri itzel tak i chomanic!</t>", "32": "<t>Ri man c'o ta quetamabal,</t> <t>quebe pa ri cämical,</t> <t>e are' tak c'ut ri man c'o ta qui no'j</t> <t>cäsachisax na qui wäch</t> <t>rumal ri man qui oquem ta il;</t>", "33": "<t>are' c'ut ri cutatabej</t> <t>ri quinbij che,</t> <t>cäjeki' na pa jamaril,</t> <t>man cuxe'j ta rib chi c'o ta</t> <t>jun u q'ueyowal cutaklebej.”</t>"}