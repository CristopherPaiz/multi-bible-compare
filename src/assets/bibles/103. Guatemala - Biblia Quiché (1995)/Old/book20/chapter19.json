{"1": "<pb/><t>Are utz na</t> <t>ri uxic meba'</t> <t>tz'akatisanel c'ut pa ronojel,</t> <t>che u q'uexwäch ri man c'o ta u no'j</t> <t>ri banal tzij tal.</t>", "2": "<pb/><t>Man utz ta ri elem ch'u'j</t> <t>we man c'o ch'obonic;</t> <t>ri sibalaj e aninakil</t> <t>quequic'am ulok q'ui tak sachinakil.</t>", "3": "<pb/><t>Ri u conil ri winak</t> <t>cuban che chi cusach ri be,</t> <t>cuyaxtaj c'ut ri winak</t> <t>ri chak'maquil chrij ri Ajawaxel.</t>", "4": "<pb/><t>Ri k'inomal quebuc'am ulok</t> <t>q'uialaj tak achil,</t> <t>are' c'u ri meba' quebutzak c'u ne na</t> <t>tak ri rachil.</t>", "5": "<pb/><t>Ri u cawäch k'alajisanel</t> <t>kas curik wi na</t> <t>ri c'äjisabal u wäch;</t> <t>ri banal tzij man quel ta</t> <t>puwi' ri cubano.</t>", "6": "<pb/><t>Ri sipanel man co ta c'u ranima',</t> <t>catzucux cumal conojel ri winak</t> <t>cux c'u cachil.</t>", "7": "<pb/><t>We ri meba'</t> <t>xukuje' ne tak ri e rachalal</t> <t>caquetzelaj u wäch,</t> <t>c'o ba ne rumal ri' quenajtin</t> <t>ri e rachil che.</t>", "8": "<pb/><t>Ri curik etamanic</t> <t>cuchaplej c'u u banic ri retamam,</t> <t>cuya' u k'ij chbil rib</t> <t>capok'colij c'ut.</t>", "9": "<pb/><t>Ri u cawäch k'alajisanel</t> <t>kas curik wi na</t> <t>ri c'äjisabal u wäch;</t> <t>ri banal tzij queyex rumal ri cämical.</t>", "10": "<pb/><t>Man ya'tal ta</t> <t>che ri man c'o ta u no'j</t> <t>chi cäc'oji' pa k'inomal,</t> <t>mawi ya'tal ta che ri lok'om pataninel</t> <t>cuk'at ta tzij</t> <t>paquiwi' ajawib ri nimak qui k'ij.</t>", "11": "<pb/><t>Ri utzalaj no'jinic</t> <t>are ri u k'ilic ri oyowal,</t> <t>are c'u ri u ya'ic k'ij,</t> <t>man c'o ta cubij u c'u'x</t> <t>che ri il patan.</t>", "12": "<pb/><t>Ri royowal ri ajawinel</t> <t>xak junam ruc' ri u wunic ri coj,</t> <t>are c'u ri utzalaj u rayibal</t> <t>jacha' ri räxk'ab puwi' ri k'ayes.</t>", "13": "<pb/><t>Jun c'ojolaxel ri man c'o ta u no'j</t> <t>cuc'axc'obisaj ri u tat.</t> <t>Ri ixok ri xak cäch'ojinic xak junam</t> <t>ruc' ri tz'uj ri man cätani' taj.</t>", "14": "<pb/><t>Chque ri nan tat quec'am wi tak ja</t> <t>xukuje' tak k'inomal;</t> <t>ri ixokilaxel c'oxomanel</t> <t>cäc'am che ri Ajawaxel.</t>", "15": "<pb/><t>Ri sak'oril cuya' nimalaj waram,</t> <t>are' c'u ri sak'or cucoch' na numic.</t>", "16": "<pb/><t>Ri cutz'akatisaj u banic ri takomal</t> <t>cuto' u wi' ri u c'aslemal;</t> <t>ri man nim ta cäril wi</t> <t>ri u tijonic ri Ajawaxel,</t> <t>cäcämic.</t>", "17": "<pb/><t>Jun jalomal che ri meba'</t> <t>jun jalomal wa' che ri Ajawaxel,</t> <t>kas are c'u ri Ajawaxel</t> <t>cätojow na ri c'asaj.</t>", "18": "<pb/><t>Chajic'a' ri a c'ojol utz</t> <t>c'ä cuya' cäjiq'uic,</t> <t>macämisaj</t> <t>c'u rumal ri u c'äjisaxic u wäch.</t>", "19": "<pb/><t>Ri sibalaj coyowaric</t> <t>cuc'am na ri takal che;</t> <t>we quesax</t> <t>chuwäch ri c'äjisabal wächaj</t> <t>xa canimatajisax ri jasach.</t>", "20": "<pb/><t>Chaya' a xiquin</t> <t>che ri no'j ri cäya' chawe</t> <t>chac'amowaj c'ut ri pixbenic</t> <t>we je caban wa' catux na ajno'j.</t>", "21": "<pb/><t>Ri winak quebuban q'ui tak chomanic,</t> <t>are c'u ri u chomam u banic ri Ajawaxel</t> <t>are cabantajic.</t>", "22": "<pb/><t>Ri sibalaj cucämisaj wi rib</t> <t>ri winak</t> <t>che u rayixic cux u quiäkasakil;</t> <t>are' utz na ri meba'</t> <t>chuwäch ri banal tzij.</t>", "23": "<pb/><t>Ri u ya'ic u k'ij ri Ajawaxel</t> <t>cäc'aman bic pa ri c'aslemal;</t> <t>cac'oji' jun pa quicotemal</t> <t>man c'o ta c'u</t> <t>jun lawaloyil cäpe puwi'.</t>", "24": "<pb/><t>Ri sak'or cunim ri u k'ab</t> <t>pa ri liq'uilic lak,</t> <t>mawi c'u ne cäticaric cuc'am bic</t> <t>cuya' pa u chi'.</t>", "25": "<pb/><t>Che ri u c'äjisaxic</t> <t>u wäch ri banal nimal,</t> <t>ri con quetamanic;</t> <t>ri ajno'j quetamam xak xuwi</t> <t>ruc' ri pixbenic.</t>", "26": "<pb/><t>Ri u banic c'ax che ri tataxel</t> <t>xukuje' ri resaxic bic ri nanaxel</t> <t>pa ri ja,</t> <t>esbal tak q'uixbal wa'</t> <t>xukuje' e u q'ueyowal</t> <t>che jun alc'ualaxel.</t>", "27": "<pb/><t>Nu c'ojol,</t> <t>we man catoc il che ri k'iloj ib</t> <t>catas na awib</t> <t>chquij ri utzalaj tak yo'w no'j.</t>", "28": "<pb/><t>Ri u cawäch k'alajisanel cäretz'bej</t> <t>u wäch ri suq'uilal;</t> <t>ri banal etzelal quebutzak ulok etzelal</t> <t>pa u chi'.</t>", "29": "<pb/><t>Xak e c'o ri xic'ay</t> <t>chque ri e banal tak nimal;</t> <t>ri utzalaj tak rapubal</t> <t>che ri uwo rachak ri man c'o ta u no'j.</t>"}