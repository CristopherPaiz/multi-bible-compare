{"1": "<pb/><t>Are c'o quechbex na</t> <t>we c'o utzalaj tzijol,</t> <t>ri man c'u ta wi yok'bal,</t> <t>chuwäch ri q'uialaj k'an puak</t> <t>xukuje' sak puak.</t>", "2": "<pb/><t>Ri k'inom xukuje' ri meba'</t> <t>c'o ri quejunamataj wi:</t> <t>quicabichal e winakirisam</t> <t>rumal ri Ajawaxel.</t>", "3": "<pb/><t>Ri utz cachomanic cäril ri sayowem</t> <t>quel c'u chuwäch;</t> <t>ri man utz ta cächomanic catakenic</t> <t>cucoch' c'u ri c'ax.</t>", "4": "<pb/><t>Ri u mach'ic ib</t> <t>xukuje' ri u ya'ic</t> <t>ri u k'ij ri Ajawaxel</t> <t>quequic'am ulok jacha' che tojbal,</t> <t>k'inomal tak,</t> <t>nimarisabal k'ij,</t> <t>xukuje' c'aslemal.</t>", "5": "<pb/><t>Ri u be ri banal etzelal</t> <t>nojinak chque tak c'amibal;</t> <t>are c'u ri coc il</t> <t>che ri u c'aslemal,</t> <t>man cuya ta c'olbal chque.</t>", "6": "<pb/><t>Chaya' utzalaj tijonic</t> <t>che ri ac'al re camic,</t> <t>aretak c'u ri ri'j re chwek</t> <t>mawi jumul cutzak ta canok.</t>", "7": "<pb/><t>Chquixo'l ri mebayib,</t> <t>ri k'inom are ajawinel;</t> <t>chquixo'l ri ajc'asib,</t> <t>ri ya'l jalomal.</t>", "8": "<pb/><t>Ri cutic etzelal,</t> <t>cuyac na qui wächinic u q'ueyowal;</t> <t>¡ri Ajawaxel cusachisaj na u wäch</t> <t>ruc' ri bara' re ri royowal!</t>", "9": "<pb/><t>Ri quel u c'u'x chque jule' chic,</t> <t>cätewichitaj na rumal ri u ya'ic</t> <t>que ri mebayib ri u wa.</t>", "10": "<pb/><t>Aretak quesax bic ri banal nimal,</t> <t>queq'uis c'u ri yojcorem</t> <t>xukuje' ri yajoj tak ib.</t>", "11": "<pb/><t>Ri ajawinel nim cäril wi</t> <t>ri animaaj ri ch'ajch'oj,</t> <t>cuya' c'u ri rutzil ranima'</t> <t>che ri utz catzijonic.</t>", "12": "<pb/><t>Ri Ajawaxel coc il</t> <t>che u chajixic ri ajno'j</t> <t>quebuya' c'u chisak</t> <t>ri cujiquiba' qui bixic</t> <t>ri cubij ri banal tzij.</t>", "13": "<pb/><t>Rech man cachacun taj,</t> <t>ri sak'or cucoj pa u tzij cubij:</t> <t>“c'o jun coj pa ri be</t> <t>ri are craj quinucämisaj.”</t>", "14": "<pb/><t>Ri u chi' ri ixok</t> <t>ri cäkaj pa mac ruc' achi</t> <t>e jun c'ua' ri sibalaj naj u pam,</t> <t>ri quebetzak wi ri quec'okox</t> <t>rumal ri Ajawaxel.</t>", "15": "<pb/><t>Ri conil are u tz'akatil</t> <t>ri qui chomanic ri c'ä e ac'alab,</t> <t>quel c'ut aretak cäc'äjisax u wäch</t> <t>ruc' ch'ayiquil.</t>", "16": "<pb/><t>Jachin ri cut'orij ri meba'</t> <t>che u k'inomarisaxic rib</t> <t>o cuya' che ri k'inom,</t> <t>coc na pa ri mebayil.</t>", "17": "<t>Chaya' a xiquin che qui tatabexic</t> <t>ri qui tijonic ri ajno'jab;</t> <t>chatoc il che u chomaxic</t> <t>ri catintijoj wi.</t>", "18": "<t>Cakaj c'u na chawäch</t> <t>qui c'olic pa ri a chomabal,</t> <t>catcuin ta c'u che qui bilaxic</t> <t>conojel junam.</t>", "19": "<t>Camic quebenya' retamaxic chawe</t> <t>rech cajiquiba' a c'u'x</t> <t>chrij ri Ajawaxel.</t>", "20": "<pb/><t>In e nu tz'ibam</t> <t>juwinak lajuj (30) tijonic chawe</t> <t>e c'o yo'w tak no'j chquipam,</t> <t>xukuje' tak etamanic,</t>", "21": "<t>che a tijoxic</t> <t>retamaxic ri kastzij,</t> <t>rech catcuinic che u ya'ic</t> <t>jun jicalaj k'alajisanic</t> <t>che ri cuc'ot a chi'.</t>", "22": "<t><f>[8]</f>Mawoc'owisaj u wi'</t> <t>ri caban che ri meba'</t> <t>rumal rech chi meba',</t> <t>mawi mac'axc'obisaj</t> <t>ri man cäcuin taj cuto' rib,</t> <t>chquiwäch ri k'atal tak tzij.</t>", "23": "<t>Are' c'u ri Ajawaxel cäch'aw na</t> <t>puwi' quebuc'axc'obisaj c'u na</t> <t>jachin tak ri quec'axc'obisanic.</t>", "24": "<t>Majunaj awib</t> <t>mawi machilaj winak ri ch'u'j u jolom</t> <t>xak c'u cac'anc'atic.</t>", "25": "<t>Mawetamaj ne u banic awe</t> <t>ri itzel tak qui nak'atisabal</t> <t>cacoj ta c'u ne ri colob chakul.</t>", "26": "<t>Mawi jubik' mac'am u k'abal</t> <t>ri qui tojic qui c'as tak winak,</t>", "27": "<t>we c'u ne man c'o catojbej rech,</t> <t>cämaj c'u ne na ri a ch'at.</t>", "28": "<t>Maq'uex qui c'olbal ri c'ulbat</t> <t>ri qui cojom can tak ri e a mam.</t>", "29": "<t>Jachin ri utz</t> <t>u banic ri u chac cubano,</t> <t>c'o ri che qui patanixic</t> <t>tak ri ajawinelab</t> <t>man c'u chque ta apachique winak.</t>"}