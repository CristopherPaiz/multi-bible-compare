{"1": "<pb/><t>Ri c'ojolaxel ri ajno'j</t> <t>cuc'amowaj ri u pixbenic ri u tat;</t> <t>ri banal nimal</t> <t>man cuya' ta u xiquin che ri k'ilonic.</t>", "2": "<pb/><t>Chquijujunal caquiyac na</t> <t>ri u wächinic ri caquibij,</t> <t>e are' tak c'ut ri jachinelab</t> <t>ri quieb qui wäch</t> <t>quenum che u banic ri tokinic.</t>", "3": "<pb/><t>Ri qui chajixic tak ri tzij</t> <t>are wa' ri u chajixic kib chi kib;</t> <t>ri sibalaj cätzijtzotic</t> <t>xa u tuquiel cäretzelaj rib.</t>", "4": "<pb/><t>Ri sak'or cärayinic</t> <t>man cärikon ta c'ut;</t> <t>ri cächacunic,</t> <t>queq'uiy ri jastak rech.</t>", "5": "<pb/><t>Ri suc'alaj winak</t> <t>itzel caril ri banoj tzij;</t> <t>ri banal etzelal ya'l q'uixbal</t> <t>xukuje' yok'obal.</t>", "6": "<pb/><t>Ri colomal cuto' ri winak</t> <t>ri man c'o ta u bach'uyal;</t> <t>ri jech'balil</t> <t>cusachisaj u wäch ri ajmac.</t>", "7": "<pb/><t>E c'o jachin tak</t> <t>ri man c'o ta cäc'am chque</t> <t>cäquiban c'u quib chi e k'inomab,</t> <t>e c'o c'u jachin tak c'o ronojel cuc'</t> <t>cäquiban c'u quib chi e mebayib.</t>", "8": "<pb/><t>Ri cäto'tajisan</t> <t>ri u c'aslemal ri k'inom</t> <t>are' ri u k'inomal;</t> <t>ri meba'</t> <t>mawi jumul quebuta' xibin tak ib.</t>", "9": "<pb/><t>Ri e suc' xak e junam</t> <t>ruc' ri chäj ri cänicowic;</t> <t>ri e banal tak etzelal,</t> <t>xak e junam ruc' ri chäj ri cachupic.</t>", "10": "<pb/><t>Ri banoj nimal</t> <t>xuwi cuc'am ulok ch'o'j;</t> <t>ri no'j c'o cuc' ri caquimach' quib.</t>", "11": "<pb/><t>Ri k'inomal ri xak c'ätetal</t> <t>xq'uiyic cäbe pa rij;</t> <t>are c'u ri xak nojimal camulixic,</t> <t>cuq'uiyirisaj.</t>", "12": "<pb/><t>Eyebal c'uxaj man je ta quelic,</t> <t>anima'aj c'axc'obinak,</t> <t>are c'u ri rayinic ri tz'akatinak</t> <t>xak junam ruc' juwi' che' re c'aslemal.</t>", "13": "<pb/><t>Ri man nim ta cäril wi jun takanic,</t> <t>cubisoj na;</t> <t>ri nim cäril wi ri takanic,</t> <t>cäya' na tojbal rech.</t>", "14": "<pb/><t>Ri u tijonic ri ajno'j</t> <t>bulbux wa' re c'aslemal,</t> <t>man caban ta kajem</t> <t>chupam ri e u colob ri cämical,</t>", "15": "<pb/><t>Ri utzalaj no'jinic</t> <t>cuch'äc ri u ya'ic u k'ij,</t> <t>ri e jachinelab ri quieb qui wäch</t> <t>benam que pa ri sachbal qui wäch.</t>", "16": "<pb/><t>Ri utz cachomanic</t> <t>ronojel cuban ruc' c'oxomanic,</t> <t>are' c'u ri man c'o ta u no'j</t> <t>cuya' u k'ij chi man c'o ta u no'j.</t>", "17": "<pb/><t>Ri itzel tako'n quebuc'am ulok</t> <t>u q'ueyowal,</t> <t>are' c'u ri jicalaj tako'n cutzirisanic.</t>", "18": "<pb/><t>Mebayil, q'uixbalil</t> <t>ri man nim ta caril wi ri yo'w no'j;</t> <t>sibalaj cäya' u k'ij</t> <t>ri nim cäril wi ri pixbenic.</t>", "19": "<pb/><t>Ri rayibal ri cätz'akatic</t> <t>cuya' quicotemal.</t> <t>Ri man c'o ta qui no'j</t> <t>man caquik'i' taj</t> <t>we caquinajtajisaj quib</t> <t>che ri lawaloyil.</t>", "20": "<pb/><t>Chawuc'aj awib cuc' ri ajno'jab</t> <t>cärik c'u na a no'j chawuc'aj awib</t> <t>cuc' ri man c'o ta qui no'j</t> <t>caquisachisaj c'u na a wäch.</t>", "21": "<pb/><t>Ri ajmaquib man quetzokopix ta</t> <t>rumal ri lawaloyil;</t> <t>ri e suc',</t> <t>utzil ri tojbal que cäya'ic.</t>", "22": "<pb/><t>Ri utzalaj winak cuya' can quechbal</t> <t>ri e ri' tak u mam;</t> <t>ri ajmac quebumulij utzalaj tak jastak</t> <t>ri cux na rech ri suc'.</t>", "23": "<pb/><t>Pa ri rulew</t> <t>ri meba' tz'ebem ri cätijic,</t> <t>sibalaj c'u q'ui ri cäsach u wäch</t> <t>jawije' ri man c'o ta wi suq'uilal.</t>", "24": "<pb/><t>Ri man cujic' taj ri u c'ojol</t> <t>xa man u lok' taj;</t> <t>jachin c'ut ri lok'caril</t> <t>ri u c'ojol cujic'o.</t>", "25": "<pb/><t>Ri suc',</t> <t>cäwa'ic c'ä quil na ri u numic,</t> <t>are' c'u ri banal etzelal</t> <t>cäcanaj ruc' numic.</t>"}