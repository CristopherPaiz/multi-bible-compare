{"1": "<pb/><t>Mebasach</t> <t>ri e nu tijonic,</t> <t>nu c'ojol;</t> <t>chebac'olo' ri e nu takomal</t> <t>pa ri a chomabal,</t>", "2": "<t>naj c'u catc'asi' na</t> <t>nojinak che utzil.</t>", "3": "<t>Mawi jubik' matzak can</t> <t>ri lok'ok'ebal c'uxaj,</t> <t>xukuje ri kastzij;</t> <t>chebac'ama' bic awuc'</t> <t>jacha' cäban che jun chachal.</t> <t>Chebatz'ibaj pa ri a chomabal,</t>", "4": "<t>cärik c'u na ri tok'ob</t> <t>xukuje' ri nimarisabal a k'ij</t> <t>rumal ri Dios xukuje' cumal ri winak.</t>", "5": "<t>Ruc' ronojel awanima'</t> <t>chacu'ba' a c'u'x chrij ri Ajawaxel</t> <t>man chrij ta c'ut ri awetamanic</t> <t>pa awech wi.</t>", "6": "<t>Chaya' u k'ij ri u c'olem ri Ajawaxel</t> <t>pa ronojel ri cabano,</t> <t>chnataj ri Ajawaxel chawe,</t> <t>are' c'u catc'amow na bic</t> <t>pa ri suc'alaj be.</t>", "7": "<t>Maban awib chi sibalaj ta c'o a no'j;</t> <t>chaya' u k'ij ri Ajawaxel</t> <t>chatasa' awib mat be</t> <t>chupam ri lawalolaj be:</t>", "8": "<t>¡are' c'u utzalaj cunabal wa'</t> <t>che u ya'ic u chuk'ab ri a cuerp!</t>", "9": "<pb/><t>Chebacojo' ri a k'inomal</t> <t>che u ya'ic u k'ij ri Ajawaxel</t> <t>xukuje' ri nabe tak qui wächinic</t> <t>ri awulew;</t>", "10": "<t>we je caban wa' quepulin na</t> <t>c'ä quepak'apop na ri e a c'uja</t> <t>xukuje' ri quebac'ol wi</t> <t>ri e u wa'l a uva.</t>", "11": "<pb/><t>Nu c'ojol, mawetzelaj u wäch</t> <t>ri c'äjisabal wächaj</t> <t>ri cuya' ri Ajawaxel,</t> <t>mawi mäpe awoyowal aretak catuyajo;</t>", "12": "<t>rumal rech chi ri Ajawaxel cupixbej</t> <t>jachin ri culok'ok'ej,</t> <t>jacha' ri cuban ri tataxel</t> <t>cupixbej ri u c'ojol</t> <t>ri benak ranima' ruc'.</t>", "13": "<pb/><t>Sibalaj utz re ri winak</t> <t>ri curik ri no'j,</t> <t>ri curik ri etamanic;</t>", "14": "<t>are c'u c'o na quechbex chque</t> <t>chuwäch ri sak puak,</t> <t>xukuje' nim ri quechbex na chque</t> <t>chuwäch ri k'an puak.</t>", "15": "<t>Ri no'j c'o na rajil</t> <t>chquiwäch tak ri perl;</t> <t>¡mawi ne ri jastak</t> <t>ri sibalaj querayixic</t> <t>cajunamataj ta ruc'!</t>", "16": "<t>Ruc' ri iquiak'ab cuchi'j</t> <t>ri nimalaj c'aslemal ri cäbeytajic,</t> <t>ruc' c'u ri mox k'ab</t> <t>cuchi'j k'inomal xukuje' yabal k'ij.</t>", "17": "<t>Ri qui takexic ri e u xo'l tak rakan</t> <t>sibalaj man e c'o ta c'o wi;</t> <t>ri binem pa alaj tak u be</t> <t>c'olem wa' pa jamaril.</t>", "18": "<t>Ri no'j c'aslemal wa'</t> <t>che ri cärikowic;</t> <t>¡sibalaj utz</t> <t>quech ri queta'm u canajisaxic cuc'!</t>", "19": "<t>Ruc' no'j xukuje' etamanic,</t> <t>ri Ajawaxel co xutiq'uiba' ri caj</t> <t>xukuje' ri uwächulew;</t>", "20": "<t>ruc' no'j xubano</t> <t>chi xuban quieb ri plo xukuje'</t> <t>chque tak ri sutz'</t> <t>quetz'utuw wi ulok ri räxk'ab.</t>", "21": "<pb/><t>Chäc'olo' amak'el</t> <t>ri utzalaj chomanic,</t> <t>nu c'ojol,</t> <t>mel ri colomal chawäch,</t>", "22": "<t>quebux na</t> <t>u q'uiyibal c'aslemal chawe</t> <t>catquiwik c'u na jacha' jun chachal.</t>", "23": "<t>Cuya' catbin</t> <t>ruc' jiquibam c'uxaj pa ri be</t> <t>mawi c'u jumul cachak'ij ta na awib.</t>", "24": "<t>Aretak catuxlanic</t> <t>man c'o ta jas caxe'j ta wi awib;</t> <t>aretak catk'oyic catwar na pa utzil.</t>", "25": "<t>Maxe'j awib chque ri jastak</t> <t>ri xak c'ätetal quec'ulmatajic,</t> <t>mawi che ri u q'ueyowal</t> <t>ri cäpe paquiwi' ri banal tak etzelal,</t>", "26": "<t>rumal rech chi ri Ajawaxel</t> <t>cuya' na jiquibam c'uxaj chawe,</t> <t>man cuya' ta c'u na c'olbal</t> <t>chi catkaj ta na</t> <t>pa jun apachique c'amibal.</t>", "27": "<pb/><t>Mawi jumul mak'il awib</t> <t>che u banic jun tok'ob</t> <t>che jachin ri c'o cutz'onoj chawe,</t> <t>aretak c'o pa a k'ab ri u banic che.</t>", "28": "<t>Maya' can che re chwek</t> <t>ri to'banic ri catcuin</t> <t>che u banic camic.</t>", "29": "<t>Machomaj u banic c'ax che ri winak</t> <t>ri u jiquibam u c'u'x chawij.</t>", "30": "<t>C'o matzucuj wi u banic ch'o'j,</t> <t>we man c'o jachin u banom c'ax chawe.</t>", "31": "<t>Matititej ri abaj ranima'</t> <t>mawi matijtobej u banic awe ri cubano;</t>", "32": "<t>ri Ajawaxel cäretzelaj c'u qui wäch</t> <t>ri e banal tak etzelal,</t> <t>cäpe c'u che jekelem cuc' ri e suc'.</t>", "33": "<t>Ri Ajawaxel cuc'okoj</t> <t>ri rachoch ri itzel winak,</t> <t>cutewichi'j c'ut</t> <t>ri u jekelibal ri winak</t> <t>ri cuban suq'uilal.</t>", "34": "<t>Ri Ajawaxel cutze'j qui wäch</t> <t>ri quetze'n wächaj</t> <t>cuban c'u utzil chque ri e mach'amoj.</t>", "35": "<t>Ri nimarisabal k'ij</t> <t>are ri caquich'äc ri ajno'jab,</t> <t>ri man c'o ta qui no'j</t> <t>are caquich'äc ri qui q'uixbal.</t>"}