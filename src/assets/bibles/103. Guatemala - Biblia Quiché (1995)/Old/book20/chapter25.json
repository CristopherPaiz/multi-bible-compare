{"1": "<pb/>Xukuje' wa' e u tijonic tak ri Salomon ri xek'axex cumal winak ri e c'o che u patanixic ri Ezequiy rajawinel ri Juda:", "2": "<pb/><t>U juluwem ri Dios wa'</t> <t>chi e c'o rawatalic,</t> <t>yabal c'u qui k'ij ri ajawinelab</t> <t>qui ch'obic wa'</t> <t>aretak quecuin che qui ch'obic.</t>", "3": "<pb/><t>Ri u chicajil ri caj,</t> <t>ri u najil u pam ri ulew</t> <t>xukuje' ri qui chomanic</t> <t>tak ri ajawinelab</t> <t>man e ya'tal ta qui ch'obic wa'.</t>", "4": "<pb/><t>Chebatasa' ri tz'ilol che ri sak puak,</t> <t>ri ch'ayal sak puak</t> <t>cuban c'u na jun kumubal;</t>", "5": "<t>chatasa' chquixo'l ri pataninel tak</t> <t>rech ri ajawinel ri banal etzelal,</t> <t>cäjeki' c'u na ri u tem re ajawibal</t> <t>pa ri suq'uil.</t>", "6": "<pb/><t>Maban awib chi nim a banic</t> <t>chuwäch ri ajawinel,</t> <t>mawi mamajij ri qui c'olbal ri winak</t> <t>ri nimak qui banic;</t>", "7": "<t>are' nim na u banic</t> <t>chi catulax che pakalem</t> <t>chi' catmach'irisax</t> <t>chquiwäch ri nimak tak tatayib. <pb/>Ri cawil cuc' ri e a bak'wäch:</t>", "8": "<t>mebac'am bic pa tak ri k'atbal tzij,</t> <t>we ne c'o chic jun k'alajisanel</t> <t>ri cäcuinic cubij</t> <t>chi man kastzij taj ri cabij</t> <t>chuq'uisbalil c'ut</t> <t>man cach'ob ta chic jas cabano.</t>", "9": "<pb/><t>Chato' awib pa u k'ab ri cattzujunic</t> <t>mawesaj c'u u tzijol ri awatal</t> <t>rumal ri a jil a tz'akat.</t>", "10": "<t>We c'u ne c'o jachin</t> <t>cattowic catuya' c'u pa q'uixbal,</t> <t>are c'u ri yok'bal ri cacanaj chawij</t> <t>man c'o ta a to'tajic chupam.</t>", "11": "<pb/><t>Jun tzij pa ri jok'otaj</t> <t>ri rajawaxic xak junam</t> <t>ruc' jun mansa'n re k'an puak</t> <t>ri nac'om chupam sak puak.</t>", "12": "<t>Jacha' jun mulk'ab</t> <t>xukuje' jun chachal re k'an puak</t> <t>ri coc' na,</t> <t>are je cuban wa'</t> <t>ri aj no'jalaj k'iloj ib</t> <t>che ri reta'm u c'amowaxic.</t>", "13": "<pb/><t>Ri jicalaj tako'n</t> <t>che ri cätakow bic</t> <t>xak junam ruc' ri tew ri cajorjobisan</t> <t>pa ri k'ij aretak c'o k'ak',</t> <t>cuya' c'u chajin anima' che ri rajaw.</t>", "14": "<pb/><t>E sutz' xukuje' ri quiakik'</t> <t>man c'o ta c'u jäb,</t> <t>jewa' ri ri winak</t> <t>ri cubij rib chi yanel</t> <t>man c'o ta c'u ri ya'tal ta rumal.</t>", "15": "<pb/><t>Ri coch'onic cukasaj ri oyowal;</t> <t>ri ch'uch'ujalaj tak tzij</t> <t>cäquipaxij ri c'ulelanic.</t>", "16": "<pb/><t>We cärik juyubal räx cab,</t> <t>chatija' ri takalic ri catijo';</t> <t>we c'u ne rumal roc'owisaxic</t> <t>u wi' ri catijo catxawic.</t>", "17": "<pb/><t>We casolij ri awachil,</t> <t>xak amak'el mabano,</t> <t>mäq'uistaj c'u ne u c'u'x chawe</t> <t>itzel ta chi c'u ne catrilo.</t>", "18": "<pb/><t>Wi't, ch'ich' re ch'o'j,</t> <t>ch'ab ri tz'imaj u wi',</t> <t>¡are jewa'</t> <t>ri cuya' jalum k'alajisanic</t> <t>chrij ri rachil ri junam u wäch ruc'!</t>", "19": "<pb/><t>U jiquibaxic c'uxaj</t> <t>chrij jun jachanel quieb u wäch</t> <t>pa tak ri jok'otaj re c'axc'olil</t> <t>xak junam ri' ruc' ri binem</t> <t>ruc' jun a'aj k'ajinak,</t> <t>o wa'im ruc' jun wareaj ri snoc'.</t>", "20": "<t><f>[9]</f>Qui bixoxic bix</t> <t>che jun anima'aj ri ch'ibatajinak</t> <t>xak junam ri' ruc' ri u q'uiakic ch'am</t> <t>chuwäch ri ch'a'c,</t> <t>o ri u k'olixic ri atz'iak</t> <t>pa ri k'ijol rech tew.</t>", "21": "<pb/><t>We ri a c'ulel canumic,</t> <t>chaya' ri cutijo;</t> <t>we c'u ne cachak'ij u chi'</t> <t>chaya' ri caruq'uiaj;</t>", "22": "<t>jeri' caban na</t> <t>chi cäk'ak'an ri u palaj che q'uixbal,</t> <t>ri Ajawaxel c'ut cätojow na chawe.</t>", "23": "<pb/><t>Rumal ri quiakik'</t> <t>aj riquiak'ab elebal k'ij</t> <t>cäpe ri jäb,</t> <t>cumal c'ut ri itzel tak ak'aj</t> <t>ri itzel tak palaj.</t>", "24": "<pb/><t>Are utz na ri c'olem</t> <t>chuchi' ri u wi' ri ja,</t> <t>che u q'uexwäch ri c'olem</t> <t>pa jun nimalaj ja</t> <t>ruc' jun ixok ri xuwi ch'o'j cupatanij.</t>", "25": "<pb/><t>Jacha' ri ja' ri cäjororic</t> <t>chupam ri chaki'j</t> <t>kulaj ri cachaki'j u chi'</t> <t>jewa' cuban</t> <t>ri qui kajic utzalaj tak tzijol</t> <t>ri petinak pa naj tak ulew.</t>", "26": "<pb/><t>U q'uiyibal ja' xk'olatajinak</t> <t>xukuje' puk'talic</t> <t>are jeri' man c'o ta u mac</t> <t>ri cäbirbitic chuwäch ri ajchak'mac.</t>", "27": "<pb/><t>Man utz ta cubano</t> <t>we coc'ow u wi' u tijic</t> <t>juyubal räx cab,</t> <t>xukuje man utz taj</t> <t>cunimarisaj rib jun.</t>", "28": "<pb/><t>Jacha' jun tinimit</t> <t>ri man kasan ta pa nimalaj tapia</t> <t>ri xak tek'elic</t> <t>jeri' ri man reta'm taj</t> <t>catakan taj paquiwi' ri e u rayibal.</t>"}