{"1": "<pb/><t>Ri u chomabal</t> <t>ri ajawinel</t> <t>pa u k'ab ri Ajawaxel.</t> <t>Cätakenic e jacha' tak ri nima',</t> <t>ri be ri craj ri Ajawaxel.</t>", "2": "<pb/><t>Ri winak utz cäril ronojel ri cubano,</t> <t>are' c'ut ri Ajawaxel</t> <t>are' quenic'on tak ri chomanic.</t>", "3": "<pb/><t>Chatakej u banic ri colomal</t> <t>xukuje' ri suq'uilal,</t> <t>are c'u cäkaj wa' chuwäch ri Ajawaxel</t> <t>che qui q'uexwäch ri tabal tak tok'ob.</t>", "4": "<pb/><t>Bak'wächaj ri cunimarisaj rib,</t> <t>chomanic ri cuban nimal;</t> <t>ri qui chäj ri e banal tak etzelal,</t> <t>macaj.</t>", "5": "<pb/><t>Ri chomanic tak ri utz qui chomaxic</t> <t>utz quebel na;</t> <t>ri xak aninak qui banic</t> <t>cäquic'am ulok etzelatajic.</t>", "6": "<pb/><t>Ri k'inomal ri querik</t> <t>cumal qui banic banoj tak tzij,</t> <t>xa e c'atibal ri coc'owic</t> <t>chque ri caquitzucuj ri cämical.</t>", "7": "<pb/><t>Ri e banal tak etzelal</t> <t>cäsachisax na qui wäch</t> <t>rumal ri qui tokinic,</t> <t>rumal rech chi man xcaj taj</t> <t>xquiban ri suq'uilal.</t>", "8": "<pb/><t>Ri u c'aslemal ri banal etzelal jech'</t> <t>xukuje' man co ta c'olic;</t> <t>ri jastak ri cuban ri winak</t> <t>ri tz'akat pa ronojel e ch'ajch'oj.</t>", "9": "<pb/><t>Are utz na ri c'olem</t> <t>chuchi' ri u wi' ri ja,</t> <t>che u q'uexwäch ri c'olem</t> <t>pa jun nimalaj ja</t> <t>ruc' jun ixok ri xuwi ch'o'j cäraj.</t>", "10": "<pb/><t>Ri banal etzelal</t> <t>xuwi cuchomaj u banic ri man utz taj;</t> <t>mawi jubik' cuchomaj ta u banic utzil</t> <t>che ri rajil u tz'akat.</t>", "11": "<pb/><t>Che ri u c'äjisaxic</t> <t>u wäch ri nimol rib,</t> <t>ri con quetamanic;</t> <t>ri ajno'j che ri pixbenic</t> <t>caresaj wi etamanic.</t>", "12": "<pb/><t>Ri suc'alaj Dios ralwächin</t> <t>ri rachoch ri banal etzelal;</t> <t>xukuje' quebujach ri banal tak etzelal</t> <t>pa ri sachbal wächaj.</t>", "13": "<pb/><t>Ri man coc ta il</t> <t>che ri u bochi'nic ri meba',</t> <t>xukuje' ri are'</t> <t>man c'o ta cätzelex u bixic</t> <t>che aretak cutz'onoj to'banic.</t>", "14": "<pb/><t>Ri sipanic ri man quesax ta u tzijol</t> <t>cukasaj u wäch ri oyowal</t> <t>ri sibalaj nim na.</t>", "15": "<pb/><t>Aretak cäban suq'uil,</t> <t>ri suc' cäquicotic,</t> <t>chque c'ut ri cäquiban etzelal</t> <t>copan na ri etzeletajic.</t>", "16": "<pb/><t>Ri man cutakej ta</t> <t>jun c'aslemal ri utz u chomaxic,</t> <t>quetac'al na</t> <t>chquixo'l ri cäminakib.</t>", "17": "<pb/><t>Ri cujach rib</t> <t>che ri u quicotisaxic rib,</t> <t>ri u wa'l uva xukuje' tak ri c'oc'al,</t> <t>queq'uis na pa ri mebayil.</t>", "18": "<pb/><t>Ri winak ri subunel</t> <t>xukuje' banal etzelal curik na c'ax</t> <t>che u q'uexwäch ri suc'</t> <t>tz'akat c'ut pa ronojel.</t>", "19": "<pb/><t>Are utz na ri c'olem</t> <t>chupam ri chaki'j uwo sak</t> <t>chuq'uexwäch ri c'olem ruc' jun ixok</t> <t>ri xak coyowaric</t> <t>ri xuwi ch'o'j cupatanij.</t>", "20": "<pb/><t>Pa ri rachoch ri ajno'j</t> <t>e c'o k'inomal</t> <t>xukuje' tak c'oc'al,</t> <t>are' c'u ri man c'o ta u no'j</t> <t>cusach ronojel ri c'o ruc'.</t>", "21": "<pb/><t><f>[7]</f>Ri cutzucuj chi cux colom,</t> <t>xukuje' aj lok'ok'ebal c'u'x,</t> <t>curik c'aslemal</t> <t>xukuje' nimarisabal k'ij.</t>", "22": "<pb/><t>Ri ajno'j cäbe che ch'o'j</t> <t>chrij jun tinimit</t> <t>ri utz u chajixic banom,</t> <t>cuq'uis c'u tzij puwi' ri cuinem</t> <t>ri u jiquibam wi u c'u'x.</t>", "23": "<pb/><t>Ri cuch'ob na jas ri cubij,</t> <t>mawi jubik' cunim rib pa u q'ueyowal.</t>", "24": "<pb/><t>Nimarisal rib,</t> <t>banal nimal xukuje' yacal ch'o'j</t> <t>cuchi'x ri sibalaj cunimarisaj rib.</t>", "25": "<pb/><t>Cumal tak rayinic cäcäm ri sak'or,</t> <t>rumal rech chi ri e u k'ab</t> <t>man cäcajtaj quechacunic;</t>", "26": "<pb/><t>ronojel ri jun k'ij</t> <t>xak rayinic cubano.</t> <t>Are' c'u ri suc',</t> <t>man ruc ta q'ueq'uenic cayanic.</t>", "27": "<pb/><t>Ri Ajawaxel cäretzelaj qui wäch</t> <t>ri qui sipanic ri e banal tak etzelal,</t> <t>rumal rech chi quequichi'j</t> <t>cuc' itzel tak chomanic.</t>", "28": "<pb/><t>Ri u cawäch k'alajisanel</t> <t>cäsachisax na u wäch;</t> <t>jachin c'ut ri reta'm cätatabenic,</t> <t>amak'el cäcuin che u tzelexic wächaj.</t>", "29": "<pb/><t>Ri banal etzelal cuban rib chi jicom;</t> <t>are' c'u ri tz'akat pa ronojel</t> <t>jicom c'olic.</t>", "30": "<pb/><t>Chuwäch ri Ajawaxel</t> <t>man c'o ta no'j ri nim ta na u k'ij,</t> <t>mawi e c'oxomanic</t> <t>mawi e utzalaj tak chomanic.</t>", "31": "<pb/><t>Ri winak cucolomaj ri quiej</t> <t>rech coc pa ri ch'o'j,</t> <t>are' c'u ri Ajawaxel,</t> <t>are' ri cäyo'w ri ch'äcanic.</t>"}