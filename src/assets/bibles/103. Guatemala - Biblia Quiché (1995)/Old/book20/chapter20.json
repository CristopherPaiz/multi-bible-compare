{"1": "<pb/><t>Ri u wa'l uva cuban</t> <t>che ri winak chi cuban nimal;</t> <t>ri e uq'uia' tak</t> <t>ri utz qui k'obisaxic</t> <t>banom cuyojtajisaj;</t> <t>apachin ta ne ri cakaj chupam</t> <t>man c'o ta jun utz ta u cojic</t> <t>ri u no'j cubano.</t>", "2": "<pb/><t>Jun c'analaj ajawinel</t> <t>xak junam ruc' jun coj ri cawunic;</t> <t>ri cätzuruwic,</t> <t>xak quieb cubij puwi' ri u c'aslemal.</t>", "3": "<pb/><t>Nim u k'ij ri winak</t> <t>ri quebuk'il ri c'ulelam tak ib,</t> <t>apachique c'u man c'o ta u no'j</t> <t>cäcuinic cuchaplej.</t>", "4": "<pb/><t>Aretak u k'ijol ri taji'n,</t> <t>ri sak'or man cätajin taj;</t> <t>aretak c'u copan ri k'ijol</t> <t>che u yaquic ri u wächinic,</t> <t>ri xtiquic cätzucunic</t> <t>man c'o ta c'u curik na.</t>", "5": "<pb/><t>Ri e chomanic ri e c'o chc'uyal</t> <t>quejunamataj cuc' ri choalaj tak ja,</t> <t>are' c'u ri cac'oxomanic cäcuin</t> <t>che qui rikic.</t>", "6": "<pb/><t>Sibalaj e q'ui ri caquiban quib</t> <t>chi sibalaj e jic pa ronojel,</t> <t>man cärik ta c'u jachin</t> <t>jun ri cäjiquibax ta c'uxaj chrij.</t>", "7": "<pb/><t>¡Sibalaj utz quech ri c'ojolaxelab</t> <t>ri quebuya' can ri bininak</t> <t>pa colomal tz'akat c'u pa ronojel!</t>", "8": "<pb/><t>Aretak ri ajawinel cät'uyi</t> <t>pa ri k'atbal tzij,</t> <t>cubana' jun u ca'yexic,</t> <t>che u mesic bic ri etzelal.</t>", "9": "<pb/><t>Man c'o ta jun cäcuinic cubij:</t> <t>“Josok' ri wanima',</t> <t>in ch'ajch'oj man c'o ta mac</t> <t>pa ri nu c'aslemal.”</t>", "10": "<pb/><t>Pajbal tak</t> <t>xukuje' etabal tak k'ipom,</t> <t>e quieb jastak wa'</t> <t>ri quetzelax qui wäch</t> <t>rumal ri Ajawaxel.</t>", "11": "<pb/><t>Cumal tak ri e u banoj quetamatajic</t> <t>we ri c'ojol cabin ruc' colomal.</t>", "12": "<pb/><t>Ri xiquinaj che tatabenic</t> <t>xukuje' ri bak'wächaj che cäyanic</t> <t>xeban rumal ri Ajawaxel.</t>", "13": "<pb/><t>Majach awib che ri waram,</t> <t>o catcanaj can meba';</t> <t>chatc'asc'atok</t> <t>cäto'taj c'o c'u na ri wa.</t>", "14": "<pb/><t>“¡Man utz taj ri c'ayij!”</t> <t>cächa' ri lok'omanel,</t> <t>aretak c'u lok'tajinak chic</t> <t>cuquicotisaj rib chbil rib.</t>", "15": "<pb/><t>Are' c'o na rajil</t> <t>ri cätzijon ruc' no'j,</t> <t>chuwäch ronojel ri k'an puak</t> <t>xukuje' tak ri k'inomal</t> <t>ri e c'o cho ri uwächulew.</t>", "16": "<pb/><t>Ri cäch'aw puwi' jun winak</t> <t>ri man etamatal ta u wäch,</t> <t>chawesaj ri ratz'iak</t> <t>chac'ama' che tojbal.</t>", "17": "<pb/><t>Ri winak cäkaj chuwäch cutzuk rib</t> <t>cumal banoj tak tzij,</t> <t>pune' c'u chuq'uisbalil cux</t> <t>jacha' ta ne juba' ulew che.</t>", "18": "<pb/><t>Ri chomanic quejiquibax</t> <t>rumal jun utzalaj yo'w no'j:</t> <t>ri ch'o'j caban</t> <t>ruc' jun utzalaj nawinic.</t>", "19": "<t>Ri ajtzijtal</t> <t>man reta'm ta u c'u'ic jun awatalic,</t> <t>majunaj ba' awib</t> <t>ruc' winak ri ajtzijtal.</t>", "20": "<pb/><t>Ri cuc'okoj ri u tat o ri u nan,</t> <t>cäcäm na</t> <t>pa ri xibibalalaj k'ekumalil.</t>", "21": "<pb/><t>Ri k'inomal ri cärik rumal subunic,</t> <t>chuq'uisbalil man cuya' ta quicotemal.</t>", "22": "<pb/><t>Mawi jubik' mabij</t> <t>chi caya' na rajil c'axelal;</t> <t>chajiquiba' a c'u'x chrij ri Ajawaxel,</t> <t>cuban c'u na chawe chi catch'äcanic.</t>", "23": "<pb/><t>Ri Ajawaxel man utz ta</t> <t>caril ri u cojic ri alal ri k'ipom;</t> <t>ri pajbal ri e c'o qui jech'</t> <t>man e c'amel taj.</t>", "24": "<pb/><t>Ri Ajawaxel cac'amow u be ri winak;</t> <t>man c'o ta jun reta'm taj</t> <t>ri kas cutaklebej na.</t>", "25": "<pb/><t>Xak quieb cubij</t> <t>puwi' ri winak ri cuchi'j</t> <t>jun jasach che ri Dios</t> <t>ri c'äte c'u cuchomaj chi canok</t> <t>chi man utz taj ri xubano.</t>", "26": "<pb/><t>Ri ajawinel ri c'o u no'j</t> <t>quebunajtajisaj ri e banal tak etzelal</t> <t>ri e c'o chunakaj,</t> <t>quebuxak'alej c'u chuxe' jun quetet.</t>", "27": "<pb/><t>Ri uxlabal ri u yo'm ri Dios</t> <t>che ri winak</t> <t>chäj wa' ri cuc'ut</t> <t>ronojel ri c'o chupam ri winak.</t>", "28": "<pb/><t>Ri ajawinel man c'o ta caslaben</t> <t>chupam ri u tem re ajawibal</t> <t>aretak cucoj ri lok'ok'ebal c'uxaj</t> <t>xukuje' ri kastzij.</t>", "29": "<pb/><t>Ri caquibanbej nimal ri alabom</t> <t>c'o chupam tak ri qui chuk'ab;</t> <t>ri nimarisabal qui k'ij</t> <t>ri nimak tak winak</t> <t>chupam tak ri qui wi' ri sak c'o wi.</t>", "30": "<pb/><t>Ri etzelal cäcunataj</t> <t>cumal ch'ayiquil xukuje' socotajic;</t> <t>ri ch'ayiquil cucunaj</t> <t>ri etamabal c'uxaj.</t>"}