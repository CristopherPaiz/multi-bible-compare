{"1": "<pb/>E u tzij ri ajawinel Lemuel aj Mas, <pb/><t>ri xtijobex rech rumal ri u nan.</t>", "2": "<pb/><t>Wal, qui wächinic ri nu c'u'x,</t> <t>tzelebal qui wäch tak ri nu bochi'nic</t> <t>ri xuya' ri Dios,</t> <t>¿jas ta chic ri quincuin ta</t> <t>chi che u bixic chawe?</t>", "3": "<t>Chi maq'uis ri a chuk'ab</t> <t>cuc' tak ri ixokib,</t> <t>u mac c'u quech ri ixokib</t> <t>quebetzeletaj tak ri ajawinelab.</t>", "4": "<t>Man utz ta c'ut, Lemuel,</t> <t>chi ri ajawinel</t> <t>xukuje' tak ri e k'atal tak tzij</t> <t>cacuq'uiaj u wa'l uva</t> <t>xukuje' ri c'a tak uq'uia',</t>", "5": "<t>cuya' c'u ri' cäsach ri pixab</t> <t>pa qui jolom</t> <t>cäquijech'obisaj c'u u k'atic tzij</t> <t>paquiwi' ri man nimak ta qui k'ij.</t>", "6": "<pb/><t>Chaya' can ri u wa'l uva</t> <t>xukuje' ri c'a tak uq'uia'</t> <t>chque ri quebisonic</t> <t>chque ri man cäquirik ta chic</t> <t>jas cäquibano;</t>", "7": "<t>¡chcuq'uiaj u wa'l uva</t> <t>manataj chic chque ri qui mebayil</t> <t>xukuje' ri qui rikoj tak c'ax!</t>", "8": "<pb/><t>Co chatch'aw che qui q'uexwäch</t> <t>ri man co ta quech'awic;</t> <t>¡chebato' ri man quecuin taj</t> <t>cäquito' quib!</t>", "9": "<t>Co chatch'awok,</t> <t>chabana' c'u suq'uil chque;</t> <t>¡chebato' ri mebayib</t> <t>xukuje' ri man nimak ta qui k'ij!</t>", "10": "<t>Mayibalalaj ixok,</t> <t>¿la ma ta c'ax u rikic?</t> <t>¡C'o na rajil chquiwäch</t> <t>tak ri je'lalaj abaj ri perl!</t>", "11": "<t>Ri rachajil</t> <t>kas cujiquiba' u c'u'x chrij,</t> <t>man c'o ta jun k'ij</t> <t>ri ma ta c'o u ch'äcoj.</t>", "12": "<t>Quebuya' nimak tak utzil</t> <t>che ri rachajil</t> <t>conojel ri k'ij re ri u c'aslemal.</t>", "13": "<t>Cäbe che u tzucuxic rismal chij</t> <t>xukuje' lino ruc' c'ut quicotemal</t> <t>quebuchacuj tak chac</t> <t>cuc' tak ri e u k'ab.</t>", "14": "<t>Ri je ta ne jun jucub</t> <t>quech ajc'ayib ri naj</t> <t>quebuc'ama' wi ulok</t> <t>ri jastak ri quebajwataj che.</t>", "15": "<t>C'ä maja' casakaric cäwalij</t> <t>che qui tzukic ri ral</t> <t>xukuje' ri e u pataninelab.</t>", "16": "<t>Cäbe che rilic jun ulew culok' c'ut,</t> <t>cuc' tak ri u ch'äcoj quebutic tak uva.</t>", "17": "<t>Cuxim ri u xe' u pam</t> <t>che u cojic u chuk'ab</t> <t>ruc' c'u chajin anima' coc</t> <t>che u banic ri chac.</t>", "18": "<t>Coc il cärilij ri c'ayij</t> <t>rech utz quelic,</t> <t>cächacun chak'ab</t> <t>c'ä canajtin na ri ak'ab.</t>", "19": "<t>Quebucoj ri u k'ab che bätz'inic</t> <t>xukuje' cäquemenic.</t>", "20": "<t>Amak'el c'o cuya' chque ri mebayib</t> <t>xukuje' chque ri c'o qui rajawaxic.</t>", "21": "<t>Man c'o ta cubij u c'u'x</t> <t>chque ri ral aretak cäkaj ri tew,</t> <t>conojel c'u ri ral</t> <t>qui cojom pimak tak qui k'u'.</t>", "22": "<t>Kas are' quequemow tak catz'iak,</t> <t>are' c'u quebucoj</t> <t>ri ch'uch'ujalaj tak atz'iak</t> <t>che ratz'iak.</t>", "23": "<t>Ri rachajil sibalaj etamatal u wäch</t> <t>chupam ri tinimit,</t> <t>are jun chquixo'l ri tatayib</t> <t>ri nimak qui k'ij pa ri ulew.</t>", "24": "<t>We ixok ri'</t> <t>quebuban tak u pam atz'iak</t> <t>xukuje' tak pas</t> <t>ri quebuc'ayij chque tak ri ajc'ayib.</t>", "25": "<t>Cuc'ac'arisaj ri u chuk'ab</t> <t>xukuje' nim ilic,</t> <t>man coc ta il che ri k'ij re chwek.</t>", "26": "<t>Amak'el catzijon ruc' no'j,</t> <t>ruc' c'u lok'ok'ebal c'uxaj</t> <t>quebuya' tak ri e u tijonic.</t>", "27": "<t>Coc il rech ronojel utz</t> <t>cabin pa ri rachoch,</t> <t>mawi jumul cutij ri man u ch'äcom taj.</t>", "28": "<t>Ri e ral xukuje' ri rachajil</t> <t>cäquiya' u k'ij cäquibij c'u che:</t>", "29": "<t>“Utzalaj tak ixokib</t> <t>sibalaj e q'ui e c'olic,</t> <t>are' c'u ri at</t> <t>at ri sibalaj at utz na</t> <t>chquiwäch conojel.”</t>", "30": "<t>Ri wikbal tak ib</t> <t>xak e jun banoj tzij,</t> <t>ri je'lical xak oc'owel,</t> <t>are' c'u ri ixok</t> <t>ri nim cäril wi ri Ajawaxel</t> <t>ya'tal u ya'ic u k'ij.</t>", "31": "<t>¡Chiya' u k'ij</t> <t>chuwäch ronojel ri tinimit!</t> <t>¡Chiya' u k'ij</t> <t>rumal ronojel ri u banom!</t>"}