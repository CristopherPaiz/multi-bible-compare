{"1": "<pb/><t>Ri ch'uch'ujalaj</t> <t>tzelebal u wäch ri tzij</t> <t>cukasaj u wäch ri oyowal;</t> <t>ri c'axalaj tzelebal u wäch ri tzij</t> <t>xa cunimatajisaj ri oyowal.</t>", "2": "<pb/><t>Che ri cak' ri ajno'jab</t> <t>cäpe wi ri no'j;</t> <t>che ri qui chi' ri man c'o ta qui no'j,</t> <t>ri man c'o ta no'jibal.</t>", "3": "<pb/><t>Ri Ajawaxel c'o pa ronojel c'olbal,</t> <t>coc il che quilic ri e utz</t> <t>xukuje' ri e itzel.</t>", "4": "<pb/><t>Ri ak'aj ri cälok'inic</t> <t>juwi' che' wa' re c'aslemal;</t> <t>ri itzelalaj ak'aj cuban c'ax</t> <t>che ri uxlabal.</t>", "5": "<pb/><t>Ri man c'o ta u no'j</t> <t>man nim ta caril wi</t> <t>ri u pixbenic ri u tat;</t> <t>ri coc il che,</t> <t>cuc'ut c'oxomanic.</t>", "6": "<pb/><t>Nim c'o pa ri rachoch ri achi</t> <t>ri tz'akat pa ronojel,</t> <t>are' c'u ri banal etzelal</t> <t>man c'o ta cärechbej che ri cuch'äco.</t>", "7": "<pb/><t>Ri ajno'jab caquijabuj no'j</t> <t>cuc' ri qui chi';</t> <t>ri man c'o ta qui no'j,</t> <t>caquicoj ri qui chomabal,</t> <t>che u jech'obisaxic ronojel.</t>", "8": "<pb/><t>Ri Ajawaxel</t> <t>man quebucoch'taj ri qui sipanic</t> <t>ri e banal tak etzelal,</t> <t>cuc'amowaj c'ut ri qui bochi'nic</t> <t>ri e suc' ruc' quicotemal.</t>", "9": "<pb/><t>Ri Ajawaxel</t> <t>man cucoch'taj ri qui c'aslemal</t> <t>ri e banal tak etzelal,</t> <t>culok'ok'ej c'ut</t> <t>jachin ri cäruc'aj</t> <t>jun colomalaj c'aslemal.</t>", "10": "<pb/><t>Ri cuya' can ri utzalaj be</t> <t>co ri u c'äjisaxic u wäch cäbanic;</t> <t>ri cäretzelaj</t> <t>u wäch ri k'ilonic cäcäm na.</t>", "11": "<pb/><t>We c'o chuwäch ri Ajawaxel</t> <t>ri cämical</t> <t>xukuje' ri camuk wi ri cäminak,</t> <t>¡kas c'u e are na</t> <t>ri qui chomanic ri winak!</t>", "12": "<pb/><t>Ri yacal ch'o'j</t> <t>man lok' ta cäril wi ri cäk'ilon che,</t> <t>mawi cutzucuj ta cachilaxic</t> <t>ri ajno'jab.</t>", "13": "<pb/><t>Ri anima'aj cäquicotic,</t> <t>cujelisaj ri palajaj;</t> <t>ri anima'aj yawab,</t> <t>ri wächbal cäbisonic.</t>", "14": "<pb/><t>Ri chomabal ri cac'oxomanic</t> <t>cutzucuj ri etamanic,</t> <t>e are' c'u ri man c'o ta qui no'j</t> <t>man no'jibal ta cäquitzukubej quib.</t>", "15": "<pb/><t>Che ri ch'ibatajinak,</t> <t>conojel ri k'ij man e utz taj;</t> <t>che ri cäquicotic e jun nimak'ij</t> <t>ri man c'o ta u q'uisic.</t>", "16": "<pb/><t>Are' utz na uxinak meba'</t> <t>cuya' c'u u k'ij ri Ajawaxel,</t> <t>chuwäch ri uxinak k'inom</t> <t>c'o c'ut pa ri c'ayil.</t>", "17": "<pb/><t>Utz na u tijic ichaj</t> <t>ruc' lok'ok'ebal c'uxaj,</t> <t>che u q'uexwäch u tijic ti'j wacax</t> <t>ruc' oyowarem.</t>", "18": "<pb/><t>Ri ch'u'j u jolom cuyac ch'o'j;</t> <t>ri c'o u coch'onic quejamarisanic.</t>", "19": "<pb/><t>Che ri sak'or,</t> <t>ri be nojinak che q'uix;</t> <t>che ri winak ri colom ri be</t> <t>nim u wäch cäpaspatic.</t>", "20": "<pb/><t>Ri c'ojolaxel ri ajno'j</t> <t>quebuquicotisaj ri u nan u tat;</t> <t>ri c'ojolaxel ri man c'o ta u no'j</t> <t>man nim ta queril wi u nan u tat.</t>", "21": "<pb/><t>Ri con cäquicotic</t> <t>chi man c'o ta u no'j;</t> <t>ri c'o retamanic</t> <t>quebujic' ri e u xo'l tak rakan.</t>", "22": "<pb/><t>Aretak man c'o ta tow no'j,</t> <t>ri cächomax qui banic</t> <t>man utz ta quebelic;</t> <t>ri utz quelic</t> <t>e are' quebanow ri q'ui ya'l tak no'j.</t>", "23": "<pb/><t>¡Sibalaj utz u rikic</t> <t>ri tzelebal wächaj ri takalic,</t> <t>are sibalaj utz na we kas</t> <t>pa ri u k'ijol!</t>", "24": "<pb/><t>Ri be re ri c'aslemal</t> <t>chicaj cäpaki' wi,</t> <t>cuto'tajisaj c'u ri ajno'j</t> <t>rech man cäkaj ta pa ri mukubal.</t>", "25": "<pb/><t>Ri Ajawaxel cuyojij ri rachoch</t> <t>ri cuban nimal,</t> <t>quebuchajij c'ut ri jastak</t> <t>rech ri malca'n.</t>", "26": "<pb/><t>Ri Ajawaxel man cucoch' taj</t> <t>ri e itzel tak chomanic,</t> <t>quekaj c'u ri tzij</t> <t>chuwäch ri man quieb ta u pam.</t>", "27": "<pb/><t>Ri cujach rib</t> <t>pa u k'ab ri quiäk rayinic</t> <t>cuban nimalaj c'ax che ri rachoch,</t> <t>are' c'u ri man cuc'ulaj taj</t> <t>ri banoj u pa k'abaj cäc'asi na.</t>", "28": "<pb/><t>Ri suc'alaj winak cuchomaj na</t> <t>ri cutzelej u bixic,</t> <t>are' c'u</t> <t>ri banal etzelal itzel tak tzij</t> <t>quebel ulok pu chi'.</t>", "29": "<pb/><t>Ri Ajawaxel naj cäc'oji' wi</t> <t>chque ri e banal tak etzelal,</t> <t>coc c'u il</t> <t>che ri qui ch'awem ri e suc' ruc' Dios.</t>", "30": "<pb/><t>Ri bak'wächaj ri quejuluwic</t> <t>cäquiquicotisaj ri anima'aj;</t> <t>ri e utzalaj tak tzijol</t> <t>cäquiya' c'ac' tak chuk'ab.</t>", "31": "<pb/><t>Ri nim cäril wi ri pixbenic</t> <t>ri cuya' c'aslemal,</t> <t>c'o jun u c'olbal</t> <t>chquixo'l ri c'o ajno'jab.</t>", "32": "<pb/><t>Ri cäretzelaj u wäch ri pixbenic,</t> <t>man lok' ta cäril rib chbil rib;</t> <t>are' c'u ri coc il</t> <t>che ri pixbenic curik ch'obonic.</t>", "33": "<pb/><t>Ri u ya'ic u k'ij ri Ajawaxel</t> <t>cätijon che u ya'ic no'j;</t> <t>che u c'amowaxic nimarisabal k'ij,</t> <t>nabe rajawaxic u mach'ic ib.</t>"}