{"1": "<pb/><t>Ri cuban rib</t> <t>chi tacaticalaj con</t> <t>aretak cäk'ilic,</t> <t>chanim cäsachisax na u wäch</t> <t>man c'o ta u to'tajic.</t>", "2": "<pb/><t>Aretak are quetakan tak ri suc',</t> <t>ri winak quequicotic;</t> <t>aretak ri banal tak etzelal</t> <t>are' e quek'atow tzij,</t> <t>ri winak cäquirik c'ax.</t>", "3": "<pb/><t>Ri c'ojolaxel ajno'j cuban che</t> <t>ri u tat chi sibalaj utz rech;</t> <t>ri cäbin</t> <t>cuc' tak ixokib re nim ch'utin</t> <t>cusachala' ri puak.</t>", "4": "<pb/><t>Ri ajawinel ri cuban suq'uilal</t> <t>cujekeba' ri rulew;</t> <t>ri xuwi tok'im cuchuj</t> <t>cubano cuyojyobisaj.</t>", "5": "<pb/><t>Ri amak'el cuya' u k'ij ri rachil,</t> <t>kastzij cätajin culic'</t> <t>jun c'amibal chuwäch.</t>", "6": "<pb/><t>Ri e u c'amibal ri banal etzelal</t> <t>e are' tak ri e u mac;</t> <t>are' c'u ri winak ri tz'akatisanel</t> <t>pa ronojel cäquicotic utz c'u rech.</t>", "7": "<pb/><t>Ri suc' coc il che u to'ic ri meba',</t> <t>are' c'u ri banal etzelal</t> <t>man c'o ta cubij u c'u'x che.</t>", "8": "<pb/><t>Ri tuquinelab</t> <t>cäquesaj ch'u'j jun tinimit;</t> <t>ri ajno'jab</t> <t>queta'm qui jamarisaxic ri winak.</t>", "9": "<pb/><t>Ri ajno'j ri cutakej ch'o'j</t> <t>ruc' ri man c'o ta u no'j,</t> <t>cuyac royowal, cätze'x u wäch</t> <t>man c'o ta c'u</t> <t>jas ri cacuin che u banic.</t>", "10": "<pb/><t>Ri cämisanelab</t> <t>ri man c'o ta canima'</t> <t>cäquetzelaj u wäch ri winak</t> <t>ri tz'akatisanel pa ronojel</t> <t>c'ä cäquicämisaj na.</t>", "11": "<pb/><t>Ri man c'o ta u no'j xak cuya' be</t> <t>chque tak ri e itzel tak u rayibal,</t> <t>are' c'u ri ajno'j</t> <t>cucoj u chuk'ab che qui k'atixic.</t>", "12": "<t>Ri k'atal tzij</t> <t>ri quebuc'ulaj ri banoj tzij</t> <t>quebuchuwirisaj</t> <t>conojel ri pataninel tak rech.</t>", "13": "<pb/><t>Ri c'axc'obisam</t> <t>xukuje' ri c'axc'obisanel</t> <t>c'o ri quejunamataj wi,</t> <t>ri Ajawaxel u yo'm</t> <t>ri qui bak'wäch qui cabichal.</t>", "14": "<pb/><t>Ri ajawinel</t> <t>ri cuban suc'alaj k'atan tzij</t> <t>chque ri mebayib,</t> <t>cujekeba' ri u tem re ajawibal</t> <t>re k'ij junab.</t>", "15": "<pb/><t>Cumal ch'ayic</t> <t>xukuje' k'ilonic cäban etamanic,</t> <t>are' c'u ri c'ojolaxel</t> <t>ri xak cämalamaxic cäresaj</t> <t>u q'uixbal ri u nan.</t>", "16": "<pb/><t>We quebuchuw ri e banal tak etzelal,</t> <t>quebuchuw ri macaj;</t> <t>e are' c'u ri winak</t> <t>ri e tz'akatisanelab pa ronojel</t> <t>quequil na chi quetzakmajic.</t>", "17": "<pb/><t>Chapixbej ri a c'ojol</t> <t>man c'o ta c'u latz' cuya' na chawe,</t> <t>quebuya' c'u na</t> <t>q'ui cu'bisabal c'uxaj chawe.</t>", "18": "<pb/><t>Jawije' ri man c'o ta wi</t> <t>ri u tzij ri Dios</t> <t>man c'o ta utzalaj cholajil;</t> <t>¡Sibalaj utz rech ri tinimit</t> <t>ri cutz'akatisaj</t> <t>u banic ri u pixab ri Dios!</t>", "19": "<pb/><t>Cuc' tzij man cäsuc'umataj taj</t> <t>ri lok'om pataninel,</t> <t>cuch'obonic, man caniman ta c'ut.</t>", "20": "<pb/><t>Are' c'o quechbex na che jun</t> <t>ri man c'o ta u no'j chuwäch ri winak</t> <t>ri man cuchomaj taj ri cubij.</t>", "21": "<pb/><t>Ri cupuquej ri u lok'om pataninel</t> <t>pa ri u ch'utinal,</t> <t>chuq'uisbalil cäril na rib pa u k'ab.</t>", "22": "<pb/><t>Ri ch'u'j u jolom</t> <t>cätakchinic chi queyac tak ch'o'j</t> <t>quebuban c'u q'ui sachinakil.</t>", "23": "<pb/><t>Ri cuban nimal cämach'irisaxic,</t> <t>are' c'u ri u mach'om rib</t> <t>cänimarisax u k'ij.</t>", "24": "<pb/><t><f>[10]</f>Ri cuto' u wi' ri eläk'om</t> <t>u c'ulel rib chbil rib,</t> <t>pune' quebuta' tak ri c'okonic</t> <t>man cak'alajisan taj.</t>", "25": "<pb/><t>Ri xe'n ib</t> <t>chquiwäch ri winak are jun c'amibal,</t> <t>are' c'u ri cujiquiba' u c'u'x</t> <t>chrij ri Ajawaxel chajitalic.</t>", "26": "<pb/><t>Sibalaj e q'ui ri cäquitzucuj</t> <t>ri u tok'ob ri k'atal tzij,</t> <t>xuwi c'u ri Ajawaxel cuban suq'uil.</t>", "27": "<pb/><t>Ri winak</t> <t>ri e tz'akatisanelab pa ronojel</t> <t>man quequicoch' taj</t> <t>ri e banal tak etzelal,</t> <t>e are' tak c'ut ri e banal tak etzelal</t> <t>man quequicoch' taj</t> <t>ri e tz'akatisanelab pa ronojel.</t>"}