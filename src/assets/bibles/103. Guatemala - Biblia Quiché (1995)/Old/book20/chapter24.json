{"1": "<pb/><t>Matitat mana' chquij</t> <t>ri banal tak etzelal</t> <t>mawi marayij cachilaxic,</t>", "2": "<t>xuwi c'u cäquichomaj u banic tokinic,</t> <t>man c'o ta chi c'u jas cäquitzijoj</t> <t>xuwi ri u banic etzelal.</t>", "3": "<t>Ruc' no'j cäwoc ri ja,</t> <t>ruc' c'u c'oxomanic</t> <t>quecoj ri e u tac'alibal;</t>", "4": "<t>ruc' c'ut etamanic quenoj tak ri ja</t> <t>chque jastak ri pakal cajil</t> <t>xukuje' rayibal qui wäch.</t>", "5": "<t>Are c'o na quechebex</t> <t>che jun winak ajno'j</t> <t>chuwäch jun winak ri c'o u chuk'ab;</t> <t>are c'o na u patan ri etamanic</t> <t>chuwäch ri cuinem,</t>", "6": "<t>ri ch'o'j utz u chomaxic cäbanic</t> <t>are c'u ri ch'äcanic</t> <t>cumal ri e q'ui ya'l tak no'j.</t>", "7": "<t>Ri man c'o ta u no'j man reta'm taj</t> <t>jas cubij chuwäch ri k'atal tzij,</t> <t>are c'u ri no'j naj c'o wi che.</t>", "8": "<t>Jachin ri xuwi cuchomaj</t> <t>u banic pewinakchi'</t> <t>cuch'äc ri cäbix</t> <t>che chi xak quieb u pam.</t>", "9": "<t>Ri u chomanic ri banal etzelal</t> <t>are' ri macunic;</t> <t>¡man c'o ta jachin</t> <t>cäcoch'ow ri banal nimal!</t>", "10": "<t>We cäqueblaj a c'u'x</t> <t>aretak at c'o pa tak latz'</t> <t>man e q'ui taj ri a chuk'ab e c'olic.</t>", "11": "<t>Cheto'tajisaj la ri e c'okotajinak</t> <t>che cämical;</t> <t>chebesaj la pa ri c'ax</t> <t>ri cämisaxic quij.</t>", "12": "<t>Pune' cäjiquiba' u bixic</t> <t>chi man awetamam taj,</t> <t>ri quenic'on ri c'ulmatajic</t> <t>are' kas quetamam na;</t> <t>kas c'u reta'm na ri catyuxlenic,</t> <t>ri quetojow chquijujunal</t> <t>jas kas ri qui chac.</t>", "13": "<t>Chatija'; nu c'ojol,</t> <t>ri qui'alaj juyubal räx cab</t> <t>ri c'o chupam ri akaj;</t> <t>chana' ri u je'lical.</t>", "14": "<t>Je qui qui'al wa' cana' na ri no'j</t> <t>xukuje' ri etamanic;</t> <t>we quebariko,</t> <t>cärik na</t> <t>jun utzalaj q'uisbal tak a k'ij,</t> <t>xukuje' c'u ri aweyebal c'u'x</t> <t>mawi jubik' cäsach na u wäch.</t>", "15": "<t>Mebaban itzel tak chomanic</t> <t>che jun winak</t> <t>tz'akatisanel pa ronojel</t> <t>mawi matijtobej u yojixic ri ja</t> <t>ri c'o wi,</t>", "16": "<t>pune' c'u wukub mul catzakic,</t> <t>wukub mul cawalij chi na;</t> <t>are' c'u ri e banal tak etzelal</t> <t>quebik'taj na pa ri quiäkasakil.</t>", "17": "<t>Matquicotic mawi mebaban nimak'ij</t> <t>qui mac ri chak'inic</t> <t>xukuje' tak ri u tzakic</t> <t>ri u banom u c'ulel chawe,</t>", "18": "<t>ri Ajawaxel man cäkaj ta c'u wa'</t> <t>chuwäch ri rilic,</t> <t>cutas c'u na rib ri royowal chrij.</t>", "19": "<t>Mäpe awoyowal qui mac quech</t> <t>ri banal tak etzelal</t> <t>mawi matitat mana'</t> <t>chquij ri itzel tak winak,</t>", "20": "<t>rumal rech chi ri banal etzelal</t> <t>man utz ta cutaklebej na:</t> <t>ri banal etzelal cayubquen na</t> <t>jacha' jun chäj.</t>", "21": "<t>Nim ba' chawila' wi ri Dios,</t> <t>xukuje' ri ajawinel nu c'ojol;</t> <t>mebawachilaj tak ri e c'ulel,</t>", "22": "<t>rumal rech chi man c'o ta cäquinabej</t> <t>aretak cäpe ri yojyobic paquiwi',</t> <t>man c'o ta c'u jun reta'm</t> <t>ri c'äjisabal wächaj ri cacuin ri Dios</t> <t>che u ya'ic</t> <t>xukuje' ri ajawinel.</t>", "23": "<pb/>Xukuje' wa' <pb/><t>e qui tijonic ri ajno'jab: <pb/>Man utz taj chi pa ri k'atbal tzij</t> <t>c'o jachin quesax u q'uixbal.</t>", "24": "<t>Jachin ri cuk'alajisaj</t> <t>chi man c'o ta u mac ri ajchak'mac.</t> <t>Cac'okox cumal tak ri tinimit</t> <t>xukuje' quetzelax u wäch</t> <t>cumal tak ri nimak tak tinimit;</t>", "25": "<t>e jachin tak c'ut</t> <t>ri quec'äjisan u wäch</t> <t>utz caquitaklebej na,</t> <t>e are' c'u ri winak</t> <t>caquich'uk cuc' tak tewichibal.</t>", "26": "<pb/><t>Ri quebuya' jicomalaj</t> <t>tak u tzelexic qui wäch ri tzij,</t> <t>je ta ne ri cuya'</t> <t>jun tz'umanic chque ri chi'aj.</t>", "27": "<pb/><t>Chebacolomaj ri e a c'ay</t> <t>ri e a ch'äcoj pa ri be</t> <t>chebatz'akatisaj qui banic</t> <t>tak ri e a chac</t> <t>pa ri juyub</t> <t>c'äte ri' cuya' cayac ri awachoch.</t>", "28": "<pb/><t>We man c'o rumal,</t> <t>maya' k'alajisanic</t> <t>chrij ri awajil a tz'akat</t> <t>mawi majiquiba' qui bixic</t> <t>ri man e kas ta tzij.</t>", "29": "<pb/><t>Mawi jubik' machomaj</t> <t>u ya'ic rajil c'axelal,</t> <t>caban ta c'u che ri jun chic</t> <t>junam jas ri xuban chawe.</t>", "30": "<pb/><t>Xinoc'ow chupam ri rulew ri sak'or</t> <t>xukuje' xinoc'ow chupam ri u ticbal uva</t> <t>ri man c'o ta u tzantzak'or:</t>", "31": "<t>are c'u ri xinwilo,</t> <t>jun ulew nojinak chque q'uix,</t> <t>yojyobinak ri u tapia re abaj.</t>", "32": "<t>Aretak xinwil wa'</t> <t>xintz'ibaj chupam ri nu chomabal;</t> <t>xinwilo xinwetamaj c'ut we tijonic ri'.</t>", "33": "<t>Catwar jubik',</t> <t>catyuxc'at chi jubik',</t> <t>quebak'aluj ri quieb a k'ab che waram,</t>", "34": "<t>ri mebayil cäpe na</t> <t>catkaj c'u na pa u k'ab</t> <t>jacha' cuban jun wacatel</t> <t>ruc'am ri u ch'ojibal.</t>"}