{"1": "<pb/><t>Chatoc il che ri nu no'j,</t> <t>nu c'ojol;</t> <t>chatatabej ri nu c'oxomanic.</t>", "2": "<t>Jeri' cawetamaj na catch'obonic,</t> <t>catcuin c'u na cattzijon ruc' etamanic.</t>", "3": "<t>Ri ixok ri man c'o ta cux chawe</t> <t>sibalaj qui' ri cätzijonic,</t> <t>ri u ch'abal sibalaj cäbelel na</t> <t>chuwäch ri aseit;</t>", "4": "<t>c'o c'u na ri u c'ayil</t> <t>ri u q'uisbalil</t> <t>chuwäch ri sibalaj c'a na,</t> <t>casocon c'u na</t> <t>chuwäch jun ch'ich' re ch'o'j</t> <t>ri quieb u pa u chi'.</t>", "5": "<t>Ri binem ruc' we ixok ri'</t> <t>cac'aman bic pa ri cämical;</t> <t>ri u xo'l tak rakan cäc'aman bic</t> <t>pa ri mukbal.</t>", "6": "<t>Che we ixok ri'</t> <t>man c'o ta cupatanij ri be</t> <t>re c'aslemal,</t> <t>man coc ta il che u ch'obic</t> <t>chi man utz taj ri be ri u takem.</t>", "7": "<pb/><t>Rumal ri' nu c'ojol</t> <t>chatoc il che ri quinbij chawe,</t> <t>matas awib chquij ri e nu tijonic.</t>", "8": "<t>Chanajtajisaj awib</t> <t>che ri ixok ri man c'o ta cux chawe</t> <t>mawi ne matkeb chuchi' ri rachoch,</t>", "9": "<t>rech man caya' ta ri a k'inomal</t> <t>chque chic jule',</t> <t>mawi a ch'äcoj</t> <t>chque ri man aweta'm ta qui wäch;</t>", "10": "<t>rech man quenoj taj ri winak</t> <t>ri man aweta'm ta qui wäch</t> <t>ruc' ri u wächinic ri a chuk'ab</t> <t>xukuje' ri a chac.</t>", "11": "<t>We c'u man canimaj ri quinbij chawe,</t> <t>catij na ok'ej chuq'uisbalil,</t> <t>nojimal c'ut cäbe u tzajic ri a cuerp.</t>", "12": "<t>Cabij c'u na:</t> <t>“¡Jas ri xinc'ulmaj</t> <t>chi xinwetzelaj u wäch ri pixbenic!</t> <t>¡Jas ri xinc'ulmaj</t> <t>chi man nim ta xebenwil wi</t> <t>ri k'iloj tak ib!</t>", "13": "<t>Man xinwaj taj</t> <t>xebentatabej ri wajtijab,</t> <t>man xinoc ta il che qui tatabexic</t> <t>ri xeyo'w tak tijonic chwe,</t>", "14": "<t>xa c'u jubik' xraj man xinkaj</t> <t>pa ri quiäkasakil</t> <t>chquiwäch conojel ri winak.”</t>", "15": "<pb/><t>Chawesaj ri a chaki'j chi'</t> <t>ruc' ri ja'</t> <t>ri cäq'uiy chupam ri a c'ua'.</t>", "16": "<t>Matix ri ja' ri c'o</t> <t>chupam ri q'uiyibal a ja';</t> <t>xak matixo, cajamij c'u can pa be.</t>", "17": "<t>C'ua' xukuje' ja' e awech,</t> <t>man c'o ta chi jun ajchak'e;</t> <t>¡maya' quech ri winak</t> <t>ri man aweta'm ta qui wäch!</t>", "18": "<t>¡Tewichital</t> <t>ri caq'uiy wi ri a ja'!</t> <t>¡chatquicot ruc' ri a c'ulaj</t> <t>pa ri awac'alal,</t>", "19": "<t>bitibic, masat calok'ok'enic!</t> <t>¡Ri mawi jumul ma ta catraj!</t> <t>¡Ri amak'el catupis</t> <t>pa ri u lok'ok'ebal c'u'x!</t>", "20": "<pb/><t>¿Jasche caputzcuyij awib</t> <t>ruc' ri ixok ri man awech taj?,</t> <t>nu c'ojol,</t> <t>¿jasche caq'uiak awib pa u k'ab</t> <t>ri man aweta'm taj jachinok?</t>", "21": "<t>Ri Ajawaxel il u wäch</t> <t>che ri cuban ri winak;</t> <t>man c'o ta jun u xo'l rakan</t> <t>cuyao ri ma ta cärilo.</t>", "22": "<t>Ri banal etzelal cäkajbex na</t> <t>rumal ri etzelal ri cubano,</t> <t>ri kas u mac are' cäximow na</t> <t>jacha' jun colob.</t>", "23": "<t>Cäbe na pa ri cämical rumal rech</t> <t>chi man cuc'am ta ri pixbenic;</t> <t>rumal chi man c'o ta u no'j</t> <t>cac'am na bic pa ri sachbal wächaj.</t>"}