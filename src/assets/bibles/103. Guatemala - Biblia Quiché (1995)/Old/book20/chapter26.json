{"1": "<pb/><t>Man cätaki' ta</t> <t>ri tew che ri k'alaj</t> <t>mawi ri jäb</t> <t>che ri u yaquic ri u wäch ri ulew.</t> <t>Mawi ri e u ya'ic k'ij</t> <t>che ri man c'o ta u no'j.</t>", "2": "<pb/><t>Jacha' ri tz'unun sachinak</t> <t>o ri xipicar ri man c'o ta u soc,</t> <t>jeri' ri c'okonic ri man c'o ta rumal</t> <t>mawi jubik' copanic.</t>", "3": "<pb/><t>Ri quiej rajawaxic u nak'atisaxic,</t> <t>ri bur rajawaxic u jiq'uic,</t> <t>are c'u ri man c'o ta u no'j</t> <t>rajawaxic u rapuxic.</t>", "4": "<pb/><t>Ri man cutzelej taj u wäch ri u tzij,</t> <t>ri man c'o ta u no'j,</t> <t>man cäbixtaj chi ri at</t> <t>man c'o ta ri a no'j.</t>", "5": "<t>Ri reta'm u tzelexic u wäch</t> <t>ri u tzij ri man c'o ta u no'j,</t> <t>jacha' ri rilic cärilo.</t>", "6": "<t>U jiquibaxic jun takquil</t> <t>che ri man c'o ta u no'j</t> <t>are qui k'atic wa' ri akanaj</t> <t>qui tzucuxic c'u tak u q'ueyowal.</t>", "7": "<pb/><t>Man naj ta cäbe wi ri ch'oco'j</t> <t>cuc' tak ri u ch'ec</t> <t>mawi ri c'ambal no'j ri bim</t> <t>rumal ri man c'o ta u no'j.</t>", "8": "<pb/><t>Sibalaj nimalaj conil</t> <t>ri u ximic ri abaj chupam ri iquiak'</t> <t>xak junam ruc' ri u ya'ic qui k'ij</t> <t>ri man c'o ta qui no'j.</t>", "9": "<pb/><t>Ri k'abarel mawi cuna' ri q'uix,</t> <t>ri man c'o ta u no'j</t> <t>mawi cuch'ob ri c'ambal tak tzij.</t>", "10": "<pb/><t>Ri q'uiakal ch'ab</t> <t>quebuq'uiak conojel queboc'owic,</t> <t>ri cuya' chac che</t> <t>ri man c'o ta u no'j cho rachoch.</t>", "11": "<pb/><t>Ri tz'i' cätzelej ruc' ri u xo'j</t> <t>ri man c'o ta u no'j</t> <t>ruc' ri man c'o ta u no'jibal.</t>", "12": "<pb/><t>Are c'o na quechbex</t> <t>che ri man c'o ta u no'j</t> <t>chuwäch ri cuban rib</t> <t>chi sibalaj c'o u no'j.</t>", "13": "<pb/><t>Rech man cächacun ta ri sak'or</t> <t>cucoj pa u tzij</t> <t>cubij chi c'o jun coj</t> <t>pa ri u be ri quel ulok chrij.</t>", "14": "<pb/><t>Ri uchi'ja cutzalc'atila' rib</t> <t>puwi' ri u wikob</t> <t>are' c'u ri sak'or cutzalc'atila' rib</t> <t>puwi' ri u ch'at.</t>", "15": "<pb/><t>Ri sak'or cunim ri u k'ab</t> <t>chupam ri liq'uilic lak,</t> <t>man cäticar ta c'ut cuya' chu chi'.</t>", "16": "<pb/><t>Ri sak'or cuchomaj rib</t> <t>chi c'o na u no'j</t> <t>chquiwäch wukub winak</t> <t>ri queta'm qui tzelexic qui wäch</t> <t>tak ri tzij.</t>", "17": "<pb/><t>U cojic ib pa ri qui ch'o'j</t> <t>jule' tak winak chic</t> <t>are u chapic jun tz'i'</t> <t>che ri quieb u xiquin.</t>", "18": "<pb/><t>Jacha' jun ch'u'j ri quebutzokopij</t> <t>cämisanelalaj tak ch'ab re k'ak',</t>", "19": "<t>are jewa' ri cusub ri rachil,</t> <t>cubij c'ut chi xa alachi' ri cubano.</t>", "20": "<pb/><t>We man c'o si' cächup ri k'ak',</t> <t>we c'u man c'o tzijtal</t> <t>cäq'uis ri ch'o'j.</t>", "21": "<pb/><t>Che u banic rachak k'ak', ri ak'al;</t> <t>che u banic k'ak', ri si';</t> <t>che c'u qui jekic ri ch'o'j,</t> <t>ri yacal ch'o'j.</t>", "22": "<pb/><t>Ri e tzijtal tak</t> <t>xak e junam cuc' tak ri munibal,</t> <t>quebopan c'ä chquipam tak ri bak.</t>", "23": "<pb/><t>Sak puak bilom chrij t'uy re t'ac</t> <t>e je tak wa' ri ch'uch'ujalaj tak tzij</t> <t>ri xak quieb caquibij.</t>", "24": "<pb/><t>Ri caq'uiäkwächinic</t> <t>man cuc'ut taj aretak cätzijonic,</t> <t>cätajin c'u quebuchomaj</t> <t>itzel tak chomanic pa ri ranima'.</t>", "25": "<t>Matcojo we catuch'abej</t> <t>ruc' ch'uch'ujil,</t> <t>nojinak c'ut ri u chomabal che etzelal;</t>", "26": "<t>pune' cutzucuj u c'u'ic</t> <t>ri u quiäkwächinic,</t> <t>ri retzelal quel na chi sak</t> <t>chquiwäch conojel.</t>", "27": "<pb/><t>Ri cuc'ot jun jul,</t> <t>chupam cätzak wi;</t> <t>ri cuwolkotij jun nimalaj abaj,</t> <t>caxak'alex rumal ri nimalaj abaj.</t>", "28": "<pb/><t>Ri banal tzij</t> <t>cuquiäkwächij ri kastzij,</t> <t>ri ch'uch'uj cätzijonic</t> <t>cuyac wojcorem.</t>"}