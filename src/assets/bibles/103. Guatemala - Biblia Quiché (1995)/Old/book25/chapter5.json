{"1": "<pb/><t>Chnataj che la, Ajawaxel,</t> <t>ri ka c'ulmam;</t> <t>ca'y la chke,</t> <t>chila la ri ka yok'ic ri cäbanic.</t>", "2": "<pb/><t>Ronojel ri kech oquinak</t> <t>pa qui k'ab ri winak</t> <t>ri man e ka winakil taj;</t> <t>camic ri kachoch</t> <t>e quech chic ri winak</t> <t>ri man keta'm ta qui wäch.</t>", "3": "<pb/><t>Uj canajinak minorib,</t> <t>man c'o ta ka tat;</t> <t>ri e ka nan e canajinak</t> <t>e jacha' ta ne malca'nib.</t>", "4": "<pb/><t>¡Ri kas ka ja'</t> <t>rajawaxic na u lok'ic kumal;</t> <t>ri kas ka si'</t> <t>rajawaxic na u lok'ic kumal!</t>", "5": "<pb/><t>Cojom jun eka'bal chrij ka wi';</t> <t>cujcosic,</t> <t>man caya' ta c'u chke chi cujuxlanic.</t>", "6": "<pb/><t>Rech cätz'akat ri cäkatijo</t> <t>cäkalic ri ka k'ab</t> <t>chque ri aj ejiptib</t> <t>xukuje' chque ri aj siriyab.</t>", "7": "<pb/><t>Ri e ka tat xemacunic,</t> <t>man e c'o ta chi c'ut,</t> <t>uj c'ut ri uj ekaninak</t> <t>ri qui chak'maquil.</t>", "8": "<pb/><t>Camic are quetakan</t> <t>ri pataninelab lok'om pakawi',</t> <t>man c'o ta c'u jachin</t> <t>cujto'tajisan ta pa qui k'ab.</t>", "9": "<pb/><t>Che u rikic ri ka wa</t> <t>xak quieb tzij cubij pakawi'</t> <t>qui mac quech ri e banal tak ch'o'j</t> <t>ri e c'o chupam ri chaki'j uwo sak.</t>", "10": "<pb/><t>Ri ka tz'umal canicowic</t> <t>jacha' jun jorno,</t> <t>rumal ri nimalaj k'ak'</t> <t>ri cuya' ri wi'jal chke.</t>", "11": "<pb/><t>Pa Sion</t> <t>xukuje' chquipam tak ri tinimit re Juda,</t> <t>ixokib xukuje' alitomab e nakom.</t>", "12": "<pb/><t>Ri e c'ämal tak ka be</t> <t>xetzayibax chque tak ri qui k'ab,</t> <t>ri nimak tak tatayib</t> <t>man nim ta xeilic.</t>", "13": "<pb/><t>Ri achijab</t> <t>ri sibalaj nimak na qui chuk'ab</t> <t>xecoj che quienic;</t> <t>ri c'ojolab xekaj chuxe' ri ralal ri si'.</t>", "14": "<pb/><t>Man e c'o ta chi</t> <t>nimak tak tatayib</t> <t>che tak ri e u chi' ri tinimit;</t> <t>man quetataj ta chic</t> <t>ri qui bixonic tak ri c'ojolab.</t>", "15": "<pb/><t>Man c'o ta chi ka quicotemal</t> <t>chupam ri kanima';</t> <t>ri e ka xojoj re jajatem</t> <t>xeq'uis ruc' bis.</t>", "16": "<pb/><t>Xtzak ri ka corona</t> <t>ri c'o che ri ka jolom;</t> <t>¡tok'ob ka wäch,</t> <t>chi uj macuninak!</t>", "17": "<pb/><t>Rumal rech wa'</t> <t>yawabarinak ri kanima';</t> <t>rumal rech wa'</t> <t>sutz'arinak ri ka bakwäch.</t>", "18": "<pb/><t>Ri juyub aj Sion jumulaj yojyobic;</t> <t>quebinicat tak ri yac paquiwi'.</t>", "19": "<pb/><t><f>[12]</f>Are c'u ri lal, Ajawaxel,</t> <t>amak'el cajawin na la;</t> <t>¡kas amak'el</t> <t>xak lal c'o wi</t> <t>chupam ri tem re ajawibal la!</t>", "20": "<pb/><t>¿Jas ta c'u che kas xa' jumul</t> <t>uj sachisam la pa jolom la?</t> <t>¿Jas ta c'u che cujwonoba' la canok</t> <t>q'ui k'ijol?</t>", "21": "<pb/><t>¡Bana' la chke</t> <t>chi chujtzelej uc' la,</t> <t>Ajawaxel cujtzelej c'u na!</t> <t>¡Bana' la chi ri ka c'aslemal</t> <t>chi chux chi na jumul</t> <t>jas ri u banom can nabe!</t>", "22": "<pb/><t>Are c'u ri lal</t> <t>kas uj tzakom la canok;</t> <t>ri oyowal la</t> <t>kuc' kas oc'owinak u wi'.</t>"}