{"1": "<pb/><t>¡E k'ekarinak c'ut ri k'an puak!</t> <t>¡U tzakom ri u ruc'upinic</t> <t>ri coc'alaj k'an puak!</t> <t>¡E jabuninak</t> <t>pa conojel tak ri xquina ri abaj tak</t> <t>rech ri tastalic k'ijilabal!</t>", "2": "<pb/><t>Ri e aj Sion,</t> <t>sibalaj nimak qui k'ij,</t> <t>ri c'o na cajil chuwäch ri k'an puak</t> <t>camic e xa' je quebil chic</t> <t>e jacha' bo'j re t'ac</t> <t>ri banom rumal apachique banal bo'j.</t>", "3": "<pb/><t>Xukuje' ne ri catitab</t> <t>ri xexalaj tak awajib</t> <t>caquiya' ri qui tu'</t> <t>quequitubisaj c'u ne ri alaj tak cal,</t> <t>are c'u ri u chuch</t> <t>ri nu tinimit co ranima',</t> <t>c'o ranima' jacha' jun abestrus</t> <t>aj chaki'j uwo sak.</t>", "4": "<pb/><t><f>[9]</f>Sibalaj cachaki'j qui chi'</t> <t>ri ac'alab</t> <t>ri c'a quetunic canaq'ui c'ut</t> <t>ri cak' pa qui chi'.</t> <t>Ri ac'alab caquitz'onoj qui wa</t> <t>man c'o ta c'u jachin</t> <t>ri cayo'w ta chque.</t>", "5": "<pb/><t>Ri sibalaj je'l u tzukic quib</t> <t>caquiban nabe,</t> <t>camic quecäm rumal wi'jal</t> <t>xo'l tak ri ja pa ri tinimit.</t> <t>Ri xeq'uiy pa qui niq'uijil</t> <t>tak ri k'inomal,</t> <t>camic e jekel pa tixbal tak mes.</t>", "6": "<pb/><t><f>[10]</f>Ri retzelal ri u chuch</t> <t>ri nu u tinimit</t> <t>c'o na chuwäch ri macaj</t> <t>ri xuban ri Sodom,</t> <t>ri xa' pa jok'otaj xsachisax u wäch</t> <t>man c'o ta c'u jun</t> <t>ri xelch'ojin ta ruc'.</t>", "7": "<pb/><t>Ri rachijab ri e cha'talic</t> <t>c'o na ri qui sakil chuwäch ri tew,</t> <t>c'o na ri qui sakil chuwäch ri leche;</t> <t>ri qui cuerp c'o na qui quiäkal</t> <t>chuwäch ri quiäk abaj ri coral;</t> <t>ri e u je'lical ri cakan qui k'ab</t> <t>e jacha' ri räx abaj ri sapir.</t>", "8": "<pb/><t>Are c'u ri camic c'o na</t> <t>ri qui k'ekal</t> <t>chquiwäch ri k'ekumalil;</t> <t>man c'o ta jachin jun</t> <t>cach'obow ta chquiwäch</t> <t>xo'l tak ri ja re ri tinimit.</t> <t>Ri qui tz'umal quenaq'ui</t> <t>cho tak ri qui bakil,</t> <t>¡e uxinak chaki'j jacha' ri si'!</t>", "9": "<pb/><t>Are utz na quech ri xecäm</t> <t>chupam ri ch'o'j chquiwäch</t> <t>ri xecäm rumal wi'jal,</t> <t>rumal rech chi nojimal xecäm wa'</t> <t>aretak xeq'uis</t> <t>tak ri qui wächinic ri ulew.</t>", "10": "<pb/><t><f>[11]</f>Cuc' tak ri kas qui k'ab,</t> <t>ixokib ri ch'uch'uj canima'</t> <t>xequitzacala' tak ri cal;</t> <t>ri kas e cal xebajwataj</t> <t>che qui wa cuq'uia'</t> <t>aretak xsach u wäch ri u chuch</t> <t>ri nu tinimit.</t>", "11": "<pb/><t>Ri Ajawaxel xukasaj</t> <t>ronojel ri royowal</t> <t>xutzopij ri u c'amal</t> <t>ri u k'ak'al ri royowal;</t> <t>xut'ik k'ak' che ri Sion</t> <t>xusachisaj c'u u wäch c'ä chuxe'.</t>", "12": "<pb/><t>Mawi jubik' xquicoj</t> <t>tak ri ajawinelab re ri uwächulew,</t> <t>conojel ri quebajawin</t> <t>cho ri uwächulew,</t> <t>chi ri c'ulel ri banal c'ulelanic,</t> <t>coc ta na</t> <t>pa tak ri e rok'ibal ri Jerusalen.</t>", "13": "<pb/><t>¡Ronojel u mac rech</t> <t>ri qui mac ri e k'axal tzij</t> <t>ri e c'o cuc',</t> <t>qui mac ri quetzelal</t> <t>tak ri e cojol tabal tok'ob,</t> <t>ri xquitix quic'</t> <t>kas chupam ri nimalaj tinimit</t> <t>ri man c'o ta u mac!</t>", "14": "<pb/><t>Ruc' queblan c'uxaj</t> <t>quebinic e jacha' ta ne moyab,</t> <t>xo'l tak ri ja pa ri tinimit;</t> <t>sibalaj e tz'ilotajinak rumal quic'</t> <t>chi man c'o ta jun cuchajij ta anima'</t> <t>cunak ta ri catz'iak.</t>", "15": "<pb/><t>Ruc' rakoj chi'aj xbix chque:</t> <t>“¡Chitasa' iwib, chitasa' iwib;</t> <t>e ch'uluj tak winak, mebinako!</t> <t>Xak e wacatelab ri man quejeki' taj,</t> <t>man ya'tal ta</t> <t>chque chi caquitakej c'aslem waral,</t> <t>quecha' ri e k'ijilal tak diosib.”</t>", "16": "<pb/><t>Ri u wächbal ri Ajawaxel</t> <t>xejabunic,</t> <t>man xuya' ta chi u wäch chque.</t> <t>Man nim ta chi xebil wi</t> <t>ri e cojol tabal tok'ob</t> <t>mawi xtok'obisax</t> <t>qui wäch ri ri'jab tak winak.</t>", "17": "<pb/><t>Cuc' ri ka bak'wäch ri e cosinak,</t> <t>uj c'asc'atinak c'ut,</t> <t>xak lok' keyem ri to'banic.</t> <t>Xak keyem ri ropanem jun tinimit</t> <t>ri man cacuin taj catobanic.</t>", "18": "<pb/><t>Xak c'u uj queyem pa kakan;</t> <t>man cujcuin taj cujel ta bic</t> <t>xo'l tak ri be pa ri tinimit.</t> <t>Ri q'uisbal u sachisaxic ka wäch</t> <t>nakaj c'o wi,</t> <t>opaninak ri ka k'ijol;</t> <t>¡opaninak c'ut ri q'uisbal ka k'ij!</t>", "19": "<pb/><t>C'o na ri canibal</t> <t>chquiwäch tak ri cot</t> <t>ri querapin cho ri caj</t> <t>ri uj okataninak;</t> <t>cuj qui terenej pa kakan</t> <t>pa tak ri juyub,</t> <t>¡quequicoj c'amibal chkawäch</t> <t>pa ri chaki'j uwo sak!</t>", "20": "<pb/><t>Ri cha'tal rumal ri Ajawaxel</t> <t>oquisam pa che',</t> <t>ri cuya' chajin anima'</t> <t>che ri ka c'aslemal,</t> <t>ri ajawinel ri xkabij wi:</t> <t>“Chuxe' ri u mujal cujjeki' wi na</t> <t>chquixo'l tak ri tinimit.”</t>", "21": "<pb/><t>¡Chattzenok, chatjajatok,</t> <t>nim tinimit aj Edom;</t> <t>at ri catajawin</t> <t>chupam ri rulew ri Uz!</t> <t>¡Xukuje' chawe at copan wi na</t> <t>ri jutrik' c'ayil,</t> <t>cätux c'u na can k'abarel</t> <t>xukuje' ch'analic!</t>", "22": "<pb/><t>Xq'uis ri u c'äjisaxic a wäch,</t> <t>tinimit aj Sion,</t> <t>ri Ajawaxel man catuc'am ta</t> <t>chi bic pa jun ulew chic.</t> <t>Cuc'äjisaj c'u na</t> <t>u wäch ri awetzelal,</t> <t>nim tinimit aj Edom,</t> <t>quebuya' c'u na</t> <t>tak ri e a mac chisak.</t>"}