{"1": "<pb/><t>¡Sibalaj xtolobax canok</t> <t>ri tinimit</t> <t>ri nojinak can chque winak nabe!</t> <t>¡U wächbal malca'n</t> <t>canajinak wi ri nimalaj tinimit</t> <t>ri qui chuch tak ri tinimit!</t> <t>¡Cojom chuk'ab che,</t> <t>che qui banic tak chac</t> <t>ri man carajtaj cubano:</t> <t>ri mialaxel que tak ajawibal!</t>", "2": "<pb/><t>Cajik' pa ok'ej chak'abibal tak;</t> <t>ri e u wa'l tak wächaj</t> <t>quebelel tak cho ri u palaj.</t> <t>Chquixo'l tak conojel</t> <t>ri e rach ch'abem</t> <t>man c'o ta jun</t> <t>ri cacu'bisan ta u c'u'x.</t> <t>Conojel ri canima' quib</t> <t>ruc' e jachinelab quieb qui wäch;</t> <t>che qui banom qui c'ulel che.</t>", "3": "<pb/><t>Man xuwi ta c'ut ri rikoj tak c'ax</t> <t>xukuje' ri c'axalaj tak chac,</t> <t>ri Juda cätajin cucoch' camic</t> <t>ri qui c'aslemal</t> <t>ri lok'om tak pataninelab.</t> <t>Ri cajawin nabe</t> <t>chquixo'l tak ri tinimit</t> <t>camic man curik ta uxlanem.</t> <t>Ri qui tzucum tak u banic c'ax che,</t> <t>xkaj pa qui k'ab</t> <t>xquinim c'u pa tak jutz'.</t>", "4": "<pb/><t><f>[1]</f>¡Sibalaj e bisobal tak ri be</t> <t>ri quebe pa Sion!</t> <t>¡Man c'o ta jachin ta jun</t> <t>ri cäpe ta pa tak ri nimak'ij!</t> <t>Ri e oquibal tak</t> <t>pa ri tinimit e tolonic,</t> <t>ri e cojol tabal tok'ob quebok'ic,</t> <t>ri c'ojolab</t> <t>quech'ibatajic ri Jerusalen</t> <t>c'o pa tak c'ayil.</t>", "5": "<pb/><t>Ri e qui banom qui c'ulel</t> <t>chque quetakan paquiwi',</t> <t>ri quebetzelan qui wäch quek'inomaric.</t> <t>Are' c'ut ri Ajawaxel u banom c'ax</t> <t>che qui mac</t> <t>quech tak ri macaj ri e u banom.</t> <t>Ri e qui c'ojol tak xec'am bic</t> <t>pa ri qui c'aslemal</t> <t>ri lok'om pataninelab</t> <t>xec'am bic rumal ri c'ulel.</t>", "6": "<pb/><t>Xsach u wäch</t> <t>ronojel ri u je'lical ri je'lalaj Sion;</t> <t>ri e c'amal tak u be e jacha' masat,</t> <t>ri quequitzucuj tak quecha';</t> <t>xak c'u alicha' chic quebinic,</t> <t>quebanimaj chquiwäch</t> <t>ri e tzucul tak quech.</t>", "7": "<pb/><t>Ri Jerusalen</t> <t>quenataj ri ojer tak k'ij che aretak</t> <t>xcanaj u tuquiel cabisonic;</t> <t>quenataj tak che conojel</t> <t>tak ri k'inomal ri xec'oji' ruc'</t> <t>pa ri ojer tak u k'ijol;</t> <t>canataj che aretak xkaj</t> <t>pa u k'ab ri c'ulel</t> <t>man c'o ta c'u jachin ta jun</t> <t>ri xpe ta che u to'ic,</t> <t>aretak xilitaj cumal</t> <t>ri e u c'ulel xquitze'j c'u u wäch</t> <t>chi kajinak chupam ri c'ax.</t>", "8": "<pb/><t><f>[2]</f>Ri Jerusalen sibalaj nim</t> <t>ri macaj ri u banom</t> <t>u banom c'ut chi xyataj</t> <t>che chi etzelam u wäch.</t> <t>Ri xeyo'w tak u k'ij nabe,</t> <t>camic caquetzelaj u wäch</t> <t>rumal rech chi</t> <t>quilom ri u ch'analiquil.</t> <t>Rumal ri' cätajin cok'ic,</t> <t>elinak u q'uixbal</t> <t>are cuya' ri uwo rachak.</t>", "9": "<pb/><t>Nojinak ri ratz'iak</t> <t>che ch'uluch'ujil;</t> <t>man xuchomaj taj ri quepe na puwi'.</t> <t>Man cojel taj ri u tzakic ri u rikom;</t> <t>man c'o ta jachin cacu'bisan u c'u'x.</t> <t>¡Chila la, Ajawaxel,</t> <t>ri nu mach'irisaxic</t> <t>xukuje' ri nimal</t> <t>ri cac'amow ri c'ulel!</t>", "10": "<pb/><t><f>[3]</f>Ri c'ulel u banom rech chque</t> <t>tak ri e u k'inomal ri Jerusalen.</t> <t>Ri tinimit xeril</t> <t>ri e k'ijilal tak diosib</t> <t>quetininic xeboc chupam ri k'ijilabal,</t> <t>¡Winak,</t> <t>ri yo'm wi la takanic Ajawaxel,</t> <t>chi man cuya' taj queboc chupam</t> <t>ri c'olbal la re mulin ib!</t>", "11": "<pb/><t>Conojel tak ri e winak la quebok'ic,</t> <t>caquitzucuj tak qui wa cuq'uia';</t> <t>xequiya' tak ri qui k'inomal</t> <t>che u q'uexwäch wa ja'</t> <t>rech cac'astaj qui wäch.</t> <t>¡Ajawaxel, chila la,</t> <t>ri c'ax ri in c'o wi!</t> <t>¡Choc la il</t> <t>che ri quiäkasakil ri nu rikom!</t>", "12": "<pb/><t><f>[4]</f>¡Ix, ri quixbin pa ri be,</t> <t>chixtac'al che u chomaxic</t> <t>we c'o k'oxomal jacha' ri wech in,</t> <t>ri sibalaj in c'axc'obinak rumal!</t> <t>¡Ri Ajawaxel xtakow ulok</t> <t>we c'axc'obic ri' panuwi'</t> <t>aretak xnicow ri royowal!</t>", "13": "<pb/><t>Ri Ajawaxel u q'uiakom ulok</t> <t>jun k'ak' chicaj</t> <t>ri opaninak c'ä cho ri nu bakil;</t> <t>xulic' jun c'amibal</t> <t>pa ri nu be xuban chwe</t> <t>chi xintzelej chwij;</t> <t>in u jachom chupam ri wonobanic,</t> <t>chupam ri rikoj c'ax</t> <t>jok'otaj chi jok'otaj.</t>", "14": "<pb/><t>Ri e nu mac e rilom ri Ajawaxel;</t> <t>kas are' e ximowinak tak chwij</t> <t>jacha' jun eka'bal</t> <t>ri u tzakom ralal panuwi':</t> <t>¡Quebuq'uis tak ri e nu chuk'ab!</t> <t>Ri Ajawaxel in u jachom</t> <t>pa qui k'ab winak</t> <t>ri man quinch'ij ta qui coch'ic.</t>", "15": "<pb/><t>Ri Ajawaxel naj xebuq'uiak wi chwe</t> <t>conojel tak ri e c'o qui chuk'ab</t> <t>ri caquito' nu wi'.</t> <t>Xuq'uiak juk'at ajch'ojab panuwi',</t> <t>che u q'uisic tzij paquiwi'</t> <t>ri cowilaj tak wachijab.</t> <t>¡Ri Ajawaxel u xak'alem</t> <t>ri k'apojalaj Juda</t> <t>jacha' ri cäban che qui xak'alexic</t> <t>tak ri uva che resaxic ri u wa'l!</t>", "16": "<pb/><t>We jastak ri' quinquiya' pa ok'ej.</t> <t>Ri e nu bak'wäch quenoj</t> <t>che qui wal tak wächaj,</t> <t>man c'o ta c'u jachin jun ri c'o ta wuc'</t> <t>ri cacu'bisan ta nu c'u'x,</t> <t>man c'o ta jachin jun</t> <t>ri cuya' ta c'ac' chajin anima'aj chwe.</t> <t>Chquixo'l tak ri etzeletajic</t> <t>xecanaj wi can</t> <t>tak ri e walc'ual,</t> <t>are c'u xch'äcan na</t> <t>ri c'ulel chkawäch uj.</t>", "17": "<pb/><t>Ri Sion culic' ri u k'ab</t> <t>che u tz'onoxic tok'ob,</t> <t>man c'o ta c'u jachin</t> <t>cacu'bisan ta u c'u'x.</t> <t>Ri Ajawaxel u yo'm takanic</t> <t>chi cäsutix rij ri Jacob</t> <t>cumal tak ri e qui banom qui c'ulel che;</t> <t>ri Jerusalen chque e are' jun jasach</t> <t>ri quetzelex u wäch.</t>", "18": "<pb/><t>Ri Ajawaxel xuban ri takalic,</t> <t>rumal rech chi xebenc'ulelaj</t> <t>tak ri e u takanic.</t> <t>¡Chinitatabej, tinimit iwonojel;</t> <t>chixoc il che rilic ri nu k'oxomal!</t> <t>¡Ri e tak nu c'ojolab</t> <t>xukuje' tak ri e nu k'apojib</t> <t>e c'amom tak bic</t> <t>jacha lok'om patanijic!</t>", "19": "<pb/><t>Xintz'onoj to'banic</t> <t>chque tak ri e wach ch'abem</t> <t>e are' tak c'ut</t> <t>ri e are' quieb qui wäch</t> <t>e jachinelab chwe.</t> <t>Ri e nu e cojol tabal tok'ob</t> <t>xukuje' tak ri e nu nimak tak tatayib</t> <t>xecäm chupam ri tinimit:</t> <t>¡Quebinicat che u tzucuxic</t> <t>qui wa cuq'uia'</t> <t>rech cäc'astaj qui wäch!</t>", "20": "<pb/><t>¡Ajawaxel, chila la,</t> <t>ri c'axcolil ri in c'o wi!</t> <t>¡Quinna' chi carokopij</t> <t>ri uwo nu c'u'x!</t> <t>Ri c'axc'ol cuxuculej ri wanima'</t> <t>aretak quinchomaj</t> <t>chi man coc ta ri tzij</t> <t>pa ri nu jolom.</t> <t>Jela' pa ri be ri ch'ich' re ch'o'j</t> <t>quebucämisaj tak ri e walc'ual,</t> <t>are c'u ri in c'o wi</t> <t>xukuje' c'o cämical.</t>", "21": "<pb/><t>Ri winak quequitatabej</t> <t>tak ri e nu juyuwem,</t> <t>man c'o ta c'u jachin</t> <t>cacu'bisan ta nu c'u'x.</t> <t>Conojel tak ri qui banom</t> <t>tak qui c'ulel chwe</t> <t>queta'm ri etzelal ri in c'o wi,</t> <t>quequicot c'ut chi lal lal banowinak.</t> <t>¡Bana' la chi chpet ri k'ij</t> <t>ri e yo'm la u bixic,</t> <t>je c'u chi qui c'ulmaj</t> <t>jacha' ri nu c'ulmam in!</t>", "22": "<pb/><t>Bana' la chi chopan chwäch la</t> <t>ronojel ri etzelal ri qui banom;</t> <t>je chbana' la chque jacha' ri qui mac</t> <t>jacha' ri banom la chwe in,</t> <t>sibalaj c'u quinq'uis wib che ok'ej;</t> <t>¡Oquinak u yab ri wanima'!</t>"}