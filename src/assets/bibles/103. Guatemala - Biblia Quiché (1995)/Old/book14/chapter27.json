{"1": "<pb/>Juwinak job (25) u junab ri Jotam aretak xuchaplej ajawinic, waklajuj (16) junab c'ut xajawin pa Jerusalen. Jerus, u bi' ri u nan, u mia'l ri Sadoc.", "2": "<pb/>Ri e u banoj ri Jotam e suc' chuw채ch ri Ajawaxel, e jacha' ri xebuban ri Uziy, ri u tat. Man c'u ne xoc ta chupam ri rachoch ri Ajawaxel. E are' c'u ri winak xquitakej qui banic ri itzel tak qui banoj.", "3": "<pb/>Ri Jotam are' ri xbanow u banic ri nimalaj oquibal chupam ri rachoch ri Ajawaxel, xukuje' tak niq'uiaj yacanic chic puwi' ri tapia re Opel.", "4": "<pb/>Xukuje' xebuyac tak tinimit chupam ri c'ache'laj re Juda, xukuje' tak cowirisabal xukuje' tac'atak tak ja jawije' ri qui t'ajim wi tak quib ri che'.", "5": "<pb/>Xch'ojin c'u ruc' ri cajawinel ri aj amonib, ri xebuch'채co. Pa ri junab ri' ri aj amonib xquisipaj na che oxc'al oxlajuj (73) quintal sak puak, cawinak jun mil quieb sient cawinak lajuj (41,250) quintal trico xukuje' sebad ri je u pajbalil wa'. Je c'u xquitakej u jachic che ri quieb junab ri xetakenic.", "6": "<pb/>Ri Jotam xc'oji' u chuk'ab rumal rech chi suc' ri u c'aslemal chuw채ch ri Ajawaxel.", "7": "<pb/>Ri u tz'akatil ri u tzijobelil ri Jotam, rachil ronojel ri cubij wi tak ri ch'o'j ri xebubano, tz'ibatal chupam ri qui wuj tak ri ajawinelab re Israel xukuje' re Juda.", "8": "<pb/>Juwinak job u junab ri Jotam aretak xuchaplej ajawinic, waklajuj junab c'ut xajawin pa Jerusalen.", "9": "<pb/>Aretak xc채mic, xmuk cuc' ri u mam chupam ri u Tinimit ri David. Are' c'u xutakej na ajawinic ri u c'ojol pa ri u c'olbal ri Acaz u bi'."}