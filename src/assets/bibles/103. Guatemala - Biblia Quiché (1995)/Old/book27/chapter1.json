{"1": "<pb/>Pa ri urox junab re ri rajawinic ri Joasim, ajawinel re Juda, ri ajawinel Nabucodonosor re Babilon xopan pa Jerusalen xusutij rij ri tinimit cuc' ri rajch'ojab.", "2": "<pb/><f>[1]</f>Ri Ajawaxel xuya' c'olbal chi ri Nabucodonosor xuyut ri Joasim, xukuje' niq'uiaj chque ri e u chaconisan ri rachoch Dios. Ri Nabucodonosor, xebuc'am c'u bic ri winak ri xekaj pa u k'ab pa Babilon, xebuya' c'ut ri tastalic tak chaconisan chquixo'l ri e u k'inomal ri cachoch ri e u diosib;", "3": "<pb/><f>[2]</f>xuya' c'u takanic che ri Aspenaz, c'amal qui be ri quepatanij chupam ri rachoch ri ajawinel, chi chquixo'l ri aj israelib, ri e rija'l ri ajawinel xukuje' ri calc'ual ri nimak tak qui k'ij quec'am ulok", "4": "<pb/>alabom ri utz queca'yic, ri man c'o ta qui yab, ri c'o qui no'j xukuje' quetamanic, ri quequich'ob conojel ri jastak re ri etamanic ri takal chque chi quepatanij chupam ri rachoch ri ajawinel. Quetijox c'u wa' che ri qui ch'abal xukuje' chque tak ri qui wuj ri aj caldeyib.", "5": "<pb/>Ri Nabucodonosor xuya' takanic xukuje', chi chque we alabom ri' queya' ronojel k'ij ri e junam tak riquil xukuje' tak ri u wa'l uva ri quecoj chuwäch; xukuje' chi chyok oxib junab tijonic chque, aretak c'u quetz'akat wa' quecanaj che u patanixic.", "6": "<pb/>Chquixo'l tak we alabom ri' c'o ri Daniel, ri Hananiy, ri Misael, xukuje' ri Azariy, ri e aj Juda,", "7": "<pb/>ri xq'uex ri qui bi' rumal ri c'amal be chupam ri rachoch ri ajawinel: ri Daniel xucoj Beltsasar che u bi'; ri Hananiy, Sadrac; ri Misael, Mesac; are' c'u ri Azariy, Abed-neg.", "8": "<pb/>Are c'u ri Daniel xuchomaj pa ranima' chi man cutz'iloj ta rib rumal ri u tijic ri riquil xukuje' ri u wa'l uva ri caruq'uiaj ri ajawinel, xutz'onoj c'u che ri c'amal u be ri rachoch ri ajawinel chi mucoj chuk'ab che chi cutz'iloj ta rib cumal tak we wa ja' ri'.", "9": "<pb/>Rumal ri u tok'ob ri Dios, ri c'amal be re ri patanijic chupam ri rachoch ri ajawinel xuc'ulaj rib u quiq'uel ruc' ri Daniel,", "10": "<pb/>xubij c'u che: “Quinxe'j wib chuwäch ri wajaw, ri ajawinel. Are' bininak chwe ri wa ja' ri rajawaxic u tijic iwumal xukuje' ri qui wuq'uiaj, we c'u cärilo chi benak na ri i wäch chquiwäch ri niq'uiaj alabom chic, rumal iwech ri' cätak nu cämisaxic rumal ri ajawinel,” xcha' ri c'amal be.", "11": "<pb/>Xtzijon c'u ri Daniel ruc' ri tako'n ri xcoj rumal ri c'amal be che ri patanijic chupam ri rachoch ri ajawinel che quilixic ri Daniel, ri Hananiy, ri Misael xukuje' ri Azariy, xubij c'u che:", "12": "<pb/>“Quinbochi'n che la chi chec'ambejej la we pataninel tak ech la ri': ya' la takanic chi lajuj k'ij chyok xuwi ichaj chke, xukuje' ja' che kuq'uia'.", "13": "<pb/>Aretak cätz'akat we lajuj k'ij ri', junamaj c'u la ri ka bantajic cuc' ri alabom ri qui tzukum quib cuc' ri riquil ri quecoj chuwäch ri ajawinel, bana' c'u la chke jas ri quil la.”", "14": "<pb/>Ri tako'n xunimaj ri xbix che, lajuj k'ij c'ut, xebuc'ambejisaj.", "15": "<pb/>Aretak xoc'ow ri lajuj k'ij, ri qui bantajic ri e are', are c'o na rutzil qui wäch xukuje' sibalaj e co na chquiwäch conojel ri alabom ri cäquitij que ri u riquil ri ajawinel.", "16": "<pb/>Je c'u ri' ri tako'n cuc'am bic ri riquil ri rajawaxic u tijic xukuje' ruq'uiaxic cumal, ichaj c'ut cuya' chque.", "17": "<pb/>Chque we quiejeb alabom ri', ri Dios xuya' c'oxomanic xukuje' no'jinic chque rech cäquich'ob ronojel qui wäch wuj xukuje' etamanic. Ri Daniel cuch'ob xukuje' ronojel u wäch c'utwächinic xukuje' ichic'.", "18": "<pb/>Aretak c'u xetz'akat ri k'ijol ri e u c'utum ri ajawinel rech quebec'utun ri alabom chuwäch, ri c'amal be re ri patanijic chupam ri rachoch ri ajawinel xebuc'am bic chuwäch.", "19": "<pb/>Ri ajawinel xtzijon cuc', chquixo'l c'u conojel ri alabom, mawi jun xurik ta chquixo'l ri xjunamataj ta ruc' ri Daniel, ri Hananiy, ri Misael xukuje' ri Azariy, rumal c'u ri', xecanaj can wa' che patanijic ruc' ri ajawinel.", "20": "<pb/>Pa conojel ri jastak ri cajwataj wi no'j xukuje' c'oxomanic, chque tak wa' xc'ot wi qui chi' rumal ri ajawinel, xeburik c'ut chi c'o na lajuj mul ri qui no'j chquiwäch ri ajk'ijab xukuje' ri ch'obonelab ri e c'o pa ri rajawibal.", "21": "<pb/>Xcanaj c'u can ri Daniel chila' c'ä pa ri nabe junab re ri rajawinic ri Sir."}