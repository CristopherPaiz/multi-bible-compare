{"1": "<pb/>“ ‘Pa we jok'otaj ri' cätac'atob na ri Miquel, ri tako'n aj caj to'banel ri sibalaj nim u banic ri to'banel ri cuto' na ri a tinimit. <pb/><t>Cux na jun jok'otaj re c'axc'ol,</t> <t>jun jok'otaj ri man c'o ta chi jun</t> <t>ri junam ta ruc' tzä</t> <t>aretak e c'olinak ulok</t> <t>ri nimak tak tinimit.</t> <t>Aretak chupam we jok'otaj ri'</t> <t>quecolotaj na conojel ri winak</t> <t>ri e re ri a tinimit</t> <t>ri tz'ibatal ri qui bi' chupam ri wuj.</t>", "2": "<t>E q'ui chque ri cätajin</t> <t>quewar chupam tak ri mukubal</t> <t>quec'astaj na:</t> <t>jujun quec'asi' na re chbe k'ij sak,</t> <t>jujun chi c'ut che esbal q'uixbal</t> <t>xukuje' che ri xibibal</t> <t>ri e junalic.</t>", "3": "<t>Ri achijab ri ajno'jab,</t> <t>ri xequic'am qui be q'ui winak</t> <t>pa ri colomalaj be,</t> <t>quejuluw na jacha' ri räxalaj caj;</t> <t>¡quejuluw na chbe k'ij sak,</t> <t>e junam cuc' tak ri ch'imil!</t>", "4": "<pb/>Are c'u ri at Daniel, chebawawaj we jastak ri' chi c'uyal, chat'ika' ri wuj c'a copan na ri q'uisbal jok'otaj. E q'uia winak quebe na jeri' quebe na jela', cäquitzucuj u q'uiyirisaxic tak ri quetamanic.’", "5": "<pb/>In, Daniel, xinwilo chi e c'o chi quieb winak e tac'atoj, jun c'o che ri juperaj u chi' ri nima' ri jun chic che ri juperaj chic.", "6": "<pb/>Jun c'ut chque xuban we c'otoj chi'aj ri' che ri achi ri u cojom tak sakloloj atz'iak re lino, ri c'o paquiwi' ri ja' re ri nima': ¿Jampa' queq'uis qui tza'm we jastak ri' ri kas man e c'o ta c'o wi?", "7": "<pb/>Ri achi ri e u cojom tak sakloloj atz'iak re lino xebuyac ri u k'ab chicaj, cätajin cuban ri chi'nic ri kas cäban na pa ri u bi' ri c'aslic Dios, xubij: ‘Pa oxib junab ruc' wakib ic', aretak cätanabax u banic c'ax che ri u cuinem ri u tinimit ri Dios, c'äte ri' cäq'uis na qui tza'm conojel we jastak ri'.’", "8": "<pb/>Ri in xintatabej ri cubij, man c'o ta c'u jas xinch'obo. Xinc'ot c'u u chi', xinbij che: ‘Ajawaxel, ¿jas ri cäc'ulmataj na aretak cäbantaj ronojel wa?’ xincha' che.", "9": "<pb/>Ri are' xutzelej u wäch ri nu tzij xubij chwe: ‘Chatakej ri a be, Daniel, e are c'ut we jastak ri' rajawaxic quecanajisax chic'uyal c'ä copan na ri jok'otaj q'uisbalil.", "10": "<pb/>Sibalaj e q'ui ri queboc'ow pa tak ri c'axc'olil ri e yo'm qui bixic, quebel c'u na chquipam e ch'ajch'ojirisam e tz'akatinak. Ri itzel tak winak cäquitakej na qui banic tak etzelal, man cäquich'ob ta c'ut ri cäc'ulmatajic, are c'u ri achijab ri ajno'jab cäquich'ob na ronojel.", "11": "<pb/>Jun mil quieb sient jumuch' lajuj (1290) k'ij queboc'ow na tza pa ri jok'otaj aretak cätanabax u cojic ri tabal tok'ob re ronojel k'ij are c'u cäcoj ri tz'ilalaj etzelal awas chupam ri rachoch ri Ajawaxel.", "12": "<pb/>Utz re ri winak ri queye'm ruc' jiquiban c'uxaj c'ä queboc'ow na jun mil oxib sient juwinak olajuj (1335) k'ij.", "13": "<pb/>Are c'u ri at, Daniel, chatakej ri a be c'ä che ri a q'uistajic, chatuxlan c'ut, chquipam c'ut ri q'uisbal tak k'ij catwalij na che u c'amic ri tojbal awech.’ ”"}