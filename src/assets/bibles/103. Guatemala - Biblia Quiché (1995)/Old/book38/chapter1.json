{"1": "<pb/><f>[1]</f>Chupam ri uwajxak ic' re ri ucab junab ri rajawinic ri ajawinel Dariy, ri Ajawaxel xuya' we tzijobenic ri' che ri Zacariy ri k'axal tzij, u c'ojol ri Berequiy ri' u mam c'ut ri Id. Xubij che:", "2": "<pb/>“In, ri Ajawaxel ri c'o ronojel u cuinem, sibalaj xinoyowar cuc' ri e i mam. Rumal ri', chabij camic che ri tinimit chi in quinbinic: ‘Chixtzelej wuc', are c'u ri in quintzelej na iwuc'. In, ri Ajawaxel, quinjiquiba' u bixic.", "3": "", "4": "<pb/>Miban iwe ri xquiban ri e i mam, ri xbix chque cumal ri ojer tak k'axal tzij chi in xinbinic chi chquitzaka' canok ri itzel qui c'aslemal xukuje' ri e itzel tak qui banoj, e are tak c'u wa' man xcaj taj, xinquitatabej taj, mawi xquiya' ta qui xiquin chwe. In, ri Ajawaxel, quinjiquiba' u bixic.", "5": "<pb/>Are c'u ri camic, ¿Jawije' e c'o wi ri e i mam? ¿La xa' ta pu amak'el quec'asi' ri e k'axal tak tzij?", "6": "<pb/>Xebopan c'u ne tak ri e nu tzij xukuje' tak ri e nu takanic, ri nu yo'm u bixic chque ri pataninel tak wech ri e k'axal tak tzij, xebopan cuc' ri e i mam. Xetzelej wa' wuc' xquich'obo' chi ri in, ri Ajawaxel ri c'o ronojel u cuinem, je xuban chque jacha' ri takal che ri qui c'aslemal xukuje' chque tak ri e qui banoj.’ ”", "7": "<pb/>Are tzijol wa' chi ri in, ri Zacariy ri k'axal tzij, u c'ojol ri Berequiy ri' u mam c'ut ri Id, ri xinc'am che ri Ajawaxel chupam ri k'ij ri juwinak quiejeb rajilabal ri julajuj ic' (are' ic' wa' ri cäbix Sebat che) re ri ucab junab ri rajawinic ri ajawinel Dariy.", "8": "<pb/><f>[2]</f>C'o jun ak'ab xinwil jun c'utwächinic: Xinwil jun ajquiej ri quiejeninak chrij jun quiej quiäk rij. Tac'al pa jun beya', chquixo'l tak ri k'echob, e c'o chi juk'at quiej chrij, jujun e quiäk, jujun chic tz'iquitz'ak quij, jujun chic c'ut e sak.", "9": "<pb/>In xinban c'otoj chi'aj: “Ajawaxel, ¿e jachin tak wa' we ajquiejab ri'?” <pb/>Are c'u ri tako'n aj caj ri catzijon wuc' xutzelej u bixic chwe: “In quinc'ut na chawäch e jachin tak wa'.”", "10": "<pb/>Are c'ut ri achi ri c'o xo'l tak ri che' xubij: “E are' tak wa' ri e u takom ri Ajawaxel che u binibexic ronojel ri uwächulew.”", "11": "<pb/><f>[3]</f>Ri e ajquiejab xquibij c'u che ri aj cajalaj u tako'n ri Ajawaxel ri c'o chquixo'l tak ri k'echob: “Kabinibem ronojel ri uwächulew, ka rikom c'ut chi man c'o ta jas quel wi ch'u'j c'o c'ut pa jamaril.”", "12": "<pb/>Ri aj cajalaj u tako'n ri Ajawaxel xubij: “Ajawaxel ri c'o ronojel cuinem la, oxc'al lajuj junab chi wa' chi lal oyowarinak ruc' ri Jerusalen xukuje' cuc' tak ri tinimit re Juda. ¿C'a joropa' c'u lo k'ijol coc'ow chi na c'ä majok chel chi na c'u'x la chque?”", "13": "<pb/>Ri Ajawaxel xutzelej u bixic cuc' ch'uch'ujalaj tak tzij re cu'bisabal c'uxaj che ri tako'n ri catzijon wuc',", "14": "<pb/>xuya' c'u takanic ri aj cajalaj tako'n chwe chi chinya' u bixic: “Are wa' ri cubij ri Ajawaxel ri c'o ronojel u cuinem: ‘In nim ri u lok'ok'exic ri Jerusalen wumal xukuje' ri juyub re Sion.", "15": "<pb/>Rumal ri' nicowinak ri nu c'anal che u banic c'ax chque tak we nimak tak tinimit ri', ri man c'o ta jas queboc ta wi il chi, aretak ri in man nimatajinak taj ri woyowal, xetoban che u nimatijisaxic ri etzelal.", "16": "<pb/>Rumal ri', in, ri Ajawaxel, quinbij: Camic in tzelejinak ulok ruc' tok'obisam wächaj che ri Jerusalen, quenbana' c'u na chi ri wachoch xukuje' ronojel ri tinimit chban qui yaquic jumul.’ ”", "17": "<pb/>Xubij chi c'u na ri aj cajalaj tako'n chwe: “Chaya' u bixic xukuje' wa': ‘Ri Ajawaxel ri c'o ronojel u cuinem je cubij wa: Quenbana' chi ri e nu tinimit sibalaj che k'inomar chi jumul; quenya' na c'ac' uxlabic che ri Sion, xukuje' quenya' chi na c'ac' u tzijol ri Jerusalen jacha' ri nu tinimit ri cha'talic.’ ”", "18": "<pb/>Xinwil chic jun c'utwächinic, ri xebenwil quiejeb uc'a' chupam.", "19": "<pb/>Xinta' che ri tako'n aj caj ri cätajin cätzijon wuc' jas quel caquibij tak we e uc'a' ri', ri are' xutzelej u bixic chwe: “We e uc'a' tak ri' are caquiq'uexwächij ri qui cuinem ri xejabun ri Juda pa ronojel c'olbal, ri Israel xukuje' ri Jerusalen.”", "20": "<pb/>Oc'owinak chi c'u wa' ri Ajawaxel xuban chwe chi xebenwil quiejeb ch'ayal tak ch'ich'.", "21": "<pb/>In xinban c'otoj chi'aj: “¿Jasche e petinak we ch'ayal tak ch'ich' ri'?” <pb/>Are' c'u ri are' xutzelej u bixic chwe: “We e uc'a' tak ri' e are' quequiq'uexwächij ri xejabun ri Juda, ri man c'o ta jun xcuin taj xuto' ta rib, we e ch'ayal tak ch'ich' ri' e petinak che u banic yicopisanic re xe'n ib xukuje' che u k'atic tak ri cuc'a' ri nimak tak tinimit ri', ri xetok'on ri Juda, xequijabuj c'u tak ri winak ri e c'o chupam.”"}