{"1": "<pb/><t>Chitz'onoj che ri Ajawaxel</t> <t>ri q'uisbal tak jäb,</t> <t>are' c'u ri Ajawaxel</t> <t>ri queyo'w tak ri caypa',</t> <t>quebutak na ulok chiwe</t> <t>ruc' tz'ebenic,</t> <t>chque c'u conojel cuya' na</t> <t>k'ayes pa tak ri juyub.</t>", "2": "<t>Ri qui tzij ri e diosib</t> <t>xa' e banoj tzij,</t> <t>ri quequil ri ch'obonelab</t> <t>xa e subunic.</t> <t>Ri caquiya' tak qui bixic</t> <t>chi quec'ulmatajic xa' e ichic'</t> <t>ri man c'o ta qui bel,</t> <t>xukuje' tak ri qui tzij</t> <t>ri quequiya' cu'bisabal c'uxaj</t> <t>xak e tetoj qui pam.</t> <t>Rumal ri'</t> <t>ri tinimit xak cätancaric</t> <t>jacha' ta ne jumulaj chij,</t> <t>curik c'ax u mac rech</t> <t>chi man c'o ta rajyuk'.</t>", "3": "<pb/><t>Rumal ri' cubij ri Ajawaxel:</t> <t>“Ri nu c'anal nicowinak</t> <t>chquij tak ri ajyuk'ab,</t> <t>quinc'äjisaj c'u na qui wäch</t> <t>ri e c'amal tak u be</t> <t>ri nu tinimit.”</t> <t>Ri Ajawaxel</t> <t>ri c'o ronojel u cuinem,</t> <t>quebuchajij ri e u jumulaj,</t> <t>chque ri e rija'lil ri Juda,</t> <t>cubana' na cowilaj u quiej chque,</t> <t>pa ri ch'o'j.</t>", "4": "<t>Chque ri e are' quel wi na</t> <t>ri Abaj ri Tz'apibal u wi' ri chac,</t> <t>ri Ch'ic re Lic'om</t> <t>xukuje' ri Q'uiakbal Ch'ab re Ch'o'j.</t> <t>Chque ri are' quebel wi na</t> <t>conojel ri c'amal tak be.</t>", "5": "<t>Quebux na e jacha' ta ne</t> <t>ajch'ojab ri caquixak'alej ri t'ac</t> <t>xo'l tak ri ja;</t> <t>caquicoj na qui chuk'ab rumal rech</t> <t>chi c'o ri Ajawaxel cuc',</t> <t>caquesaj c'u na qui q'uixbal</t> <t>tak ri ajquiejab.</t>", "6": "<pb/><t>Cacha' ri Ajawaxel:</t> <t>“In quinya' na qui chuk'ab</t> <t>ri e rija'lil ri Juda</t> <t>quebento'tajisaj c'u na</t> <t>ri e rija'lil ri Jose.</t> <t>Quinc'am na qui be</t> <t>quebentzelej na chupam ri culew,</t> <t>rumal rech chi quel nu c'u'x chque.</t> <t>Quebux c'u na jacha' ta ne</t> <t>ri ma ta c'o jubik'</t> <t>ri xinwetzelaj ta wi qui wäch,</t> <t>in c'ut ri Ajawaxel ri qui Dios,</t> <t>ri quebench'ob</t> <t>tak ri e qui bochi'nic chwe.</t>", "7": "<t>Ri Eprain cux na</t> <t>jacha' ta ne jun ajch'o'j.</t> <t>Ri ranima' cäquicot na</t> <t>jacha' ta ne ruc' u wa'l uva.</t> <t>Aretak c'u cäilic</t> <t>quequicot na ri e ralc'ual.</t> <t>¡Ri ranima' cäquicot na rumal</t> <t>rech ri Ajawaxel!</t>", "8": "<pb/><t>In quebensiq'uij na</t> <t>xukuje' quebenmulij na,</t> <t>rumal rech chi e nu to'tajisam.</t> <t>Sibalaj c'u queq'uiyir chi na</t> <t>e jacha' ri cajilabal</t> <t>pa jun k'ij canok.</t>", "9": "<t><f>[14]</f>In xebenjabuj chquixo'l</t> <t>ri nimak tak tinimit</t> <t>pune' c'u ne naj e c'o wi,</t> <t>xinnataj chque,</t> <t>c'o c'u na jun k'ij</t> <t>quetzelej ulok e cachilam</t> <t>tak ri calc'ual.</t>", "10": "<t>Quinban na chque</t> <t>chi quetzelej ulok</t> <t>quebel na ulok pa Ejipt,</t> <t>quebenwesaj na ulok pa Asir,</t> <t>quebenc'am na bic pa Galaad</t> <t>xukuje' pa ri Libano,</t> <t>sibalaj c'u queq'uiyir na</t> <t>chi man cubana' ta chic</t> <t>ri c'olbal chque.</t>", "11": "<t><f>[15]</f>Quek'ax na pa ri plo</t> <t>ri c'o pa Ejipt,</t> <t>quebensoc na ri e u wäch ri ja.</t> <t>Quintzajisaj na</t> <t>ri Nil c'ä chuxe',</t> <t>quinsachisaj na u wäch ri nimal</t> <t>ri cac'amow ri Asir</t> <t>quinq'uis c'u na tzij</t> <t>puwi' ri u cuinem ri Ejipt.</t>", "12": "<t>In quinyo'w na qui chuk'ab,</t> <t>quech'äcan c'u na pa ri nu bi'.</t> <t>In, ri Ajawaxel,</t> <t>quinya' ri nu tzij.”</t>"}