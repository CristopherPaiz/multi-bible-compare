{"1": "<pb/>Xinwil chi c'u na jun c'utwächinic. Xc'utun jun winak chnuwäch ri ruc'am jun etabal pa u k'ab.", "2": "<pb/>Xinc'ot u chi': “¿Jawije' ri catbe wi?” <pb/>Ri are' xutztelej u bixic chwe: “Quenwetaj na ri tinimit Jerusalen, che retamaxic ri u rabic xukuje' ri u wäch.”", "3": "<pb/>Xinwil c'ut chi benam cuban ri tako'n aj caj ri tzijoninak can wuc', jun chi c'u tako'n xel ulok che u c'ulaxic", "4": "<pb/>je c'u xubij wa' che: “Chatxiq'uin che u bixic che ri c'ojol ala ri ruc'am bic ri etabal c'am: ‘Ri Jerusalen quec'oji' chi na winak chupam xukuje' tak awaj man cuya' ta chi c'ut quec'oji' ta chi na nimak tak u tapia.", "5": "<pb/>Are' c'u ri Ajawaxel cajiquiban u bixic: In quinux na jacha' ta ne jun nimalaj tapia re k'ak' ri cusutij rij ri Jerusalen, pa u niq'uiajil c'ut ri tinimit quinc'ut wi na ri nu juluwem.’ ”", "6": "<pb/>Ri Ajawaxel cujiquiba' u bixic: “In xinbanowic chi ri ix xixjabux pa conojel tak c'olbal. Are c'u ri camic quinbij chiwe: ¡Chixanimaj chanim chiya' can ri ulew aj riquiak'ab elebal k'ij! ¡Chito'tajisaj iwib chiwesaj iwib pa u k'ab ri Babilon, ri xixjekebax wi aretak xixc'am ulok, ri ix jekel can pa Sion! In, ri Ajawaxel, quinjiquiba' u bixic.”", "7": "", "8": "<pb/><f>[4]</f>Ri Ajawaxel ri c'o ronojel u cuinem in u takom che u ya'ic we tzijol ri' che u banic c'ax chque ri nimak tak tinimit ri xixquitoloba'. “Apachin ta ne ri cänakow ri nu tinimit cunak ri u c'u'x ri e nu bak'wäch. Rumal ri' kas in quintij na nu chuk'ab chquij tak we nimak tak tinimit ri', quinban c'u na chi kas e are' ri e qui lok'om pataninelab quetolobanic.” Je wa' cuban na ri Ajawaxel ri c'o ronojel u cuinem che u c'utic ri u juluwem, je c'u ri' qui ch'ob na ix chi are' xintakow ulok.", "9": "", "10": "<pb/>Ri Ajawaxel cujiquiba' u bixic: “¡Chixbixonok rumal ri quicotemal, winak re Jerusalen, rumal rech chi quinpetic quinel jekel chixo'l!”", "11": "<pb/>Aretak chec'ulmataj wa', e q'ui tak ri nimak tak tinimit ri caquijunaj na quib ruc' ri Ajawaxel. Ri are' cubij na: “Xukuje' we nimak tak tinimit ri' quebux na nu tinimit. Quinjeki' c'u na ri in chixo'l ix.” Je c'u ri' ri ix quich'ob na ix chi are' ri Ajawaxel ri c'o ronojel u cuinem are' in takowinak ulok.", "12": "<pb/>Ri Ajawaxel cubana chi rech che ri Juda ri rech can nabe ri sibalaj nim u k'ij pa ri tastalicalaj ulew, xukuje' cuya' chi na c'ac' u tzijol ri Jerusalen jacha' u tinimit ri cha'talic.", "13": "<pb/>¡Chi ronojel ri uwächulew chi yinil chuwäch ri Ajawaxel, cäpe c'ut ri are' kuc' quel ulok kas chupam ri tastalic c'olbal jawije' ri jekel wi!"}