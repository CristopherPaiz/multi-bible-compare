{"1": "<pb/><f>[11]</f>Are tzijobenic wa' ri xuya' u bixic ri Ajawaxel che u banic c'ax che ri ulew re Hadrac xukuje' ri tinimit Damasc: “Ri tinimit tak re Siriy e rech ri Ajawaxel, xak junam xukuje' cuc' conojel tak ri amak' re Israel.", "2": "<pb/>Xukuje' e rech ri Hamat, qui c'ulja tak we tinimit ri', ri Tir xukuje' ri Sidon ruc' ronojel ri retamanic.", "3": "<pb/>Ri Tir xebuyac to'bal tak rib, xumuluba' ri k'an puak xukuje' ri sak puak jacha' ta ne ri cuban ri winak ri cumuluba' ri rulewal bo'j.", "4": "<pb/>Are c'u ri Ajawaxel caresaj na ronojel che, cuq'uiak c'u na ri u k'inomal chupam ri plo, kas c'u cujarisaj na ri tinimit.", "5": "<pb/>Aretak ri tinimit re Ascalon caril wa', canoj na che xe'n ib. Ri Gaz sibalaj cacoch'och'en na, e are tak c'ut ri e reyebal tak c'u'x ri Ecron quecanaj cho tak ri ulew. ¡Ri Ga man c'o ta rajawinel cäcanajic, ri Ascalon man c'o ta e u winakil quecanajic!", "6": "<pb/>Pa Asdod e yujtal tak ri winak ri quejeki' na chila', jewa' quenbana' na che u mach'irisaxic ri nimal ri quec'amow ri aj pilisteyib.", "7": "<pb/>Quinwesaj na pa qui chi' ri ti'j ruc' quic' ri cäquitijo, xukuje' pa qui ware ri k'obisabal ri man ya'tal ta qui tijic. Chque c'ut we winak ri' e c'o jujun ri quecanaj can chwe; quebux c'u na u tz'akatil ri Juda, are c'u ri Ecron cux na jacha' ri e aj jebuseyib.", "8": "<pb/>Are c'u ri in quinoc na il che u to'ic tak qui wi' ri e wech rech man quekaj ta pa qui k'ab apachique winak ri coc'ow waral. Ri c'axc'obisanel man quebuc'axc'obisaj ta chi na, are c'u ri in quinoc na il che chajinic cuc' ri kas e nu bak'wäch.”", "9": "<pb/><t><f>[12]</f>¡Sibalaj chatquicotok</t> <t>tinimit Sion!</t> <t>¡Chatbixon rumal quicotemal,</t> <t>tinimit re Jerusalen!</t> <t>Ri awajawinel cäpe na awuc',</t> <t>suc' xukuje' ch'äcanel,</t> <t>mach'al c'ut,</t> <t>quiejeninak chrij jun bur,</t> <t>chrij jun alaj bur,</t> <t>ral jun ati't bur.</t>", "10": "<t>Ri are' cusachisaj na</t> <t>qui wäch tak ri e u carwaj</t> <t>ri Eprain,</t> <t>ri e u quiej tak ri Jerusalen</t> <t>xukuje' tak ri q'uiakbal ch'ab</t> <t>re ch'o'j.</t> <t>Cuya' na u bixic jamaril</t> <t>chque ri nimak tak tinimit</t> <t>cajawin c'u na chuchi'</t> <t>ri jun plo c'a chuchi'</t> <t>ri jun plo chic,</t> <t>cachaptaj ruc' ri Euprats</t> <t>queq'uis na c'ä</t> <t>che ri u q'uisbal jutz'</t> <t>rech ri uwächulew.</t>", "11": "<t>Are wa' cubij ri Ajawaxel:</t> <t>“Jerusalen,</t> <t>rumal ri u quiq'uel</t> <t>ri a c'ulwächinic</t> <t>in quebenwesaj na</t> <t>chupam ri chaki'j c'ua'</t> <t>ri e awajpache' ri e c'o chupam.</t>", "12": "<t>¡Ix, ri ix c'o che pataninelab</t> <t>ri amak'el c'o iweyebal c'uxaj,</t> <t>chixtzelej chupam</t> <t>ri cowilaj i tinimit!</t> <t>Quinbij chiwe chi ri tewichibal</t> <t>ri quenya' chiwe quincamulij na</t> <t>che u q'uexwäch</t> <t>ri c'ax ri xiriko.</t>", "13": "<t>Nu tanim ri nu q'uiakbal ch'ab</t> <t>re ch'o'j,</t> <t>ri are' ri Juda,</t> <t>nu cojom c'ut ri nu ch'ab che,</t> <t>ri are' ri Eprain.</t> <t>Chawe Sion quinban na</t> <t>chi catux jun ch'ich' re ch'o'j,</t> <t>queben walijisaj na</t> <t>ri e a c'ojol che u banic c'ax</t> <t>chque ri e qui c'ojol</t> <t>ri aj Gres.”</t>", "14": "<pb/><t>Ri Ajawaxel cuc'ut na rib</t> <t>puwi' ri u tinimit;</t> <t>quebutzokopij tak na ri e u ch'ab</t> <t>e jacha' ta ne cakulja.</t> <t>Ri Dios, ri Ajawaxel,</t> <t>cok'isan na ri trompet</t> <t>cunim c'u na rib</t> <t>chupam ri quiakik' jäb</t> <t>re ri mox ri elebal k'ij.</t>", "15": "<t><f>[13]</f>Ri Ajawaxel</t> <t>ri c'o ronojel u cuinem</t> <t>cuto' na qui wi' ri e rech,</t> <t>ri e are' quequitac'alej na canok</t> <t>tak ri cabaj quech ri aj iquiak'</t> <t>quequibik' c'u na tak ri quequiban</t> <t>qui c'ulel chque;</t> <t>quecuq'uiaj na ri qui quiq'uel</t> <t>jacha' ta ne ruq'uiaxic u wa'l uva,</t> <t>quequinojisaj na quib</t> <t>chque e jacha' ta ne jun nimalaj lak,</t> <t>e jacha' ta ne</t> <t>ri e ruc'a' ri porobal.</t>", "16": "<t>Pa ri k'ij ri'</t> <t>ri Ajawaxel ri u Dios</t> <t>cuto'tajisaj na ri u tinimit</t> <t>jacha' ta ne jumulaj chij,</t> <t>quejuluw c'u na ri kas e rech</t> <t>chupam ri kas culew</t> <t>e jacha' ta ne tak ri abaj</t> <t>ri pakal cajil ri e c'o</t> <t>che jun corona.</t>", "17": "<t>¡Sibalaj utz,</t> <t>sibalaj je'lic cux na ri ulew!</t> <t>Ruc' ri u tz'ebenic ri u trico</t> <t>xukuje' ri u wa'l u uva,</t> <t>ri e kalabom tak</t> <t>xukuje' ri e kalitomab tak</t> <t>catiltit cakan qui k'ab</t> <t>queq'uiy na.</t>"}