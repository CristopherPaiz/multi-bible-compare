{"1": "<pb/>“Chupam c'ut ri k'ijol ri' cäjakataj na jun bulbuxalaj ja', rech chupam quecuin wi quequich'aj tak ri qui mac ri e rija'lil ri David xukuje' ri aj Jerusalen.", "2": "<pb/>Pa ronojel we ulew ri' quinsachisaj na qui wäch xukuje' ri qui bi' tak ri diosib, rech man cätakex ta chic qui nataxic. Xukuje' quebenwesaj na chupam ri ulew ri e k'axal tzij xukuje' ronojel tz'ilalaj uxlabal. In, ri Ajawaxel, quinya' ri nu tzij.", "3": "<pb/>We c'u ne c'o jachin jun craj cuk'axej tzij, ri kas u tat u nan caquibij na che: ‘¡At kas catcäm na, rumal rech chi are ta cawaj quec'amowax tak ri e a banoj tak tzij ri je ta ne chi are tzijol ri u yo'm ta ri Ajawaxel!’ ¡Kas e are' ri u tat u nan quejulupin na chi ch'ich' aretak cätajin cuban rib chi k'axal tzij!", "4": "<pb/>Chupam ri k'ijol ri', ri e k'axal tzij queq'uix na chque tak ri e qui c'utwächinic aretak quequik'axej ri nu tzij. Man c'o ta jun casubun ta na cucoj ta ri qui k'u' ri e k'axal tzij ri e re tz'um.", "5": "<pb/>Xane' chquijujunal caquibij na: ‘In man in ta k'axal tzij, xane' in tajinel. Kas pa ri nu ch'utinal in chacuninak pa ri juyub.’", "6": "<pb/>We c'u ne c'o jachin cäto'w che: ‘¿Jas c'u wa' chi e socotajic ri e c'o che ri a cuerp?, ri are' cutzelej na u bixic: Xeban chwe pa ri cachoch ri e wachil.’ ”", "7": "<pb/><f>[18]</f>Ri Ajawaxel ri c'o ronojel u cuinem cujiquiba' u bixic: <pb/><t>“¡Chatwalijok,</t> <t>ch'ich' re ch'o'j,</t> <t>che u banic c'ax che ri wajyuk'</t> <t>xukuje' che ri wachil!</t> <t>¡Chacämisaj ri ajyuk',</t> <t>are c'u ri jumulaj cujabuj na rib,</t> <t>are c'u ri in quintzelej</t> <t>chi na che qui c'ulelaxic</t> <t>ri alaj ama'ib tak chij!</t>", "8": "<t>Quecäm na quieb roxil</t> <t>ri winak ri e jekel</t> <t>chupam we ulew ri':</t> <t>xuwi cac'asi' canok</t> <t>ri jun roxil chque.</t> <t>Are c'ut we jun roxil ri'</t> <t>ri cacanajic quinban na</t> <t>che chi coc'ow chupam ri k'ak';</t> <t>quinch'ajch'obirisaj na</t> <t>jacha' ri cäban che ri sak puak,</t> <t>quinpilimarisaj na</t> <t>jacha' ri cäban che ri k'an puak.</t> <t>C'äte c'u ri' ri e are'</t> <t>quetz'onon na chwe,</t> <t>are c'u ri in quinya' na</t> <t>ri caquitz'onoj chwe.</t> <t>‘Nu tinimit’,</t> <t>quincha' c'u na chque,</t> <t>ri e are' caquitzelej na u bixic:</t> <t>‘Ri Ajawaxel are' ka Dios.’</t> <t>In, ri Ajawaxel,</t> <t>quinya' ri nu tzij.”</t>"}