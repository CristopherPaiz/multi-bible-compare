{"1": "<pb/>Ri Nahas, ajawinel pa Amon, xwalijic xebuc'am bic ri rajch'ojab che u banic ch'o'j ruc' ri tinimit Jabes re Galaad. E are' c'u ri aj Jabes xequibij che: “Chabana' jun c'ulwächinic kuc' cäkajach c'u kib pa k'ab.”", "2": "<pb/>Ri Nahas ri aj amon xutzelej u bixic chque: “Quinban jun c'ulwächinic iwuc', we quinimaj ri quinbij chiwe chi ri in quinwesaj ri i bak'wäch re i wiquiak'ab, rech jeri' queya' ri aj israelib pa yok'ic.”", "3": "<pb/>Ri nimak tak tatayib aj Jabes xquitzelej u bixic che: “Chujaweyej na wukub k'ij cäkatak na u bixic pa conojel ri culew ri aj Israel; we c'u man c'o jachin cäpe che ka to'ic, cäkajach na kib pa a k'ab.”", "4": "<pb/>Ri e tako'n xebopan pa Gabaa, jawije' jekel wi ri Saul, xquiya' u bixic chque tak ri winak. Conojel xebok' ruc' nimalaj c'ayil.", "5": "<pb/>C'äte c'u ri' catzelej ulok ri Saul pa ri juyub, e ruc'am ri wacax, xuc'ot c'u qui chi' ri winak xubij: “¿Jas xquic'ulmaj ri winak? ¿Jasche quebok'ic?” <pb/>Ri winak xquiya' u bixic che ri xelquibij ri achijab aj Jabes.", "6": "<pb/>Aretak xuta' ri Saul ri xbix che, ri ruxlabal ri Dios xumajij ri Saul; xnoj c'u che nimalaj oyowal.", "7": "<pb/>Ri Saul xebuc'am juc'ulaj wacax xebuban ch'akatak chque, xebutak c'u tako'n xequic'am bic ri ch'akatak pa conojel ri qui tinimit ri aj israelib. Ri e tako'n je xquibij wa': “Je cäban na wa' chque ri u wacax ri winak ri man cunuc' ta rib ruc' ri Saul xukuje' ri Samuel, man cäteri ta c'u chquij.” <pb/>Xemajix c'u ri winak rumal jun nimalaj xe'n ib, e je ta c'u ne xa jun winak xebel ulok che u junaxic quib cuc'.", "8": "<pb/>Ri Saul aretak c'u xerajilaj ri winak ri e c'o ruc' pa Bezec, e oxib sient mil (300,000) ri achijab aj Israel ri qui mulin quib xukuje' juwinak lajuj mil (30,000) aj Juda.", "9": "<pb/>Xubij c'u chque ri tako'n ri e takom ulok: “Chibij chque ri aj Jabes chi chwek pa tiq'uil k'ij cujopan che qui to'ic pa qui k'ab ri c'ulel.” Ri e tako'n xequiya' u bixic wa' chque ri aj Jabes, ri sibalaj xequicotic", "10": "<pb/>xquibij c'u che ri Nahas: “Chwek cäkajach kib pa ri ak'ab, rech caban chke jachique ri utz cawilo.”", "11": "<pb/>Chucab k'ij, ri Saul xuban ox k'at chque ri rajch'ojab, c'ä majok c'u chi sakarok xeboc pa u niq'uiajil ri e kajinak wi ri c'ulel, xquiban c'u jun cämisanic chquixo'l ri aj amonib ri xbeytaj niq'uiaj k'ij. Ri man xecäm taj xquijabuj quib man c'u xecanaj ta can quieb ri xcuc'aj ta quib.", "12": "<pb/>Xepe jujun achijab xquibij che ri Samuel: “¿Jachin tak ri xqueblaj qui c'u'x chrij ri Saul chi cacuinic cux kajawinel? Chebejacha' la we achijab ri' pa ka k'ab rech quekacämisaj.”", "13": "<pb/>Ri Saul xucoj rib xubij: “Pa we k'ij ri' man c'o ta jun cäcämic, e u to'tajisam c'ut ri Ajawaxel ri aj israelib camic.”", "14": "<pb/>Xubij c'ut ri Samuel chque conojel: “Jo' pa Jilgal che u jekebaxic ri ajawinic chila'.”", "15": "<pb/>Rumal c'u ri' ronojel ri tinimit xutakej u be xbe pa Jilgal, chila' c'ut chuwäch ri Ajawaxel, xk'alajisax wi chi are' ajawinel ri Saul. Xequichi'j c'u tabal tak tok'ob che ri Ajawaxel re utzirisan ib, are c'u ri Saul xukuje' conojel ri aj israelib xenoj che quicotemal."}