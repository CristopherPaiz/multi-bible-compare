{"1": "<pb/>Are tzijol wa' ri xujach ri Ajawaxel che ri Joel (ri Petuel are' ri u tat ri Joel).", "2": "<pb/><t>Kas utz u tatabexic wa' chibana',</t> <t>nimak tak tatayib,</t> <t>ri ix aj waral.</t> <t>¿La c'o ta jumul iwilom ta</t> <t>jun jasach ri junam ta ruc' wa'?</t> <t>¿La c'o jumul ilom ta</t> <t>jun jasach ri cajunamataj ta</t> <t>ruc' wa' pa tak ri e qui k'ijol</t> <t>tak ri e i mam?</t>", "3": "<t>Chitzijoj chque tak ri e i c'ojol</t> <t>e are chi c'ut ri e are' caquitzijoj</t> <t>chque ri e quech,</t> <t>e are' chi c'u wa'</t> <t>chque ri c'äte quebalax na.</t>", "4": "<t><f>[1]</f>Ronojel xequic'ux tak ri sac':</t> <t>ri xeya' can cumal jujun,</t> <t>jule' chic xepe che u c'uxic.</t>", "5": "<pb/><t>¡Ix, k'abarelab, chixc'astajok!</t> <t>¡Chichapa' ok'ej,</t> <t>ri ix u q'uial u wa'l uva,</t> <t>quesax c'u ne na</t> <t>ri u wa'l ri uva chiwe!</t>", "6": "<t><f>[2]</f>Are c'u ri sac',</t> <t>e jacha' juk'at</t> <t>cowilaj tak banal ch'o'j</t> <t>ri sibalaj quebuchuwic,</t> <t>ri e c'o qui ware coj cuc'</t> <t>xukuje' e u tz'i' ati't coj,</t> <t>u majim ri ulew.</t>", "7": "<t>U sachisam qui wäch</t> <t>tak ri e ticbal tak ka uva,</t> <t>u q'uisom tzij paquiwi'</t> <t>tak ri e u che'al tak ka higo,</t> <t>kas utz u ch'ololexic u banom</t> <t>c'ä xesakar na can</t> <t>tak ri e u k'ab.</t>", "8": "<t>Jacha' ri ali ri cok'ic</t> <t>ri quebucoj tak atz'iak</t> <t>re bis rumal ri u cämical</t> <t>ri quec'ulan wi,</t>", "9": "<t>are jewa' ri ok'ej</t> <t>ri caquiban ri cojol tabal tok'ob</t> <t>rumal rech chi man c'o ta chic c'äj</t> <t>mawi u wa'l uva chupam ri rachoch Dios</t> <t>che ri sipanic che ri Ajawaxel.</t>", "10": "<t>Ri e ticonijibal e tolonic;</t> <t>ri ulew e c'o pa bis.</t> <t>Ri trico sachinak u wäch,</t> <t>ri ticbal tak uva e chaki'jarinak</t> <t>xukuje' tak ri qui che'al tak aseitun</t> <t>e yututurinak.</t>", "11": "<t>Ix, ri quixchacun</t> <t>pa tak ri ulew re ticonijibal</t> <t>xukuje' pa ticbal tak uva,</t> <t>chixok'ok ix nojinak che bis,</t> <t>xsach c'u qui wäch tak ri tico'n</t> <t>xukuje' tak ri trico ri ticom</t> <t>xukuje' tak ri sebad.</t>", "12": "<t>E chaki'jarinak</t> <t>tak ri uva ri e ticom</t> <t>sachinak qui wäch</t> <t>tak ri e qui che'al tak higo.</t> <t>Chaki'j xukuje' xecanaj can</t> <t>tak ri e qui che'al</t> <t>tak ri crabaj qui che'al</t> <t>tak tut qui che'al tak mansa'n</t> <t>xukuje' conojel tak ri che'</t> <t>ri e c'o pa tak ri ulew.</t> <t>¡Rumal we c'ulmatajic ri'</t> <t>conojel ri winak</t> <t>quitzakom ri qui quicotemal!</t>", "13": "<t>Ix, cojol tabal tok'ob pataninelab</t> <t>rech ri porobal,</t> <t>chebicojo wakwoj tak atz'iak chixok'</t> <t>c'u rumal k'oxomal,</t> <t>rumal rech chi pa ri rachoch ri i Dios</t> <t>man e c'o ta chic c'äj mawi u wa'l uva</t> <t>che quiya'ic tak sipanic.</t>", "14": "<pb/><t>Chisiq'uij ri tinimit</t> <t>co c'u chiraka' i chi'</t> <t>che u bixic chi chyok ib pa numic;</t> <t>chebimulij</t> <t>chupam ri rachoch ri Ajawaxel</t> <t>ri nimak tak tatayib</t> <t>xukuje' conojel ri winak</t> <t>ri e c'o pa ri ulew,</t> <t>chisiq'uij ri Ajawaxel.</t>", "15": "<t>¡Ay,</t> <t>cänakajin ri u k'ij ri Ajawaxel!</t> <t>¡Xibibalalaj k'ij,</t> <t>ri cuc'am ulok sachoj wächaj pakawi'</t> <t>rumal ri c'o ronojel u cuinem!</t>", "16": "<t>Chquiwäch ri ka bak'wäch</t> <t>xebesax ri ka wa kuq'uia',</t> <t>xq'uis c'ut ri quicotemal</t> <t>chupam ri rachoch ri ka Dios.</t>", "17": "<t>Ri ija' xcäm xo'l tak ri k'et,</t> <t>ri trico xsach u wäch</t> <t>xeyojquen tak c'ut ri c'uja.</t>", "18": "<t>¡Quewun c'u ne tak ri wacax!</t> <t>Xak lok' caquitzucuj</t> <t>tak quecha' ri ati'tab tak wacax;</t> <t>ri jumulaj tak chij cätajin quecämic.</t>", "19": "<pb/><t>¡Che la quinrak wi nu chi',</t> <t>Ajawaxel,</t> <t>ri k'ak' u porom ri k'ayes</t> <t>ri c'o pa ri chaki'j uwo sak</t> <t>xukuje' tak ri che'</t> <t>ri e c'o pa tak ri juyub!</t>", "20": "<t>¡Xukuje' ne ri juyubal tak awaj</t> <t>caquirak qui chi' che la,</t> <t>e tzajinak c'ut ri nima'</t> <t>are c'u ri k'ak quebuporoj</t> <t>tak ri echa'!</t>"}