{"1": "<pb/><t>Chiwok'isaj ri trompet</t> <t>chupam ri juyub Sion;</t> <t>chiya' ri u bixic</t> <t>chupam ri tastalic u juyub ri Ajawaxel.</t> <t>Chebirbot conojel ri e jekel pa Juda,</t> <t>rumal rech chi nakaj chic c'o wi</t> <t>ri u k'ij ri Ajawaxel;</t>", "2": "<t>k'ij re k'ekumalil</t> <t>xukuje' raxc'anac'ojil,</t> <t>k'ij que tak sutz'al xukuje' tak mujal.</t> <t>Juk'at banal tak ch'o'j</t> <t>ri sibalaj quebuchuwic</t> <t>qui cholajim quib</t> <t>paquiwi' tak ri juyub</t> <t>jacha' ri sakil re ri u sakaric.</t> <t>Mawi jubik' ilom, mawi quil chi na,</t> <t>man c'o ta jas ri quejunamataj ta wi.</t>", "3": "<t>Quejunamataj ruc' ri k'ak',</t> <t>ri ronojel cujarisaj;</t> <t>ri caporon chic c'a maja' coc'owic</t> <t>xukuje' c'une' aretak oc'owinak chic.</t> <t>Ri ulew,</t> <t>aretak c'a maja' quebopanic</t> <t>are jun ticonijibal ri sibalaj je'lic,</t> <t>aretak quebec cajunamataj chi can</t> <t>ruc' jun chaki'j uwo sak.</t> <t>¡Man c'o ta</t> <t>jas ri cäto'taj ta can cumal!</t>", "4": "<t><f>[3]</f>Ri u bantajic</t> <t>jacha' ta ne ri cäpe quiej,</t> <t>quexiq'uinilobic</t> <t>e jacha' ta ne e ajquiejab.</t>", "5": "<t>Ri u pa cakan aretak quech'opin</t> <t>paquiwi' tak ri juyub</t> <t>xak junam cuc'</t> <t>ri u pa cakan tak carwaj re ch'o'j,</t> <t>jacha' ri qui pak'ak'em</t> <t>ri chaki'jalaj tak u xak che'</t> <t>ri quenicow pa ri k'ak'.</t> <t>E jacha' ta ne cowilaj tak ajch'ojab</t> <t>ri qui cholajim tak quib</t> <t>che u banic ch'o'j.</t>", "6": "<t>Ri winak quebirbitic</t> <t>aretak quequilo,</t> <t>conojel tak c'ut</t> <t>ri palajaj quesakperic.</t>", "7": "<t>E jacha' cowilaj tak achijab</t> <t>ajch'ojab,</t> <t>quexiq'uinilobic,</t> <t>quepaki' paquiwi'</t> <t>tak ri nimak tak tapia</t> <t>quetaken c'ut quebe tak chquiwäch,</t> <t>man c'o ta</t> <t>jun cujech'obisaj ta ri u be.</t>", "8": "<t>Man caquipuq'uila' ta c'u quib;</t> <t>chquijujunal caquitakela'</t> <t>tak ri qui be,</t> <t>caquiq'uiakala' c'u quib</t> <t>chquixo'l tak ri ch'ab</t> <t>man caquituquij ta c'ut</t> <t>ri u cholajixic quib ri qui banom.</t>", "9": "<t>Quequiq'uiaka' quib</t> <t>chupam ri tinimit,</t> <t>quexiq'uinilob paquiwi'</t> <t>tak ri nimak tak tapia,</t> <t>quepaki' paquiwi' tak ri ja</t> <t>e jacha' ta ne tak eläk'omab</t> <t>quequitzayabala' tak quib</t> <t>chque tak ri wenta'n.</t>", "10": "<pb/><t><f>[4]</f>Ri ulew cabirbit chquiwäch,</t> <t>ri caj cäyicopic,</t> <t>ri k'ij xukuje' ri ic'</t> <t>quek'ekumar ri qui wäch</t> <t>xukuje' ri ch'imil</t> <t>quechup tak ri qui repc'unic.</t>", "11": "<t><f>[5]</f>Ri Ajawaxel, cänabej</t> <t>chquiwäch ri rajch'ojab cubano</t> <t>chi cätataj ri u ch'abal</t> <t>jacha' cakulja.</t> <t>Ri rajch'ojab man quebajilataj taj,</t> <t>ri queniman che ri u banic</t> <t>tak ri e u takanic.</t> <t>¡Sibalaj nim xukuje' xibibal</t> <t>ri u k'ij ri Ajawaxel!</t> <t>Man c'o ta jachin ta cacoch'owic.</t>", "12": "<t><f>[6]</f>Cujiquiba' u bixic ri Ajawaxel:</t> <t>“Are c'u ri camic</t> <t>chixtzelej ba' wuc'</t> <t>ruc' ronojel iwanima'.</t> <t>¡Chiya' i tzij chi man quixwa' ta na,</t> <t>chiraka' i chi' xukuje' chixok'ok!”</t>", "13": "<t><f>[7]</f>¡Chixtzelej ba' ix</t> <t>ruc' ri Ajawaxel ri i Dios,</t> <t>chi t'ubu' c'ut ri iwanima'</t> <t>che u q'uexwäch ri u t'ubic</t> <t>ri iwatz'iak!</t> <t>Rumal rech chi ri Ajawaxel ch'uch'uj</t> <t>xukuje' quel u c'u'x, coch'onel</t> <t>xukuje' ronojel lok'ok'ebal c'uxaj,</t> <t>amak'el xak reyem</t> <t>jampa' cuwalijisaj</t> <t>ri c'äjisabal wächaj.</t>", "14": "<t>Craj ne cuchomaj</t> <t>chi man cuc'äjisaj taj i wäch ix,</t> <t>quebutak ta c'u ulok tewichibal</t> <t>piwi' c'äj</t> <t>xukuje' u wa'l uva chque</t> <t>tak ri e sipanic</t> <t>che ri Ajawaxel ri i Dios.</t>", "15": "<t>¡Chiwok'esaj ri trompet</t> <t>pa ri juyub Sion!</t> <t>Chisiq'uij ri tinimit</t> <t>chixtakenok chi man catij ta wa;</t>", "16": "<t>chimulij ri u tinimit ri Dios,</t> <t>chi ch'ajch'ojirisaj c'ut;</t> <t>chebimulij ri ri'jab tak tatayib,</t> <t>ri alaj tak ac'alab</t> <t>xukuje' tak ne ri ac'alab</t> <t>ri c'ä quetunic.</t> <t>¡Xukuje' ne ri c'äte'</t> <t>xec'ulic chebel ulok</t> <t>chupam ri qui warabal!</t>", "17": "<t>Chebok' tak ri e cojol tabal tok'ob,</t> <t>ri e u pataninelab ri Ajawaxel,</t> <t>chechok c'ut chuxo'l ri rakan ja</t> <t>ruc' ri porobal:</t> <t>“Ajawaxel,</t> <t>sacha' la u mac ri tinimit la;</t> <t>maya' la c'olbal chi c'o ta</t> <t>jachin cätze'n qui wäch ri e ech la;</t> <t>maya' la c'olbal</t> <t>chi jule' nimak tak tinimit chic</t> <t>quebajawin ta paquiwi'</t> <t>chquibij ta c'u ne</t> <t>tak ri e k'ijilal tak diosib:</t> <t>‘¿Jawije' c'o wi ri qui Dios?’ ”</t>", "18": "<pb/>Xuc'ut c'ut ri Ajawaxel ri u lok'ok'ebal c'uxaj che ri rulew; xel u c'u'x che ri u tinimit,", "19": "<pb/>xubij c'ut: <pb/><t>“Quintak na ulok trico,</t> <t>u wa'l uva xukuje' aseit,</t> <t>c'a quenoj na;</t> <t>man quinya' ta chi c'u c'olbal</t> <t>chi ri e k'ijilal tak diosib</t> <t>caquitze'j ta chi na i wäch.</t>", "20": "<t>Quebennajtajisaj</t> <t>tak na chiwe ri sac'</t> <t>ri quepe pa ri elebal k'ij,</t> <t>quebenq'uiak c'u na bic</t> <t>chupam ri chaki'j uwo sak.</t> <t>Quebenjik'isaj na</t> <t>ri e nabejinak chquiwäch</t> <t>chupam ri Cäminak Cho</t> <t>are c'ut ri e teren ulok chquij</t> <t>chupam ri Plo ri Mediteran,</t> <t>ri e qui cuerp quepuk'pup na</t> <t>quetakak c'u na.</t> <t>¡Quebenbana' na nimak tak jastak!”</t>", "21": "<pb/><t>Sibalaj chatjajatok,</t> <t>ulew maxe'j c'u awib,</t> <t>rumal rech chi ri Ajawaxel</t> <t>quebubana' nimak tak jastak.</t>", "22": "<t>Mixe'j iwib juyubal tak awaj,</t> <t>ri echa' c'ut queraxar tak na,</t> <t>ri juwi' tak che' quequiya' na</t> <t>tak ri qui wächinic,</t> <t>sibalaj c'u quetz'ebe na</t> <t>ri qui wächinic</t> <t>ri qui che'al tak higo</t> <t>xukuje' ri juwi' tak uva.</t>", "23": "<t>¡Chixquicotok ix</t> <t>ri ix jekel pa Sion,</t> <t>chixquicot rumal ri Ajawaxel ri Dios!</t> <t>Are yowinak tak ri jäb chiwe</t> <t>pa ri k'ijol ri rajawaxic,</t> <t>ri nabe tak jäb</t> <t>xukuje' ri q'uisbal tak jäb,</t> <t>je jacha' ri xuban nabe.</t>", "24": "<t>Cäpe na</t> <t>utzalaj u wächinic ri trico</t> <t>xukuje' tz'ebem</t> <t>u wa'l uva xukuje' aseit.</t>", "25": "<pb/><t>“In quinya' na rajil</t> <t>qui q'uexelal ri junab chiwe</t> <t>ri xebitzako qui mac quech</t> <t>ri c'axalaj tak sac',</t> <t>we juk'at banal c'ax ri'</t> <t>ri xebentak ulok piwi'.</t>", "26": "<t>Ri ix quixewok na c'ä quixnoj na,</t> <t>quixk'ijilan c'u na</t> <t>che ri Ajawaxel ri i Dios,</t> <t>ri in xebenban nimak tak mayibal</t> <t>che i to'ic.</t> <t>Mawi ta chi c'u jumul</t> <t>cacanaj ta chi can ri nu tinimit</t> <t>nojinak ta che q'uixbal,</t>", "27": "<t><f>[8]</f>are c'u ri ix, aj israelib,</t> <t>rajawaxic u ch'obic iwumal chi ri in,</t> <t>ri Ajawaxel, in c'o iwuc',</t> <t>chi in c'ut ri i Dios</t> <t>man c'o ta chi</t> <t>c'u jachin ta jun chic c'olic.</t> <t>¡Mawi jumul</t> <t>cacanaj ta chi can ri nu tinimit</t> <t>nojinak ta che q'uixbal!”</t>", "28": "<t><f>[9]</f>“Aretak e bantajinak chic</t> <t>we jastak ri'</t> <t>quinjamij na ri wuxlabal</t> <t>puwi' ronojel winak:</t> <t>ri e i c'ojolab</t> <t>xukuje' ri e i mia'laxelab</t> <t>quech'aw na wumal,</t> <t>ri ri'jab tak tatayib</t> <t>quequiban tak na ichic'</t> <t>ri c'ojolab</t> <t>quequil tak na c'utwächinic.</t>", "29": "<t>Xukuje' paquiwi' tak ri pataninelab</t> <t>chi achijab chi ixokib quinjamij na</t> <t>ri wuxlabal pa tak ri k'ij ri';</t>", "30": "<t>quebenc'ut na nimak tak mayibal</t> <t>cho ri caj,</t> <t>xukuje' quic',</t> <t>k'ak' xukuje' u sutz'al sib</t> <t>cho ri uwächulew.</t>", "31": "<t>Ri k'ij cux na k'ekumalil,</t> <t>ri ic' cux na quic'</t> <t>c'ä majok chopan ri u k'ij ri Ajawaxel,</t> <t>nimalaj k'ij xukuje' xibibal.”</t>", "32": "<t>Conojel c'ut ri caquiya'</t> <t>u k'ij ri Ajawaxel</t> <t>quecuinic caquito'tajisaj quib</t> <t>man querik ta na rumal ri cämical,</t> <t>chupam c'ut ri juyub re Sion,</t> <t>pa Jerusalen,</t> <t>cac'oji' wi na ri to'tajisabal ib,</t> <t>je jacha' ri u chi'm ri Ajawaxel.</t> <t>Ri e u cha'om quec'asi' na canok.</t>"}