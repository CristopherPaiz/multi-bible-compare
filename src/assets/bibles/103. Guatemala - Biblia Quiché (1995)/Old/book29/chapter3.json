{"1": "<pb/><t>Cächa' ri Ajawaxel:</t> <t>“Aretak chopan we jok'otaj ri'</t> <t>quinban na chi cäq'uextaj</t> <t>ri u taklebem ri Juda</t> <t>xukuje' ri Jerusalen.</t>", "2": "<t><f>[10]</f>Quebenmulij na</t> <t>conojel tak ri nimak tak tinimit,</t> <t>queben c'am na bic</t> <t>chupam ri beya' re Josapat</t> <t>chila' c'ut quink'at wi na tzij paquiwi'</t> <t>che ri xquiban che ri nu tinimit Israel.</t> <t>Xequijabuj c'u ri aj israelib</t> <t>pa ronojel ri uwächulew,</t> <t>xquijach c'ut ri wulew chquiwäch.</t>", "3": "<t>Xquijach ri nu tinimit</t> <t>chquij ri quequitaklej,</t> <t>xebequic'ayij ri alaj tak alabom</t> <t>xukuje' ri alaj tak alitomab,</t> <t>xequisacha' c'ut ri puak</t> <t>che u lok'ic u wa'l uva</t> <t>xukuje' che qui tojic</t> <t>tak ixokib quech nim ch'utin.”</t>", "4": "<pb/>“¿Jas ri qui waj chwe in, Tir, Sidon xukuje' pilistey? ¿La are quiwaj quinya' rajil q'uexelal chiwe? ¿La are quiwaj c'o jas qui tok'ij? ¡Quinyaxtaj c'u na ri takal chiwe!", "5": "<pb/>Ri ix xiweläk'aj ri nu sak puak xukuje' ri nu k'an puak, xebic'am tak bic ri e nu k'inomal xebiya' chquipam tak ri e cachoch tak ri e i diosib.", "6": "<pb/>Naj, xebic'am wi bic tak ri winak aj Juda, xukuje' tak ri aj Jerusalen, xebic'ayij c'ut jacha' ta ne lok'om tak pataninelab chque ri aj gresib.", "7": "<pb/>Are c'u ri in quebenwesaj ulok chupam ri c'olbal jawije' tak ri xebic'ayij wi, quenbana' c'u na' chiwe ix chi quebicoch' na ri junam taklebenic.", "8": "<pb/>Quebenc'ayij na tak ri e i c'ojol xukuje' tak ri e i mia'l chque tak ri aj judeyib, rech e are' quebec'ayin chque ri uj Sebeyib, winak ri naj e c'o wi tak ri culew. In, ri Ajawaxel, nu yo'm u bixic.”", "9": "<pb/><t>Chiya' u bixic wa'</t> <t>chque ri nimak tak tinimit;</t> <t>¡Chik'alajisaj ri tastalicalaj ch'o'j!</t> <t>¡Chesiq'uix ri cowilaj tak achijab!</t> <t>¡Chepetok chebequich'äca'</t> <t>ri e banal tak ch'o'j!</t>", "10": "<t>Chebequibana' ch'ich' re ch'o'j</t> <t>chque tak ri casaron,</t> <t>xukuje' tak tz'imaj ch'ich'</t> <t>chque tak ri qui jos,</t> <t>chubij c'ut ri tukar:</t> <t>“¡In c'o nu chuk'ab!”</t>", "11": "<t><f>[11]</f>Iwonojel ix,</t> <t>c'ulja nimak tak tinimit,</t> <t>¡Chixpet aninak, chixpet</t> <t>che u mulixic iwib!</t> <t>¡Chi xukuje' ne ri aj jamaril</t> <t>cux banal ch'o'j!</t>", "12": "<t>Chiquicolomaj tak quib</t> <t>ri nimak tak tinimit chebopan c'ut</t> <t>chupam ri beya' re Josapat,</t> <t>chila' c'u cuk'at wi na</t> <t>tzij ri Ajawaxel</t> <t>paquiwi' ri c'ulja ri nimak tak tinimit.</t>", "13": "<t>Rumal c'u rech</t> <t>chi sibalaj e itzel tak winak,</t> <t>chek'atok jacha' ri caban</t> <t>che ri trico aretak chaki'j chic,</t> <t>u k'ijol chi c'ut ri k'atoj;</t> <t>chebixak'alela' jacha' cäban</t> <t>chque tak ri uva,</t> <t>ronojel c'ut suc'umatal chic</t> <t>che resaxic u wa'l uva.</t>", "14": "<t>E c'o e q'uia winak</t> <t>chupam ri beya' re ri k'atan tzij,</t> <t>rumal rech chi nakaj chic c'o wi</t> <t>ri u k'ij ri Ajawaxel.</t>", "15": "<t>Ri k'ij xukuje' ri ic'</t> <t>quek'ekumaric</t> <t>xukuje' tak ri ch'imil</t> <t>man quequiya' ta chic ri qui jolk'inic.</t>", "16": "<t>Ri Ajawaxel aretak chubano</t> <t>chi chatataj ri u ch'abal</t> <t>re cakulja c'ä pa ri juyub Sion,</t> <t>pa Jerusalen,</t> <t>ri caj xukuje' ri ulew</t> <t>caquichaplej birbitem.</t> <t>Are c'u ri Ajawaxel</t> <t>are jun panibal to'balib</t> <t>chque ri aj israelib, ri e u tinimit.</t>", "17": "<t>“Ri ix quitzelej chi na iwib</t> <t>che retamaxic chi in ri' ri Ajawaxel</t> <t>ri i Dios,</t> <t>in jekel pa Sion,</t> <t>ri nu juyub ri tastalic.</t> <t>Ri Jerusalen cux na</t> <t>jun tinimit ri tastalic:</t> <t>mawi jumul cach'äc ta chi na</t> <t>cumal tak winak ri naj quepe wi.</t>", "18": "<t>Pa ri k'ijol ri',</t> <t>ri u wa'l uva</t> <t>xukuje' ri leche quebelel na</t> <t>jacha' ta ne ja' pa tak ri juyub</t> <t>xukuje' paquiwi' tak ri juyub,</t> <t>are c'u ri alaj tak nima' re Juda</t> <t>telechi'm ri ja' caquic'am ulok.</t> <t>Chupam ri wachoch cäq'uiy wi na</t> <t>u bic jun bulbux ja'</t> <t>ri cäjan ri beya' re Sitim.</t>", "19": "<t>Ri Ejipt cäcanaj na pa etzeletajic,</t> <t>are c'u ri Edom caq'uextaj na</t> <t>pa jun chaki'j uwo sak,</t> <t>rumal rech chi xquiban c'ax</t> <t>chque ri winak ri aj Juda</t> <t>xquitix c'ut ri quic'</t> <t>ri man c'o ta u mac pa ri culew.</t>", "20": "<t>In quintok'ij na ri rajil</t> <t>u quiq'uel ri quic'</t> <t>chque ri man nu tok'im taj.</t> <t>Are c'u ri Juda xukuje' ri Jerusalen</t> <t>amak'el quejujayir na winak chquipam,</t> <t>are c'u ri in quinjujayir na</t> <t>chupam ri juyub aj Sion.”</t>"}