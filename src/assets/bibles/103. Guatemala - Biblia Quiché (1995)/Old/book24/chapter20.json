{"1": "<pb/>Aretak ri Pasur, u c'ojol ri Imer, ri are' jun cojol tabal tok'ob xukuje' nabe takanel chupam ri rachoch Dios, xuta' u bixic ri cac'ulmataj na ri xubij ri Jeremiy,", "2": "<pb/>xuya' takanic chi ch'ayok chcoj c'u chupam ri cojbal akanaj ri c'o chuchi' ri Oquibal ri c'o Chicaj aj Benjamin ri cabe pa ri rachoch Dios.", "3": "<pb/><f>[8]</f>Chucab k'ij xtakanic chi chesax ri Jeremiy chupam ri cojobal akanaj, xubij c'ut ri Jeremiy che: “Ri Ajawaxel u q'uexom ri a bi' Pasur xucoj c'u Magormisabib che u q'uexwäch.", "4": "<pb/>Ri Ajawaxel je cubix wa': ‘Catin jalwächij pa xibriquil chawe chbil awib xukuje' chque conojel ri awachil awib cuc'; chquiwäch ri e a bak'wäch, ri awachil awib cuc' quekaj na chuxe' ri qui ch'ich' re ch'o'j ri qui banom qui c'ulel chawe. Quebenjach na conojel ri winak ri e c'o pa Juda pa u k'ab ri ajawinel re Babilon, ri quixresaj na bic quebuc'am c'u na bic pa Babilon o ch'ich' re ch'o'j cucämisabej quech.", "5": "<pb/>Quebenjacha' na xukuje' pa qui k'ab ri c'ulel ri jastak ri pakapoj cajil, xukuje' conojel tak ri e quik'inomal tak ri ajawinelab re Juda, rech quec'am bic pa Babilon.", "6": "<pb/>Are' c'u ri at, Pasur, catc'am na bic pa Babilon, quebawachilaj c'u bic conojel ri e awachalaxic. Chila' c'u catecäm wi na xukuje' chila' c'u catmuk wi na at xukuje' conojel ri awachil awib cuc' ri xebaya' wi qui bixic subunelab tak jastak chque.’ ”", "7": "<pb/><t>Ajawaxel ri lal xinsub la,</t> <t>are c'u ri in xinya' wib pa subic;</t> <t>nim na ri chuk'ab la,</t> <t>xcuin c'u la che nu ch'äquic.</t> <t>Xak amak'el in yacal tze';</t> <t>conojel xak cäquetz'bej nu wäch.</t>", "8": "<t>Amak'el aretak quinch'awic</t> <t>are quinya' u bixic tokinic</t> <t>xukuje' sachoj wächaj;</t> <t>amak'el cäquitze'j nu wäch</t> <t>xukuje' cäquetz'bej c'u nu wäch</t> <t>rumal rech chi quinya' u bixic ri tzij la.</t>", "9": "<t>We quinbij: “Man quinchoman ta chic</t> <t>che ri Ajawaxel,</t> <t>mawi jumul quintzijoj chic ri u bi',”</t> <t>are c'u ri tzij la</t> <t>pa ri wanima' cäq'uextaj</t> <t>pa jun k'ak' ri cäjarisanic,</t> <t>ri copan c'ä cho tak ri nu bakil.</t> <t>Quintzucuj u k'atixic</t> <t>man c'u quinticar taj.</t>", "10": "<t>Quincuinic quintatabej</t> <t>ri qui jasjatem ri winak:</t> <t>“¡C'o xibriquil pa ronojel c'olbal!”</t> <t>Caquibij:</t> <t>“¡Tisaj jo' che u tzujuxic!”</t> <t>Xukuje' ne ri wachil wib cuc' queyem</t> <t>chi quinkaj pa jun c'ambejebal.</t> <t>Je caquibij wa':</t> <t>“Cäraj ne cuya' rib pa subutajem;</t> <t>cäkaj c'u na pa ka k'ab</t> <t>cakaya' c'u na</t> <t>ri rajil u c'axelal che.”</t>", "11": "<t>Are c'u ri lal, Ajawaxel,</t> <t>lal c'o wuc' jacha' jun ajch'o'j</t> <t>ri man cäch'äctaj ta wi;</t> <t>ri caquitzucuj ri nu kajic pa qui k'ab,</t> <t>cäquichak'ij na quib;</t> <t>quech'äctaj na,</t> <t>quel c'u na qui q'uixbal,</t> <t>xa' c'u jumul</t> <t>cäcanaj ri qui q'uixbal paquiwi'</t> <t>ri elinak, man casachisax taj.</t>", "12": "<pb/><t>Ajawaxel ri c'o ronojel u cuinem,</t> <t>lal cänic'on la ruc' suq'uilal,</t> <t>lal ri quil la</t> <t>ri c'o c'ä chupam ri ranima' ri winak,</t> <t>chya' la chwe chi quinwil</t> <t>ri u c'äjisaxic qui wäch we winak ri',</t> <t>nu yo'm c'u pa k'ab la</t> <t>ri c'ax ri caquiban ri winak chwe.</t>", "13": "<pb/><t>¡Chixbixon che ri Ajawaxel,</t> <t>chixk'ijilan che ri Ajawaxel!</t> <t>Ri are' cuto'tajisaj ri caban c'ax che</t> <t>rumal ri qui cuinem</t> <t>ri banal tak etzelal.</t>", "14": "<t>¡C'okotajinak ri k'ij ri xinalaxic!</t> <t>¡Chi ri k'ij ri xinalax</t> <t>rumal ri nu nan ma ta tewichitalic!</t>", "15": "<t>¡C'okotajinak ri xquicotisan ri nu tat</t> <t>ruc' ri tzijol ri xya'</t> <t>che chi alatajinak jun u c'ojol ala!</t>", "16": "<t>¡Chi we winak ri' chuxok</t> <t>jacha' ri tinimit tak</t> <t>ri kas xa' jumul xsachisax u wäch</t> <t>rumal ri Dios!</t> <t>¡Chi pa ri u sakaric</t> <t>chebutatabej rakoj tak chi'aj</t> <t>re c'axc'olil.</t> <t>Wululem c'ut re ch'o'j pa tiq'uil k'ij,</t>", "17": "<t>are c'u ri Dios man xuban ta chwe</t> <t>chi xincäm ta pa ri u c'u'x ri nu nan!</t> <t>Jeri' ri are' are ta xux ri xinmuk wi</t> <t>are c'u ri in ma ta jubik' ri' xinalaxic.</t>", "18": "<t>¿Jasche xinel ulok pa ri c'uxaj</t> <t>xak xuwi che rilic k'oxomal</t> <t>xukuje' elem tak ch'ujilal,</t> <t>che c'u u q'uistajic ri nu c'aslemal</t> <t>ch'ukutajinak che q'uixbal?</t>"}