{"1": "<pb/>Chattatabenok, tinimit aj Israel, we tzijol ri' ri cutak u bixic ri Ajawaxel chawe.", "2": "<pb/>Ri Ajawaxel cubij: <pb/><t>“Mitakej qui banic ri caquiban</t> <t>ri jule' nimak tak tinimit chic</t> <t>mawi mixe'j tak iwib</t> <t>chque tak ri etal cho ri caj,</t> <t>jacha' ri caquiban</t> <t>we nimak tak tinimit ri'.</t>", "3": "<t>Ri qui cojonic we tinimit ri'</t> <t>man c'o ta qui patan.</t> <t>Caquit'oy jun cuta'm</t> <t>chupam ri c'ache'laj,</t> <t>jun k'olol dios cujos ruc' jun ch'ich',</t>", "4": "<t>cuwik c'ut ruc' sak puak</t> <t>xukuje' k'an puak,</t> <t>caquibajij tak clawux che ruc' bajibal</t> <t>rech man catzak taj.</t>", "5": "<t>Ri e diosib jeri' quebanataj poyib</t> <t>e xibil tak tun ch'oc</t> <t>pa jun ulew ri tiquil wi melon;</t> <t>man quecuin taj quech'awic,</t> <t>cajwataj c'u na qui telexic,</t> <t>rumal rech chi man quebin taj.</t> <t>Mixe'j iwib chquiwäch,</t> <t>man c'o ta c'u etzelal caquiban ta</t> <t>che jun winak mawi utzil.”</t>", "6": "<t>Ajawaxel,</t> <t>man c'o ta jachin jun jacha' ta ri lal:</t> <t>ri lal nim banic la,</t> <t>ri bi' la nim u banic xukuje' cuinel.</t>", "7": "<t>¿Jachin ta ri ma ta cuxe'j rib</t> <t>chwäch la,</t> <t>cajawinel ri nimak tak tinimit?</t> <t>Lal ya'tal che la chi chxex ib</t> <t>chwäch la.</t> <t>Chquixo'l conojel ri ajno'jab</t> <t>xukuje' tak ri ajawinelab</t> <t>re ri uwächulew,</t> <t>man c'o ta jachin jun jacha' ta ri lal.</t>", "8": "<t>Conojel e are' e con,</t> <t>man c'o ta jubik' quetamanic.</t> <t>¡Man c'o ta jas ri cacuin ta wi</t> <t>jun ch'akap che'</t> <t>ri quebutijoj ta wi!</t>", "9": "<t>Ri e qui diosib</t> <t>e xa' sak puak ri c'amom ulok pa Tarsis</t> <t>xukuje' k'an puak aj Upas;</t> <t>jastak ri e banom</t> <t>cumal josol tak diosib,</t> <t>xukuje' ch'ayal tak sak puak</t> <t>cojom c'u tak catz'iak</t> <t>morato xukuje' quiäk.</t> <t>Conojel e banom</t> <t>cumal nawinelalaj josol tak diosib.</t>", "10": "<t>Ri Ajawaxel,</t> <t>are ri' ri kas Dios, ri c'aslic Dios,</t> <t>ri junalic ajawinel.</t> <t>Aretak coyowaric, cayicop ri uwächulew</t> <t>ri nimak tak tinimit man caquich'ij ta</t> <t>u coch'ic ri royowal.</t>", "11": "<pb/>(Ix, israelib, chibij chque tak ri e k'ijilal diosib: “Ri diosib ri man e are' taj xebanow ri caj mawi ri ulew casach na qui wäch cho ri uwächulew; mawi jun chque cacanaj ta can chuxe' ri caj.)”", "12": "<pb/><t>Ri Ajawaxel ruc' ri u cuinem,</t> <t>xuban ri ulew;</t> <t>ruc' ri u no'j</t> <t>co xutiquiba' ri uwächulew;</t> <t>ruc' ri retamanic xulic' ri caj.</t>", "13": "<t>Ruc' ri u ch'abal re cakulja cubano</t> <t>chi cawulul ri ja' pa ri caj,</t> <t>cubano chi quewalij bic</t> <t>ri sutz' tza'm ri ulew,</t> <t>cubano chi querepelaj tak ri caypa'</t> <t>pa u niq'uiajil ri jäb</t> <t>caresaj c'u ulok ri quiakik'</t> <t>jawije' ri u c'olom wi.</t>", "14": "<t>Man c'o ta u no'j xukuje'</t> <t>man c'o ta retamanic ronojel winak.</t> <t>Ri e diosib quequisub ri quebanowic:</t> <t>e subunelab tak wächbalil</t> <t>man c'o ta c'u qui c'aslemal;</t>", "15": "<t>e banoj ri man c'o ta qui patan,</t> <t>e yabal tak tze',</t> <t>casachisax c'u na qui wäch</t> <t>rumal ri Ajawaxel pa ri k'atan tzij.</t>", "16": "<t>¡Nim ri u jalbem rib</t> <t>ri u Dios ri Jacob,</t> <t>xuban ronojel ri c'olic!</t> <t>Ri are' xucha' ri Israel</t> <t>jacha' che rechbal.</t> <t>Ri Ajawaxel ri c'o ronojel u cuinem</t> <t>are wa' ri u bi'.</t>", "17": "<t>“Are c'u ri at, nim tinimit,</t> <t>ri at c'o chupam ri nim tapia,</t> <t>chebamulij ri jastak awech re ri awulew.</t>", "18": "<t>Rumal rech chi cubij ri Ajawaxel:</t> <t>‘Che we jumul ri'</t> <t>naj quebenq'uiak wi ri e u winakil</t> <t>tak we ulew ri'.</t> <t>Quebencoj pa tak latz',</t> <t>che rilic we ruc' wa' quinquiriko.’</t>", "19": "<pb/><t>¡Tok'ob nu wäch,</t> <t>in c'o c'ut chupam ri etzeletajic!</t> <t>¡Ri e nu socotajic</t> <t>man c'o ta qui cunaxic!</t> <t>¡Xinchomaj c'ut in chi quincuin ri'</t> <t>che u coch'ic we k'oxomal ri'!</t>", "20": "<t>Ri nu lic'om ja yojyobinak,</t> <t>conojel tak ri e u c'amal</t> <t>e t'okopitajinak.</t> <t>Ri e walc'ual in qui tzakom canok,</t> <t>¡Man e c'o ta chic!</t> <t>Man c'o ta chi jachin jun catanin ta</t> <t>ri e nu lic'om ja,</t> <t>ri quelic'ow ta tak ri u wi'.</t>", "21": "<pb/><t>Ri rajyuk'ab we tinimit ri'</t> <t>man etal ta tzij;</t> <t>man caquitzucuj taj ri Ajawaxel.</t> <t>Rumal ri' e c'o pa tzakmajic</t> <t>ronojel c'ut ri u tzobaj jabutalic.</t>", "22": "<pb/><t>¡Chixtatabenok! ¡Cul jun tzijol!</t> <t>Re jun ulew ri c'o pa ri iquiak'ab</t> <t>petinak jun nimalaj tininem</t> <t>ri quebujalwächij</t> <t>tak ri tinimit tak ri e re Juda</t> <t>pa jun chaki'j uwo sak</t> <t>ri xuwi xex tak awaj quec'oji' na chupam.”</t>", "23": "<pb/><t>Ajawaxel, weta'm chi ri winak</t> <t>man pa u k'ab taj c'o wi ri u c'aslemal,</t> <t>chi man c'o ta u takanic</t> <t>puwi' ri u binem.</t>", "24": "<t>Chujjic'a' la jas ri u cholajil</t> <t>ri suq'uilal la,</t> <t>man ruc' ta c'ut oyowal la,</t> <t>casachisaj c'u la ka wäch ri'.</t>", "25": "<t>Chkasaj ri oyowal la</t> <t>paquiwi' ri nimak tak tinimit</t> <t>ri man cacaj taj caquetamaj wäch la,</t> <t>paquiwi' tak ri tinimit</t> <t>ri man caquiya' ta k'ij la,</t> <t>quibik'om c'ut ri u tinimit ri Jacob,</t> <t>quiyojim ronojel,</t> <t>quetzelam c'u can ri ulew.</t>"}