{"1": "<pb/>Are tzijol wa' ri xuya' ri Ajawaxel che ri Jeremiy, ri k'axal tzij che ri caquic'ulmaj na ri aj pilisteyib, c'ä majok chi ch'ojin ri paraon ruc' ri Gaz:", "2": "<pb/>“In, ri Ajawaxel, quinbij: <pb/><t>Pa ri riquiak'ab elebal k'ij</t> <t>cäpe wi na jun bik'tajic</t> <t>jacha' jun nima' ri capulinic;</t> <t>cubik' na ri ulew</t> <t>xukuje' ronojel ri c'o chupam,</t> <t>ri tinimit tak</t> <t>xukuje' conojel ri e jekel chquipam.</t> <t>Conojel ri e u winakil ri ulew</t> <t>caquirak qui chi',</t> <t>ri winak quejuyuw na rumal ri k'oxom.</t>", "3": "<t>Aretak quequita' ri e qui poc'opetem</t> <t>tak ri u pa cakan tak ri quiej,</t> <t>ri qui tininem tak ri carwaj</t> <t>xukuje' ri qui wojojem tak ri quetet,</t> <t>quetuktub ri tataxelab</t> <t>quequitzak c'u can tak ri calc'ual.</t>", "4": "<t>Xopan c'u ri k'ij</t> <t>che u sachisaxic qui wäch</t> <t>ri aj pilisteyib,</t> <t>che quesaxic che ri Tir</t> <t>xukuje' ri Sidon ri to'l tak quech</t> <t>ri c'ä e canajinak. <pb/>Je, ri Ajawaxel cusachisaj</t> <t>qui wäch ri aj pilisteyib,</t> <t>ri xebel ulok pa ri ulew</t> <t>ri c'o chupam ri plo re Cret.</t>", "5": "<t>Ri winak re Gaz caquiban na tol</t> <t>che ri qui jolom,</t> <t>ri winak aj Ascalon quememer na.</t> <t>Q'uisbal qui tz'akatil</t> <t>tak ri ojer tac'atak tak achijab,</t> <t>¿C'ä jampa' lo ri quebasoc</t> <t>ri a ti'jal</t> <t>che u c'utic ri k'oxomal?</t>", "6": "<t>¡Ay u ch'ich' re ch'o'j ri Ajawaxel!</t> <t>¿Jampa' cak'il awib?</t> <t>¡Chatoc chic chupam ri c'olbal awib,</t> <t>chatmatzalok xak jun chatc'ol wi!</t>", "7": "<t>¿Jas ta c'ut</t> <t>ri cubano cacuinic cämatzic</t> <t>we are' ri Ajawaxel</t> <t>yowinak ri takanic che,</t> <t>we u yo'm u takquil</t> <t>chi cäch'ojin ruc' ri Ascalon</t> <t>xukuje' ronojel ri tak'aj?”</t>"}