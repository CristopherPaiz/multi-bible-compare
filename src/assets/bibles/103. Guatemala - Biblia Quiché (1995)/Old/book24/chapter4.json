{"1": "<pb/>Ri Ajawaxel cujiquiba' u bixic: <pb/><t>“We cawaj cattzelejic, Israel,</t> <t>wuc' in rajawaxic cattzelej wi.</t> <t>We quebinajtajisaj</t> <t>ri e xawebal tak e diosib chawe</t> <t>man catas ta c'u awib chwij,</t>", "2": "<t>c'äte c'u ri' catcuinic</t> <t>caban ri chi'nic ri kas cäban na</t> <t>pa ri nu bi'</t> <t>ruc' kastzij, suq'uilal</t> <t>xukuje' colomal.</t> <t>Ri nu bi' cux na</t> <t>chque ri nimak tak tinimit</t> <t>che tewichibal xukuje' che k'ijilanic.</t>", "3": "<t>Ri Ajawaxel cubij chque ri winak</t> <t>aj Juda xukuje' ri aj Jerusalen:</t> <t>Chebitajij tak ulew</t> <t>ri man e tajim taj;</t> <t>mixticonij chic</t> <t>chquixo'l tak ri q'uix.</t>", "4": "<t>Winak aj Juda xukuje' aj Jerusalen,</t> <t>chikopij ri u wi'</t> <t>ri qui tz'umal ri ix achijab wi</t> <t>jacha' jun etal,</t> <t>chiya' c'u nu k'ij chi in ri Ajawaxel,</t> <t>chicojo' ri retal ri c'ulwächinic</t> <t>chupam ri iwanima';</t> <t>mac'ulmataj ne</t> <t>chi cumal ri itzel tak i banoj,</t> <t>cät'ikquen ri woyowal</t> <t>jacha' jun k'ak' canicow ta c'ut</t> <t>ri man c'o ta jun cäcuin ta</t> <t>che u chupic.”</t>", "5": "<t>“Chiya' u bixic wa' pa Jerusalen</t> <t>xukuje' pa Juda,</t> <t>chijabuj u bixic ruc' rok'ibal trompet</t> <t>pa ronojel ri ulew,</t> <t>co chiraka' i chi' che u bixic:</t> <t>‘¡Jo'! ¡Kamulij kib!</t> <t>¡Pa tak ri tinimit</t> <t>ri e c'o tapia chquij!’</t>", "6": "<t>Chiwalijisaj ri etal</t> <t>chic'utu' chusuq'uil ri Sion;</t> <t>¡chitzucuj to'bal iwib, mibey iwib!</t> <t>Quinc'am c'u na ulok</t> <t>pa ri riquiak'ab ri elebal k'ij</t> <t>nimalaj u q'ueyowal</t> <t>xukuje' sachbal wächaj.</t>", "7": "<t>Ri coj elinak ulok chupam ri u c'olbal,</t> <t>ri cusachisaj qui wäch</t> <t>ri nimak tak tinimit petinak;</t> <t>elinak ulok pa ri u jekelibal</t> <t>che u sachisaxic u wäch ri awulew,</t> <t>che qui tolobaxic</t> <t>xukuje' qui yojixic</t> <t>tak ri e a tinimit.</t>", "8": "<t>Rumal ri',</t> <t>chebicojo wakwoj tak atz'iak,</t> <t>chixok'ok chixch'ikow che k'oxomal,</t> <t>ri nicowelalaj royowal ri Ajawaxel</t> <t>man u tasom ta rib chke.”</t>", "9": "<pb/>Ri Ajawaxel cujiquiba' u bixic: <pb/><t>“Aretak chopan we k'ij ri',</t> <t>ri ajawinel xukuje' ri e c'amal tak be</t> <t>quebirbit na che xe'n ib,</t> <t>ri e cojol tabal tok'ob</t> <t>caquina' na nimalaj xe'n ib</t> <t>e are tak c'ut ri k'axal tzij</t> <t>quexibitaj na.”</t>", "10": "<t>In xinbij:</t> <t>“¡Ay, Ajawaxel,</t> <t>e subum la ri winak re Jerusalen!</t> <t>Xchi'j la jamaril chque,</t> <t>are c'u ri c'o chque</t> <t>jun cuchilo chi qui kul.”</t>", "11": "<pb/><t>Aretak chopan we jok'otaj ri',</t> <t>cäbix na che ri tinimit Jerusalen:</t> <t>“Jun quiakik' c'atan ri petinak</t> <t>pa ri chaki'j uwo sak cajich'ich</t> <t>che ri u suq'uil ri nu tinimit.</t> <t>Man are ta ri quiakik' ri cajwataj</t> <t>che u jopixic ri pajo che ri trico;</t>", "12": "<t>ri quiakik' ri quinbano chi cäpe na</t> <t>sibalaj nim na ri u chuk'ab che wa',</t> <t>are c'u ri camic quinya' na u bixic</t> <t>ri cuc'ulmaj na.”</t>", "13": "<t>Chiwila',</t> <t>ri c'ulel canakajinic jacha' jun sutz',</t> <t>ri e u carwaj re ch'o'j</t> <t>e je ta ne qui banic jun ulrakan,</t> <t>ri qui quiej tak aninak na</t> <t>quexiq'uin chquiwäch tak ri cot.</t> <t>¡Tok'ob ka wäch, uj ch'äcatajinak!</t>", "14": "<t>Jerusalen,</t> <t>chajosk'ij ri awanima' che ri etzelal</t> <t>we je caban wa' catto'taj na.</t> <t>¿C'a jampa' lo catanaba' qui chomaxic</t> <t>pa a jolom ri itzel tak chomanic?</t>", "15": "<t>Kas pa Dan xukuje'</t> <t>paquiwi' tak ri juyub aj Eprain</t> <t>quebopan wi ri itzel tak tzijol:</t>", "16": "<t><f>[3]</f>“Caquiya' u bixic</t> <t>chque ri nimak tak tinimit</t> <t>xukuje' che ri Jerusalen</t> <t>chi pa jun ulew naj,</t> <t>e petinak c'ulel</t> <t>caquiya' rakoj tak chi'aj aj ch'o'j</t> <t>paquiwi' ri tinimit tak aj Juda.</t>", "17": "<pb/><t>Caquisutij na rij ri Juda</t> <t>jacha' ri caquiban ri chajil tak juyub,</t> <t>rumal rech chi xuwalijisaj rib</t> <t>chrij ri Ajawaxel.</t> <t>In, ri Ajawaxel, quinjiquiba' u bixic.</t>", "18": "<t>Ri a c'aslemal xukuje' tak ri e abanoj</t> <t>e are' ajchak'mac che ri a c'ulmam;</t> <t>ri awetzelal are' yowinak</t> <t>we c'ayilaj wächinic ri' chawe</t> <t>cusoc c'ut ri awanima'.”</t>", "19": "<t>¡Quinbak'atij wib che k'oxomal!</t> <t>¡Ri wanima' cätic na ruc' aninakil!</t> <t>¡Quinelch'u'j,</t> <t>man cuya' taj quitz'apij</t> <t>ri u pa nu chi'!</t> <t>Xinta' jun rok'ibal trompet,</t> <t>jun rakoj chi'aj re ch'o'j.</t>", "20": "<t>Quebopan c'axalaj tak tzijol</t> <t>re c'ulmatajic;</t> <t>ronojel ri ulew cätajin curik c'ax.</t> <t>Man c'o ta cänabexic</t> <t>queyojix tak ri nu lic'om ja,</t> <t>e muchum tak ri nu lic'om cäbal.</t>", "21": "<t>¿Joropa' k'ijol quintakej na</t> <t>rilic ri etal elinak chicaj</t> <t>xukuje' quintatabej na</t> <t>ri rok'ibal trompet?</t>", "22": "<t>“Ri nu tinimit moxirinak,</t> <t>man cuch'ob ta nu wäch,”</t> <t>cacha' ri Ajawaxel.</t> <t>“E alc'ualaxelab</t> <t>ri man c'o ta qui no'j,</t> <t>ri man quechoman taj.</t> <t>Coc'ow u wi' ri qui no'j</t> <t>che u banic ri etzelal,</t> <t>man queta'm ta c'u u banic ri utzil.”</t>", "23": "<t>Xinwil ri ulew,</t> <t>uxinak c'u jun chaki'j uwo sak</t> <t>ri man c'o ta u cholajil;</t> <t>xinca'y cho ri caj,</t> <t>man c'o ta c'u sakil.</t>", "24": "<t>Xebenwil tak ri juyub,</t> <t>cätajin c'u queyicopic;</t> <t>conojel ri qui wi'</t> <t>tak ri juyub quebirnajic.</t>", "25": "<t>Xinca'yic man c'o ta chi c'u jun winak,</t> <t>conojel c'ut ri chicop ri c'o qui xic</t> <t>e animajinak chic.</t>", "26": "<t>Xinca'yic xebenwil</t> <t>tak ri ticonijibal tak cotz'i'j</t> <t>conojel e toltobinak,</t> <t>conojel c'ut tak ri tinimit</t> <t>e yojyobinak.</t> <t>Ri xibibalalaj royowal ri Ajawaxel</t> <t>are banowinak ronojel wa'.</t>", "27": "<pb/><t>Ri Ajawaxel cubij:</t> <t>“Ronojel ri ulew cätolobax na,</t> <t>man c'u quinsachisaj ta na</t> <t>u wäch chnimalaj ronojel.</t>", "28": "<t>Ri ulew cänoj na che bis</t> <t>xukuje' ri caj cak'ekar na ri u wäch.</t> <t>In ch'awinak,</t> <t>man quinq'uex ta c'u nu tzij;</t> <t>xa' jumul nu bim man quintzelej ta</t> <t>c'u wib chwij.</t>", "29": "<t>Aretak chequita' ri qui rakoj</t> <t>tak chi'aj ri ajquiejab</t> <t>xukuje' tak ri ajq'uiakal tak ch'ab,</t> <t>conojel ri winak</t> <t>quexiq'uinic quebel bic;</t> <t>quequic'u' quib</t> <t>chupam ri patzapak tak k'ayes</t> <t>o quepaki' paquiwi' tak ri abaj.</t> <t>Conojel tak ri tinimit</t> <t>quewonobax canok;</t> <t>man c'o ta chi jun cajeki' ta</t> <t>chi chquipam.</t>", "30": "<t>Are c'u ri at,</t> <t>tinimit ri sachic cabano,</t> <t>¿jasche cawatz'iakij awib ruc' morato?,</t> <t>¿jasche cawik awib</t> <t>cuc' wikbal re k'an puak?,</t> <t>¿jasche quebak'o'</t> <t>ri a bak'wäch ruc' k'ek?</t> <t>Man c'o ta chi cupatanij</t> <t>chi caje'lobisaj awib,</t> <t>e are' c'ut ri at lok' chquiwäch</t> <t>at qui q'uiakom canok,</t> <t>are c'u ri caquitzucuj camic</t> <t>are ri a cämical.</t>", "31": "<t>Quinta' jun rakoj chi'aj jacha' ta ne</t> <t>re jun ixok ri quec'ol u nabeal;</t> <t>e are tak wa'</t> <t>ri e u rakoj tak chi'aj ri Sion,</t> <t>ri cach'ikowic,</t> <t>quebuyuk ri u k'ab cubij c'ut:</t> <t>‘¡Tok'ob nu wäch!</t> <t>¡Quinequicämisaj ri cämisanelab!’ ”</t>"}