{"1": "<pb/><t>Winak ri ix aj rulew ri Benjamin,</t> <t>¡chitzucuj c'ubal iwib,</t> <t>chixanimaj chiya' can ri Jerusalen!</t> <t>Chiwok'esaj ri trompet pa Teco,</t> <t>chiwalijisaj jun etal pa Bet-aquerem,</t> <t>rumal rech chi jun u q'ueyowal,</t> <t>jun nimalaj c'axc'obic,</t> <t>caxibin ulok</t> <t>kas pa ri riquiak'ab ri relebal k'ij.</t>", "2": "<t>Ri Sion</t> <t>jacha' jun je'licalaj yuk'bal,</t>", "3": "<t>jawije' ri quebopan wi ri ajyuk'ab</t> <t>cuc' ri e jutak mulaj qui chij;</t> <t>quequiyac tak ri qui panibal chquij</t> <t>chquijujunal c'ut ri qui chij</t> <t>quebecha' pa tak ri qui yuk'bal.</t>", "4": "<t>Ri e qui c'ulel caquibij:</t> <t>“¡Chisuc'umaj iwib</t> <t>che u banic ch'o'j ruc'!</t> <t>¡Tisaj,</t> <t>chujch'ojin ruc' pa tiq'uil k'ij!</t> <t>¡Sibalaj c'u tok'ob ka wäch!,</t> <t>benak chic ri k'ij,</t> <t>ri nanoch' e yukyubinak.</t>", "5": "<t>¡Chujch'ojin ba ruc' chak'ab</t> <t>chekayojij ri e qui tac'atak tak ja!”</t>", "6": "<pb/>Ri Ajawaxel ri c'o ronojel u cuinem yowinak we takanic ri': <pb/><t>“¡Chebikasaj tak che'</t> <t>chi woco' jun pakalibal</t> <t>che u banic ch'o'j</t> <t>ruc' ri Jerusalen!</t> <t>Ri tinimit c'okotajinak</t> <t>che u c'äjisaxic u wäch,</t> <t>rumal rech chi nojinak</t> <t>che u banic c'ax.</t>", "7": "<t>Che ri Jerusalen</t> <t>caq'uiy wi ulok ri etzelal</t> <t>jacha' jun c'ua'</t> <t>ri caq'uiy wi ulok ri ja'.</t> <t>Man c'o ta ri cätataj</t> <t>chupam xak xuwi ri tokinic</t> <t>xukuje' qui banic tak c'ax;</t> <t>man c'o ta jas quinwil</t> <t>chupam xuwi ri socotajic</t> <t>xukuje' k'oxomal.</t>", "8": "<t>Chc'äj a wäch, Jerusalen,</t> <t>we c'u man cäc'äj a wäch,</t> <t>in oyowarinak quintas na wib chawij,</t> <t>quinban na chawe</t> <t>chi catux jun chaki'j uwo sak,</t> <t>man c'o ta a winakil</t> <t>quebenya' ta canok.”</t>", "9": "<pb/>Ri Ajawaxel ri c'o ronojel u cuinem cubij: <pb/><t>“Ri aj israelib</t> <t>ri quecanajic quetzucuxic</t> <t>xukuje' quetzuculax na,</t> <t>jacha' ri cäban che qui tzuculaxic</t> <t>tak ri uva chquixo'l</t> <t>tak ri e u k'ab</t> <t>c'ä man c'o ta jun uva cäcanajic.”</t>", "10": "<pb/><t>Ri in xintzelej u bixic:</t> <t>“¿Jachin ta ri quintatabenic,</t> <t>we queben tzijobej</t> <t>quinya' c'ut we tzijol ri chque?</t> <t>E tz'apital ri qui xiquin, Ajawaxel,</t> <t>man c'u quecuin taj quetatabenic;</t> <t>xa' caquitze'j u wäch ri tzij la,</t> <t>man cäkaj ta chquiwäch.</t>", "11": "<t>In nojinak che ri oyowal la,</t> <t>Ajawaxel;</t> <t>man quincuin ta chi che u k'atixic.”</t> <pb/>Ri Ajawaxel xubij chwe: <pb/><t>“Chajamij paquiwi' ri alabom pa ri be,</t> <t>paquiwi' tak ri jutak mutzaj c'ojolab.</t> <t>Queyut na bic ri achajilaxelab</t> <t>junam cuc' tak quixokil</t> <t>xukuje' ri nimak tak winak</t> <t>ri q'ui chic qui junab.</t>", "12": "<t>Ri e cachoch, ri e culew</t> <t>xukuje' ri e quixokil quek'ax na</t> <t>pa qui k'ab jule' chic.</t> <t>Quenwalijisaj c'u na ri nu k'ab</t> <t>che u c'äjisaxic qui wäch</t> <t>ri e jekel chupam we ulew ri'.</t> <t>In, ri Ajawaxel, quinjiquiba' u bixic.</t>", "13": "<pb/><t>Conojel, chinimak chi ch'utik,</t> <t>xuwi caquichomaj ri ch'äcoj</t> <t>rumal subunic;</t> <t>e k'axal tzij</t> <t>xukuje' e cojol tabal tok'ob,</t> <t>conojel quequiban t'orinic.</t>", "14": "<t>Xak quequimalama'</t> <t>ri qui socotajic ri nu tinimit;</t> <t>“Jamaril, jamaril,” quecha';</t> <t>ronojel c'ut c'ax u banom.</t>", "15": "<t>¡Cheq'uix ta ba' che qui banic</t> <t>ri jastak ri man queben coch' taj!</t> <t>Man je ta c'u ri'</t> <t>man c'o ta jubik' qui q'uixbal,</t> <t>¡mawi ne queta'm chic</t> <t>jas ri' ri q'uixbal ri quelic!</t> <t>Rumal ri'</t> <t>aretak chenc'äjisaj qui wäch,</t> <t>caquichak'ij na quib quetzak c'u na</t> <t>e jacha' ri e jule' chic.</t> <t>In, ri Ajawaxel, quinbij.”</t>", "16": "<pb/>Ri Ajawaxel cubij che ri u tinimit: <pb/><t>“Chixtac'al pa tak ri be chixca'y c'ut,</t> <t>chich'obo' jachique tak ri ojer tak be,</t> <t>ri c'o wi ri utzalaj be;</t> <t>chitakej quirik c'u na ri uxlanem.”</t> <t>Caquibij c'ut ri e are':</t> <t>“Jayi', man cäkaj taj cäkatakej.”</t>", "17": "<pb/>Ri Ajawaxel xebucoj yuxlenelab, xubij c'u che ri tinimit: <pb/><t>“Chixoc c'u il che u tatabexic</t> <t>ri cäbix chiwe.”</t> <t>Xubij c'u ri tinimit:</t> <t>“Man cujoc ta il che u tatabexic.”</t>", "18": "<pb/>Rumal ri' cubij ri Ajawaxel: <pb/><t>“Chitatabej, nimak tak tinimit,</t> <t>chiwetamaj ri cuc'ulmaj na</t> <t>ri nu tinimit.</t>", "19": "<t>Chatatabej, ulew:</t> <t>Quinc'am ulok jun quiäkasakil puwi'</t> <t>ri nu tinimit are' c'u wa'</t> <t>ri xequic'am ulok</t> <t>ri e itzel tak qui banoj;</t> <t>rumal rech chi man xeboc ta il</t> <t>che qui tatabexic ri e nu tzij,</t> <t>xane' man nim ta</t> <t>xquil wi ri tijonic ri xinya' chque.</t>", "20": "<t>¿Jasche quebic'am ulok</t> <t>c'oc' k'ol re Saba chwe</t> <t>xukuje' c'oc'alaj tak k'ayes</t> <t>quepe pa naj tak ulew?</t> <t>Ri in man quekaj ta</t> <t>ri e i tabal tok'ob</t> <t>chnuwäch ri cächajirisaxic mawi</t> <t>ri niq'uiaj e i tabal tak tok'ob chic.”</t>", "21": "<pb/><t>Rumal ri', ri Ajawaxel cubij:</t> <t>“Quenbana' chi cuchak'ij rib</t> <t>we tinimit ri' cätzak c'ut.</t> <t>Tataxelab xukuje' c'ojolaxelab,</t> <t>c'ulja tak xukuje' ri e utz tak cuc',</t> <t>xukuje' ri e are' quecäm na'.”</t>", "22": "<pb/>Ri Ajawaxel cubij: <pb/><t>“Kas pa naj tak ulew</t> <t>re ri riquiak'ab ri elebal k'ij</t> <t>cusuc'umaj rib ri u petic</t> <t>jun nim tinimit ri c'o u cuinem.</t>", "23": "<t>E cuc'am tak qui q'uiakbal ch'ab</t> <t>xukuje' tak qui tz'imaj ch'ich';</t> <t>man quetok'obisan ta wächaj;</t> <t>ri qui rakoj tak chi'aj</t> <t>e junam ruc' ri u wululem ri plo,</t> <t>e quiejeninak c'u chquij quiej.</t> <t>E suc'umatal che u banic ch'o'j</t> <t>ruc' ri Sion.”</t>", "24": "<pb/><t>Ri winak pa Jerusalen caquibij:</t> <t>“Ka tom ri tzijol,</t> <t>uj u tuktubisam c'ut ri xe'n ib;</t> <t>cakana' ri elemch'u'j</t> <t>xukuje' ri k'oxomal,</t> <t>jacha' jun ixok ri cac'oji' ral.</t>", "25": "<t>¡Mixbe pa ri juyub,</t> <t>mixbe pa tak ri be!</t> <t>¡Ri c'ulel e ruc'am tak ri e u ch'ojibal;</t> <t>C'o nimalaj xibin ib</t> <t>pa conojel tak ri c'olbal!”</t>", "26": "<pb/><t>¡Nu tinimit,</t> <t>chebacojo' wakwoj tak atz'iak</t> <t>che u c'utic ri k'oxomal;</t> <t>chawolkotij awib pa chaj,</t> <t>chacojo' k'ek awatz'iak</t> <t>chatok'ok ruc' c'ayil,</t> <t>jacha' ri cabanic</t> <t>aretak cäcäm ri xa jun chi c'ojolaxel;</t> <t>rumal rech chi ri quelsachow ka wäch</t> <t>man cäbeytaj taj ri u petic</t> <t>che u banic c'ax chke!</t>", "27": "<pb/>Ri Ajawaxel xubij chwe: “Chabana' tok'ob chac'ambejej ri nu tinimit. Chanic'oj, che rilic jas ri u c'aslemal ri ruc'am.”", "28": "<pb/><t>Conojel e are', Ajawaxel,</t> <t>sibalaj man ch'abexic ta cäcaj;</t> <t>e winak e tzelel tak tzij e jech'obinak;</t> <t>xa' e k'an ch'ich' xukuje' e räx ch'ich'.</t>", "29": "<t>Aretak ri ch'ayal ch'ich'</t> <t>co cuxut'ij ri k'ak'</t> <t>cubano chi ri k'ak' cujarisaj ri räxmamaj ch'ich'.</t> <t>Man c'o ta cubij</t> <t>chi quecolomax taj ri e are',</t> <t>man casach ta c'u qui wäch</t> <t>ri e banal tak etzelal.</t>", "30": "<t>“E retzelal sak puak”</t> <t>quebuchix c'u na,</t> <t>rumal rech chi ri lal, Ajawaxel,</t> <t>e xutum la.</t>"}