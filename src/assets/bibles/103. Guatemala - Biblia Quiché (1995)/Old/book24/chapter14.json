{"1": "<pb/>Rumal rech ri sak'ij, ri Ajawaxel xuch'abej ri Jeremiy xubij c'u che:", "2": "<pb/><t>“Ri Juda cok'ic rumal bis,</t> <t>ri u tinimit tak</t> <t>e c'o chupam ri rikoj c'ax,</t> <t>ri winak e liq'uiloj chotak ri ulew.</t> <t>Ri Jerusalen curakakej u chi'</t> <t>rumal ri k'oxomal.</t>", "3": "<t>Ri k'inomab</t> <t>quequitak ri qui pataninelab</t> <t>che u c'amic ja';</t> <t>quebe wa' chi' tak ri c'ua'</t> <t>man quequirik ta c'ut,</t> <t>quetzelej c'u ulok</t> <t>e cuc'am tak ri qui k'ebal</t> <t>man c'o ta c'o chquipam;</t> <t>sachinak qui c'u'x</t> <t>e nojinak che q'uixbal,</t> <t>quequich'ukula' tak ri qui jolom.</t>", "4": "<t>Ri e jekel pa tak ri juyub</t> <t>sachinak qui c'u'x</t> <t>quequich'ukula' tak ri qui jolom,</t> <t>rumal rech chi man c'o ta jäb</t> <t>sibalaj c'u chaki'jarinak ri ulew.</t>", "5": "<t>Xukuje' ne tak ri ati'tab tak masat</t> <t>pa ri juyub,</t> <t>quequixutuj can tak ri cal</t> <t>ri c'äte quebalataj cumal,</t> <t>rumal rech chi</t> <t>man c'o ta k'ayes che quecha'.</t>", "6": "<t>Ri juyubal tak bur,</t> <t>e tac'atoj tza'm</t> <t>tak ri wuk'uwak chaki'j tak juyub,</t> <t>ri e talonic cäquijic' quiakik'</t> <t>jas cäquiban ri xex tak awaj;</t> <t>xak c'u quecäsow chic rumal rech chi</t> <t>man c'o ta k'ayes che quecha'.”</t>", "7": "<t>¡Ajawaxel,</t> <t>pune' cujquitzujuj ri ka mac,</t> <t>chtok'obisaj la ka wäch</t> <t>rech cäya' u k'ij ri bi' la!</t> <t>Sibalaj q'ui mul man uj uxinak ta</t> <t>jic chwäch la,</t> <t>uj macuninak chwäch la.</t>", "8": "<t>Eyebal u c'u'x ri Israel,</t> <t>ka Colonel</t> <t>pa tak ri c'axalaj tak k'ijol,</t> <t>¿Jasche cäban ib la</t> <t>chi man lal ta aj tinimit,</t> <t>jacha' jun binel ri xak xuwi ta cacanaj</t> <t>che roc'owisaxic ri ak'ab?</t>", "9": "<t>¿Jasche lal je ta ne jun winak</t> <t>ri ma ta cuch'obo jas ri cubano,</t> <t>jacha' jun banal ch'o'j</t> <t>ri man cäcuin taj cätobanic?</t> <t>Are c'u ri camic, Ajawaxel,</t> <t>lal c'o la chkaxo'l,</t> <t>conojel ri winak queta'm</t> <t>chi uj tinimit la;</t> <t>¡man cujtzak ta la canok!</t>", "10": "<pb/>Ri Ajawaxel je cubij wa' che ri tinimit Israel: “We tinimit ri' are cäkaj ri amak'el wacatem chuwäch cäbe je la' cäbe jeri'. Rumal ri' man cäkaj ta chnuwäch. Camic quenataj ri e u mac chwe quincot c'u na u chi'.”", "11": "<pb/>Ri Ajawaxel xubij chwe: “Minabochi'j chi quenbana' utzil che we tinimit ri'.", "12": "<pb/>Pune' ta sibalaj cuq'uisa' rib che man cuya' taj caban wa'im, man quebentatabej taj ri e u tz'ononic; xa' ta ne e joropa' tabal tok'ob ri quechajirisaxic xukuje' tabal tak tok'ob quech c'äj ri quequic'am ta ulok chwe, man utz ta quebenwil na. Quinsachisaj na u wäch rumal ch'o'j, wi'jal xukuje' yabilal.", "13": "<pb/>Are c'u ri in xintzelej u bixic: Ajawaxel; ri e k'axal tzij cätajin caquibij che ri tinimit chi man c'o ta ch'o'j capetic mawi wi'jal, chi ri lal cäya' na la jun jamaril che ri man c'o ta u q'uisic chupam we c'olbal ri'.", "14": "<pb/>Are c'u ri Ajawaxel xutzelej u bixic chwe: We je caquibij wa' ri e k'axal tzij pa ri nu bi', xa' cätajin caquiban banoj tzij. In man e nu takom ta bic, mawi nu yo'm ta jun takanic chque mawi ta ne e nu tzijobem. Xa' e u cawäch tak k'alajisanic, subunelalaj tak c'utwächinic, xak pa qui jolom e q'uiyinak wi. E are tak wa' ri quequiya' quibixic we e k'axal tak tzij ri'.", "15": "<pb/>Are c'u ri in, ri Ajawaxel, quinbij chi we e k'axal tak tzij ri' ri caquiban quib chi quech'aw pa ri nu bi' ri man e nu takom taj, ri caquibij c'ut chi man c'o ta ch'o'j quebanok mawi wi'jal chupam we ulew ri': we k'axal tak tzij ri' quebecäm na rumal ri ch'o'j xukuje' ri wi'jal.", "16": "<pb/>Are c'u ri tinimit ri quequibij we jastak ri' chque, xukuje' quecäm na rumal ri ch'o'j xukuje' ri wi'jal, e cachil tak ri quixokil, ri e qui c'ojol xukuje' tak ri e qui mia'l. Ri cäminakib querokilax na xo'l tak ri ja pa Jerusalen, man c'o ta c'u jachin quemukuwic. Jewa' quinban na chque che u tojic ri quetzelal.", "17": "<pb/>Chabij che ri tinimit ri quinbij chawe: <pb/><t>‘Cheturuw u wa'l tak nu wäch</t> <t>chi pa k'ij chi chak'ab,</t> <t>ri ma ta che tanic,</t> <t>rumal ri xibibalalaj u q'ueyowal</t> <t>ri c'o wi ri nu tinimit,</t> <t>rumal ri u socotajic</t> <t>ri sibalaj nimatajinak.</t>", "18": "<t>Quinbe pa ri juyub,</t> <t>quebenwil ri cäminakib ri xecäm</t> <t>rumal ri ch'o'j;</t> <t>quinoc chupam ri tinimit,</t> <t>quebenwil ri winak</t> <t>cätajin quecäm rumal wi'jal.</t> <t>Xukuje' ne ri e k'axal tzij</t> <t>xukuje' tak ri cojol tabal tok'ob</t> <t>quebe pa jun ulew</t> <t>ri man etamatal taj.’ ”</t>", "19": "<t>Ajawaxel</t> <t>¿La kas xa' jumul xutum la ri Juda?</t> <t>¿La lal k'itajinak che ri tinimit Sion?</t> <t>¿Jasche xujsoc la</t> <t>ri man c'o ta wi ka to'tajic?</t> <t>Keyem pok'otajic,</t> <t>man c'o ta c'u</t> <t>jun utzil opaninak ta kuc'.</t> <t>Keyem rutzil ka wäch,</t> <t>xuwi c'u xibim ib c'olic.</t>", "20": "<t>Ajawaxel cakaya' kib chuxe' ri ketzelal</t> <t>xukuje' ri qui mac ri e ka mam;</t> <t>uj macuninak chwäch la.</t>", "21": "<t>¡Rumal ri bi' la</t> <t>chi nim u k'ij mujxutuj la,</t> <t>metzelaj la u wäch ri tinimit la</t> <t>ri c'o wi ri juluwemalaj tem</t> <t>re ajawibal la!</t> <t>¡Chnataj ri c'ulwächinic la</t> <t>che la ri xban la kuc',</t> <t>ma ta c'u chatz'akatisaj la!</t>", "22": "<t>¿La c'o ta pu lo chquixo'l ri diosib</t> <t>ri quequik'ijilaj</t> <t>ri e k'ijilal tak diosib</t> <t>jun ri cäcuintaj cukasaj ri jäb?</t> <t>¿La xak ta pa u lo pa rech wi ri caj</t> <t>quebutak ulok ri jäb?</t> <t>¡Jayi', Ajawaxel, ka Dios!</t> <t>Lal ri' quebetak la ulok,</t> <t>lal ri' ri cäbanow la</t> <t>conojel we jastak ri';</t> <t>¡rumal ri' cujeyem che la!</t>"}