{"1": "<pb/>Ri Ajawaxel xubij chwe: “Pune' ta ne ri Moises rachil ri Samuel quelquitac'aba' ta quib waral, chnuwäch in, man quel ta na nu c'u'x che we tinimit ri'. Chabij chque chi chebel chnuwäch, chi cheboj.", "2": "<pb/>We c'u ne caquicot a chi' jawije' ri quebe wi na, chabij wa' chque ri quinbij: <pb/><t>‘Ri xya' u bixic chi quecäm</t> <t>rumal cämisanel yabilal</t> <t>quecäm na rumal cämisanel yabilal;</t> <t>ri xya' u bixic chi quecäm</t> <t>chupam ri ch'o'j,</t> <t>chupam ri ch'o'j quecäm wi na,</t> <t>ri xya' u bixic chi quecäm rumal wi'jal,</t> <t>rumal wi'jal quecäm na;</t> <t>ri xya' u bixic chi quec'am na bic</t> <t>pa jun ulew chic,</t> <t>quec'am na bic pa jun ulew chic.’</t>", "3": "<pb/>In, ri Ajawaxel, quinjiquiba' u bixic: quebentak ulok quiejeb jalan tak c'äjisabal wächaj: quecämisax na pa ri ch'o'j, quejurux na cumal tak ri tz'i', quet'ubix na cumal tak ri c'uch quet'okopix na cumal tak ri juyubal tak awaj.", "4": "<pb/>Quinban na chi conojel ri nimak tak tinimit pa ri uwächulew caquixe'j na quib che ri quenbana' na chque, rumal rech ri u banom ri ajawinel re Juda, ri Manases, ri u c'ojol ri Ezequiy pa Jerusalen.", "5": "<pb/><t>¿Jachin ta lo</t> <t>ri quel ta na u c'u'x chawe,</t> <t>Jerusalen?</t> <t>¿Jachin ta lo</t> <t>ri cätok'obisan ta na a wäch?</t> <t>¿Jachin ta lo ri coc ta na il</t> <t>che ri rutzil a wäch?</t>", "6": "<t>At xinaxutuj canok,</t> <t>are xaya' can</t> <t>ri awij chnuwäch.</t> <t>In, ri Ajawaxel quinjiquiba' u bixic.</t> <t>Rumal ri' in,</t> <t>in k'itajinak che ri coch'onic,</t> <t>quinwalijisaj na ri nu k'ab</t> <t>che u c'äjisaxic a wäch,</t> <t>quinsachisaj c'u na a wäch.</t>", "7": "<t>Xebenjabuj ri a winak</t> <t>jacha' ri caban che ri pajo,</t> <t>xebenwesaj chquipam tak ri tinimit</t> <t>re ri ulew;</t> <t>man e c'o ta ralc'ual ri nu tinimit</t> <t>xebenya' canok,</t> <t>xinsachisaj u wäch</t> <t>rumal rech chi man xraj taj</t> <t>xuya' ta can ri itzel u c'aslemal.</t>", "8": "<t>C'o na ri qui q'uiyal ri malca'nib</t> <t>ri xebenya' can chquixo'l</t> <t>chuwäch ri sanyeb re ri plo.</t> <t>Kas tiquil k'ij xinbano</t> <t>chi xkaj ri cämical</t> <t>paquiwi' ri nanaxelab</t> <t>ri e c'o tak cal c'ojolab;</t> <t>xak c'ätetal xinbano</t> <t>chi xkaj ri c'axc'ol</t> <t>xukuje' ri xibriquil paquiwi'.</t>", "9": "<t>Ri nanaxelab</t> <t>ri e c'o q'ui cal cäpe canima',</t> <t>cäbe ri cuxlab;</t> <t>elinak qui q'uixbal e mach'ital c'ut,</t> <t>ri u sakil ri k'ij</t> <t>cux k'ekumalil chque.</t> <t>We e c'o jujun quec'asi' canok,</t> <t>quinban na chi quecämisax</t> <t>cumal tak ri e qui c'ulel.</t> <pb/>In, ri Ajawaxel, quinya' nu tzij.”", "10": "<pb/><t>¡Tok'ob nu wäch nu nan,</t> <t>chi xinalaj la.</t> <t>Xa' che c'ulelanic xukuje' che ch'ojinic</t> <t>ruc' ronojel ri uwächulew!</t> <t>Man c'o ta jachin jun nu yo'm ta puak</t> <t>che pa kajical,</t> <t>mawi qui yo'm ta chwe pa kajical,</t> <t>conojel c'ut quinquic'okoj.</t>", "11": "<t>Je chelok jas ri qui c'okonic,</t> <t>Ajawaxel,</t> <t>we man utz patanixic la nu banom,</t> <t>we man nu bochi'm la paquiwi'</t> <t>ri e nu c'ulel.</t> <t>Aretak e c'o pa u q'ueyowal</t> <t>xukuje' c'axc'olil.</t>", "12": "<t><f>[6]</f>“¿Jachin ta ri cäcuinic</t> <t>cupaxij ri räx ch'ich'</t> <t>re ri iquiak'ab</t> <t>xukuje' ri k'an ch'ich'?</t>", "13": "<t>Qui mac quech ri e a mac Israel,</t> <t>quebenjacha' ri jastak awech</t> <t>xukuje' tak ri e a k'inomal</t> <t>chque tak ri e a c'ulel,</t> <t>ronojel ri c'o pa ri awulew,</t> <t>rech quequic'am bic</t> <t>xak c'u quequicochij bic.</t>", "14": "<t>Quenbana' chawe</t> <t>chi catux jun lok'om pataninel chque</t> <t>ri e a c'ulel pa jun ulew</t> <t>ri man a c'oxomam taj,</t> <t>rumal rech chi nicowirinak ri woyowal</t> <t>jacha' jun k'ak' ri cuporoj na.”</t>", "15": "<t>Ajawaxel, lal chi eta'm la ronojel,</t> <t>¡Chinnataj che la pet c'u la</t> <t>che nu to'ic!</t> <t>¡Chya' la rajilal u c'axelal</t> <t>chque ri caquitzucuj u banic c'ax chwe!</t> <t>Sibalaj c'u macoch'on na la</t> <t>chque chi quinya' la pa ri cämical,</t> <t>chila la chi</t> <t>rumal ech la quinch'ij ri nu yok'ic.</t>", "16": "<t>Aretak catzijon la wuc',</t> <t>in quebenbik' bic tak ri e tzij la:</t> <t>man e c'o ta c'u e jewa' chwe</t> <t>quicotemal c'ut che ri wanima',</t> <t>rumal rech chi in ech la,</t> <t>Ajawaxel</t> <t>xukuje' Dios ri c'o ronojel u cuinem.</t>", "17": "<t>In nu k'ilom wib che u rikic wib</t> <t>cuc' ri xuwi caquichomaj</t> <t>u quicotisaxic quib;</t> <t>aretak xban ech la</t> <t>chwe nu c'amom bic jun c'aslemal</t> <t>pa nu tuquiel wi,</t> <t>xinanojisaj c'u la ruc' ri oyowal la.</t>", "18": "<t>¿Jasche man c'o ta u q'uisic</t> <t>ri nu k'oxomal?</t> <t>¿Jasche man cunatajel taj</t> <t>ri nu socotajic,</t> <t>man c'u cuc'amowaj ta</t> <t>ronojel u wäch cunanic?</t> <t>Lal uxinak chwe</t> <t>jacha' xa' jun c'utwächinic ja'</t> <t>ri xa' cawäch.</t>", "19": "<pb/>Xutzelej c'ut u bixic ri Ajawaxel chwe: <pb/><t>“We cattzelej wuc',</t> <t>catinc'am chi jumul</t> <t>catcuin c'ut quinapatanij.</t> <t>We cak'il awib</t> <t>che xak qui bixic tak tzij</t> <t>we xuwi quebabij jastak</t> <t>ri nimak qui banic,</t> <t>at ri' ri catch'aw na che nu q'uexwäch.</t> <t>E are' ri rajawaxic quetzelej awuc',</t> <t>man at ta c'ut ri cattzelej ta cuc'.</t>", "20": "<t>In quinban na chi chatux</t> <t>che we tinimit ri'</t> <t>jacha' jun tapia re k'an ch'ich',</t> <t>ri man cäban ta cuinem che u ch'äquic.</t> <t>Quech'ojin na awuc' man c'u quecuin ta</t> <t>che a ch'äquic,</t> <t>in c'o c'ut awuc' che a colic</t> <t>xukuje' che a toric.</t> <t>In, ri Ajawaxel, quinya' nu tzij.</t>", "21": "<t>Catin wesaj na pa qui k'ab</t> <t>ri itzel tak winak,</t> <t>¡Catincol na catinwesaj na</t> <t>pa qui k'ab ri tokinelab!”</t>"}