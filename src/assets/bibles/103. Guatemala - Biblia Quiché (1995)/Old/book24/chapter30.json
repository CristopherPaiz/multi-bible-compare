{"1": "<pb/>Are tzijol wa' xuya' ri Ajawaxel che ri Jeremiy aretak xtzijon ruc'. Xubij che:", "2": "<pb/>“Ri Ajawaxel, ri u Dios ri Israel, cacha': Chatz'ibaj pa jun wuj ronojel ri nu bim chawe,", "3": "<pb/>rumal rech chi cäpe na ri k'ij chi quinq'uex na ri cuc'ulmaj ri nu tinimit Israel xukuje' ri Juda. In, ri Ajawaxel, quinjiquiba' u bixic. In quinban na chque chi quetzelej chupam ri ulew ri xinya' chque ri e qui mam jacha' che quechbal.”", "4": "<pb/>We tzijol wa' ri cuya' ri Ajawaxel are wa' ri curik na ri Israel xukuje' ri Juda.", "5": "<pb/>Cächa ri Ajawaxel: <pb/><t>“¡Quetataj rakoj tak chi'aj</t> <t>re nimalaj xibriquil,</t> <t>re xe'n ib xukuje' elemch'u'j!</t>", "6": "<t>Chixc'otow tak chi'aj,</t> <t>che retamaxic we ya'talic</t> <t>chi jun achi calanic.</t> <t>¿Jas c'u che,</t> <t>chi, quinwilo quequibak'atila'</t> <t>tak quib ri achijab jacha' ta ne</t> <t>ri c'o qui k'oxomal re alc'ualanic?</t> <t>¿Jasche conojel e are'</t> <t>e uxinak sakperab?</t>", "7": "<t>¡Canakajin jun xibibalalaj k'ij,</t> <t>jun k'ij ri man c'o ta chi</t> <t>jun ri junam ta ruc'!</t> <t>Are jun k'ijol re c'ayilaj c'axc'ol</t> <t>che ri u tinimit ri Jacob,</t> <t>quinto'tajisaj c'u na in.</t>", "8": "<t>In, ri Ajawaxel ri c'o ronojel u cuinem,</t> <t>quinjiquiba' u bixic:</t> <t>Quinto'tajisaj na ri nu tinimit</t> <t>chuxe' ri eka'bal</t> <t>re ri lok'om pa tanibal,</t> <t>man cux ta chi c'u na lok'om pataninel</t> <t>cuc' ri man e u winakil taj.</t>", "9": "<t>Quinupatanij c'u na ri in,</t> <t>ri Rajawaxel xukuje' Dios,</t> <t>xukuje' che David,</t> <t>ri quincoj na in che rajawinel.”</t>", "10": "<pb/>“In, ri Ajawaxel, quinjiquiba' u bixic: <pb/><t>man caxe'j ta awib</t> <t>u tinimit ri Jacob pataninel wech;</t> <t>man caxe'j ta awib, Israel,</t> <t>ri at xukuje' ri e awalc'ual</t> <t>quixintor na pa u k'ab</t> <t>we najalaj ulew ri' ri ix c'o wi.</t> <t>Catejujayir na pa jamaril,</t> <t>man c'o ta elebal ch'u'j,</t> <t>man c'o ta jachin catxibinic.</t>", "11": "<t>In, ri Ajawaxel,</t> <t>quinjiquiba' u bixic chi in c'o awuc'</t> <t>che a to'tajisaxic.</t> <t>Quebensachisaj na qui wäch</t> <t>ri nimak tak tinimit</t> <t>ri xatinjabuj chquixo'l.</t> <t>Man c'u quinsachisaj ta na a wäch at;</t> <t>xuwi quinc'äjisaj a wäch</t> <t>jas ri takal chawe:</t> <t>man catinya' ta canok</t> <t>we ta mat quinc'äjisaj a wäch.”</t>", "12": "<pb/>Cächa ri Ajawaxel: <pb/><t>“Ri a socotajic man c'o ta u cunatajic,</t> <t>ri a c'ax man c'o ta cunabal che.</t>", "13": "<t>Man c'o ta ri coc ta il chawe;</t> <t>man c'o ta jachin quecunan</t> <t>tak ri e a socotajic,</t> <t>man c'o ta c'u u cunatajic.</t>", "14": "<t>Conojel tak ri e awachil</t> <t>xatquisach pa qui jolom;</t> <t>man queboc ta chi il chawe.</t> <t>Xa' c'u ne xatinsoco</t> <t>jacha' ta ne ri in ta a c'ulel,</t> <t>c'ax u c'äjisaxic a wäch xinbano qui mac</t> <t>quech ri jumulaj awetzelal qui mac</t> <t>quech ri e a mac</t> <t>ri man e ajilatal taj.</t>", "15": "<t>¿Jasche carak a chi'</t> <t>cumal tak ri e a socotajic?</t> <t>Ri a k'oxomal man c'o ta u cunatajic.</t> <t>U mac rech ri jumulaj awetzelal</t> <t>xukuje' tak ri e a mac</t> <t>ri man e ajilatal taj,</t> <t>je nu banom wa' chawe.</t>", "16": "<t>Ronojel c'ut ri catbik'owic cäbik' na,</t> <t>conojel c'ut</t> <t>ri caquiban qui c'ulel chawe</t> <t>quec'am na bic pa jun ulew chic;</t> <t>quinban na chi quetolobax ri caquitoloba'</t> <t>chban c'u eläk'</t> <t>cuc' ri caquiban eläk' chawe.</t>", "17": "<t>Quintzelej na ri rutzil a wäch,</t> <t>quebencunaj na ri e a socotajic,</t> <t>pune' ta c'u ne</t> <t>caquibij ri cäquiban qui c'ulel chawe:</t> <t>‘Ri Sion malabam canok,</t> <t>man c'o ta jun coc ta il che.’</t> <t>In, ri Ajawaxel quinjiquiba' u bixic.”</t>", "18": "<pb/>Cächa ri Ajawaxel: <pb/><t>“Quinq'uex na ri cutaklebej</t> <t>ri u nim tinimit ri Jacob,</t> <t>quintok'obisaj na u wäch ri rulew;</t> <t>ri tinimit tak queyac na</t> <t>paquiwi' tak ri qui tac'alibal</t> <t>e aretak c'ut ri rachoch ri ajawinel</t> <t>kas pa tak ri qui c'olbal.</t>", "19": "<t>Chque c'ut</t> <t>quebel wi na ulok tak bix</t> <t>chque re maltioxinic</t> <t>xukuje' tak tze' re quicotemal.</t> <t>Man c'u cäbe ta qui q'uisic,</t> <t>quinban c'u na in chi queq'uiyiric.</t> <t>Man quetzelax ta na qui wäch</t> <t>rumal rech chi quinya' na qui k'ij.</t>", "20": "<t>Ri aj israelib je quebux na</t> <t>e jacha' canok nabe;</t> <t>ri u tinimit co cac'oji' na chnuwäch,</t> <t>are c'u ri in quinc'äjisaj na qui wäch</t> <t>ri xebanow c'ax chque.</t>", "21": "<t>Chquixo'l c'ut</t> <t>ri e are' quel wi na ri c'amal qui be:</t> <t>jun k'atal tzij quel na</t> <t>kas chquixo'l are'.</t> <t>Quinban na chi canakajin wuc',</t> <t>¿jachin ta c'ut ri cuchajij ta anima'</t> <t>canakajin ta wuc'?</t> <t>Ri e are' quebux na nu tinimit</t> <t>are c'u ri in quinux na qui Dios.</t> <t>In, ri Ajawaxel, quinjiquiba' u bixic.”</t>", "22": "", "23": "<pb/><t>Ri royowal ri Ajawaxel</t> <t>jacha' jun cakulja,</t> <t>jacha' jun sutinel</t> <t>quiakik' ri cäsoseten</t> <t>paquiwi' ri e banal tak etzelal.</t>", "24": "<t>Ri royowal ri Ajawaxel</t> <t>man cätani' ta na</t> <t>c'ä cabantaj na ri u chomam qui banic.</t> <t>Cäpe c'u na ri k'ij aretak</t> <t>ri ix quebich'ob na we jastak ri'.</t>"}