{"1": "<pb/>Tzijol ri u yo'm ri Ajawaxel ri c'o ronojel u cuinem, ri u Dios ri Israel, che ri cuc'ulmaj na ri Moab: <pb/><t>“¡Tok'ob a wäch tinimit Neb,</t> <t>yojyobinak chi c'ut!</t> <t>¡Ri Quiriataim xmajixic</t> <t>xukuje' xmach'irisaxic!</t> <t>¡Ri u chuk'ab xt'akix pa ulew!</t>", "2": "<t>Xq'uis ri nimarisabal u k'ij ri Moab.</t> <t>Pa Esbon ri c'ulel</t> <t>cätajin quequiban chomanic</t> <t>rech casach u wäch ri Moab,</t> <t>jacha' nim tinimit.</t> <t>Xukuje' at Madmen,</t> <t>cachupisax na a wäch,</t> <t>are c'u ri ch'o'j</t> <t>man cutanaba' ta u cojic a xib.</t>", "3": "<t>Chupam ri Horonaim</t> <t>quebel ulok rakoj tak chi'aj:</t> <t>‘¡Etzeletajic xukuje' nimalaj yojyobic!’</t>", "4": "<pb/><t><f>[18]</f>Ri Moab c'o pa etzeletajic;</t> <t>ri rakoj tak chi'aj</t> <t>re k'oxomal quebopan c'ä pa Zoar.</t>", "5": "<t>Cuc' u wa'l tak wächaj</t> <t>chi' tak bak'wäch,</t> <t>quepaki' puwi' ri juyub re Luhit;</t> <t>caquirak qui chi' rumal re k'oxomal</t> <t>chuwäch ri c'ulmatajic ri quekaj bic</t> <t>pa Horonaim.</t>", "6": "<t>¡Chixanimajok!</t> <t>¡Chuto'tajisaj rib ri cäcuinic!</t> <t>¡Chebux jacha' ri quemom q'uix</t> <t>pa ri chaki'j uwo sak!</t>", "7": "<pb/><t>Moab, at a cuban a c'u'x</t> <t>chrij ri a chuk'ab</t> <t>xukuje' chquij tak ri e a k'inomal,</t> <t>xukuje' c'u ri at catmajix na.</t> <t>Ri a dios Quemos cac'am na bic</t> <t>pa jun ulew chic,</t> <t>e rachil</t> <t>tak ri e u cojol tak tabal u tok'ob</t> <t>xukuje' ri winak ri nimak qui k'ij.</t>", "8": "<t>Ri yojyobic copan na</t> <t>pa conojel ri tinimit tak,</t> <t>mawi ta c'u ne jun cato'taj ta canok;</t> <t>ri beya' xukuje' ri u wi juyub</t> <t>quecanaj pa etzeletajic.</t> <t>In, ri Ajawaxel, quinjiquiba' u bixic.</t>", "9": "<t>Chitz'ibaj ri u bi' ri Moab chi</t> <t>cäminak chic quesachisax c'u na u wäch;</t> <t>ri u tinimit tak</t> <t>quecanaj can pa etzeletajic</t> <t>man c'o ta c'u jun winak</t> <t>cacanaj ta chupam.”</t>", "10": "<pb/>(¡C'okom ri xak quieb ranima' cuban ri chac ri takom che u banic rumal ri Ajawaxel Dios! ¡C'okom ri man cuya' u tzij che u banic ri cämisanic!)", "11": "<pb/>Ri Moab amak'el c'olinak pa jamaril, mawi jumul c'amom bic pa jun ulew chic. Xak junam ruc' ri u wa'l uva ri cäya' c'olbal che cäkaj u xe', ri man cäjamix taj pa jun c'olbal chic, rumal ri' mawi jubik' cutzak ta ri u na'il mawi ri u c'oc'al.", "12": "<pb/>Are' c'u ri Ajawaxel cujiquiba' u bixic: “Copan na ri k'ij chi quebentak winak chi chquijamij ri u wa'l uva chquipam jule' tak c'olbal chic, e are tak c'ut ri c'olbal ri e jamajobinak canok chequimuchu'.", "13": "<pb/>Are c'u ri Moab cuch'ob na rib chi xa xäsub rumal ri u dios Quemos, jacha' ri xuban ri Israel chi xa xäsub rumal ri Betel, ri u jiquiban u c'u'x chrij.", "14": "<pb/><t>Mubij ri Moab:</t> <t>‘sibalaj uj cowilaj tak winak,</t> <t>ajch'ojab ri sibalaj c'o qui chuk'ab.’</t>", "15": "<t>Opanem cuban ri yojil rech ri Moab</t> <t>xukuje' tak ri e u tinimit;</t> <t>ri e u c'ojolab ri kas e je'l na</t> <t>quec'am na.</t> <t>Cujiquiba' u bixic ri Ajawinel,</t> <t>ri are u bi',</t> <t>ri Ajawaxel ri c'o ronojel u cuinem.</t>", "16": "<t>Ri c'ulmatajic che ri Moab canakajinic,</t> <t>ri quiäkasakil</t> <t>xa' jubik' man cäkaj puwi'.</t>", "17": "<t>C'ulja tak re Moab,</t> <t>xukuje' conojel ri queta'm</t> <t>chi elinak u tzijol,</t> <t>chcok'ej u wäch quibij c'ut:</t> <t>‘¡Chiwila' chi xyojyob ri u cuinem</t> <t>ri sibalaj co ri sibalaj yo'm u k'ij!’</t>", "18": "<pb/><t>Chatkaj ulok,</t> <t>chaya' can ri a t'uyulibal ri nim u k'ij</t> <t>tinimit re Dibon,</t> <t>chatt'uyul chupam ri chaki'j ulew,</t> <t>rumal rech chi ri yojil rech ri Moab</t> <t>canakajin chawe,</t> <t>e u yojim c'ut ri to'bal tak awib.</t>", "19": "<t>Tinimit re Aroer, chattac'al</t> <t>pa u xcut ri be chatca'y c'ut;</t> <t>chac'oto' qui chi' ri xec'asi' canok</t> <t>jas ri xc'ulmatajic.</t>", "20": "<t>Mach'irisatajinak ri Moab,</t> <t>nojinak che xibriquil.</t> <t>¡Chiwok'ej u wäch rumal ri k'oxomal!</t> <t>¡Chiwesaj u tzijol pa ri nima' Arnon</t> <t>sachisam u wäch ri Moab!”</t>", "21": "<pb/>Xopan ri c'äjisabal wächaj ri yo'm u bixic chi caquic'ulmaj na ri tinimit tak ri e c'o paquiwi' tak ri juyub: ri Holon, ri Jahaz, ri Mepaat,", "22": "<pb/>ri Dibon, ri Neb, ri Bet-diblataim,", "23": "<pb/>ri Quiriataim, ri Bet-gamul, ri Bet-meon,", "24": "<pb/>ri Queriot, ri Bosra xukuje' conojel ri tinimit tak re Moab, ri e c'o nakaj xukuje' ri e c'o naj.", "25": "<pb/>Ri Ajawaxel cujiquiba' u bixic: <pb/><t>“Ri u chuk'ab ri Moab paxtajinak,</t> <t>xukuje' ri u cuinem sachisam u wäch.”</t>", "26": "<pb/><t>Chi k'abarisaj ri Moab,</t> <t>rumal rech chi xuwalijisaj rib</t> <t>chrij ri Ajawaxel.</t> <t>Cuwolkotila' c'u na rib ri Moab</t> <t>chupam ri u xo'j xa' c'u cätzex</t> <t>chi u wäch cumal conojel.</t>", "27": "<t>Moab,</t> <t>¿La ma ta pu xatze'j u wäch ri Israel</t> <t>catyok'on c'u che ruc' etzelam wächaj,</t> <t>jacha' ta ne are' ta jun eläk'om?</t>", "28": "<t>Chebitzaka' can tak ri aj Moab</t> <t>ri ix jekel chquipam;</t> <t>Chixejekel paquiwi' tak ri abaj</t> <t>pa tak ri juyub</t> <t>ix jacha' ta ne palomax</t> <t>ri quequiban qui soc</t> <t>tza'm tak ri siwan.</t>", "29": "<t>Keta'm ri nimalaj nimal</t> <t>ri cac'amow ri Moab:</t> <t>chi man c'o ta jun jacha' ri are</t> <t>man cakaj ta jubik.</t>", "30": "<t>Xukuje' ri Ajawaxel reta'm</t> <t>ri yacoj oyowal ri cubano,</t> <t>ri u rok'ok'em</t> <t>xukuje' tak ri e u c'anal.</t>", "31": "<t>Rumal ri' quinok' na</t> <t>xukuje' quinjuyuw na</t> <t>rumal ronojel ri tinimit Moab</t> <t>xukuje' cumal ri achijab re Kir-hars.</t>", "32": "<t>Quinwok'ej na a wäch,</t> <t>ticbal uva re Sibma,</t> <t>c'o na chuwäch ri rok'exic ri Jazer</t> <t>ri xbanic.</t> <t>Ri e ak'ab tak quebe oc'ow</t> <t>c'ä jela' che ri plo</t> <t>quebopan c'u c'ä pa Jazer.</t> <t>Are c'u ri camic ri e a uva</t> <t>ri c'amaja' cayac qui wäch</t> <t>e etzeletajinak chic.</t>", "33": "<t>Man quetataj ta chic</t> <t>ri rakoj tak chi'aj re jajatem</t> <t>chquipam tak ri ticbal cotz'i'j re Moab.</t> <t>Ri u wa'l uva q'uisnak</t> <t>pa tak ri c'olbal.</t> <t>Man c'o ta</t> <t>chi jachin quepitz'len tak ri uva,</t> <t>man e c'o ta chic bix re quicotemal.</t>", "34": "<t>Ri winak re Esbon caquirak qui chi'</t> <t>rumal ri k'oxomal,</t> <t>ri qui rakoj tak chi'aj quebopan</t> <t>c'ä pa Eleal</t> <t>xukuje' pa Jahaz,</t> <t>kas c'u pa Zoar c'ä pa Horonaim</t> <t>xukuje' c'ä pa Eglat-selisiy,</t> <t>e tzajtzobinak c'u ne</t> <t>tak ri e u q'uiyibal tak ja'</t> <t>ri e c'o pa Nimrim.</t>", "35": "<pb/>Ri Ajawaxel cujiquiba' u bixic: <pb/><t>“In quinsachisaj na qui wäch ri winak</t> <t>ri e c'o pa Moab</t> <t>ri quepaki' paquiwi' tak ri juyub,</t> <t>che qui k'ijilaxic diosib,</t> <t>che qui chi'xic tabal tak tok'ob</t> <t>xukuje' c'oc' k'ol</t> <t>chque tak ri e qui diosib.”</t>", "36": "<pb/><t>Rumal ri' cajuyuw ri wanima'</t> <t>che ri Moab</t> <t>xukuje' chque ri winak aj Kir-hars</t> <t>jacha' u juyuwem u k'ojom cäminak,</t> <t>ri k'inomal tak ri e u mulin</t> <t>sachinak qui wäch.</t>", "37": "<t>Ronojel jolomaj banom tol che</t> <t>xukuje' ronojel ismachi'aj kopim;</t> <t>conojel e qui banom tak socotajic</t> <t>chque tak ri qui k'ab</t> <t>e quicojom</t> <t>c'u wakwoj tak atz'iak chquij.</t>", "38": "<pb/><t>“Paquiwi' conojel tak ri ja re Moab</t> <t>xukuje' pa conojel ri e u xo'l tak ri ja</t> <t>xak xuwi juyuwem quetatajic,</t> <t>rumal rech chi xinmuch ri Moab</t> <t>jacha' jun lak</t> <t>ri man c'o ta cajwataj wi.</t> <t>In, ri Ajawaxel quinjiquiba' u bixic.”</t>", "39": "<pb/><t>¡Chi juyuwej ri Moab!</t> <t>¡Chi nojinak che xibriquil!</t> <t>¡Are xuya' can ri rij</t> <t>xuresaj u q'uixbal!</t> <t>Xux jun xibibalalaj jasach</t> <t>ri quetzelex u wäch</t> <t>cumal conojel ri c'ulja.</t>", "40": "<t>Ri Ajawaxel je cubij wa':</t> <t>“Ri u c'ulel ri Moab cuq'uiak rib chrij</t> <t>jacha' jun cot</t> <t>ri e u liq'uiq'uem ri e u xic'.</t>", "41": "<t>Tinimit tak xukuje' to'bal tak ib</t> <t>quekaj na pa u k'ab ri c'ulel.</t> <t>Chupam ri k'ij ri'</t> <t>ri e banal tak u ch'o'j ri Moab</t> <t>quebirbit na jacha' jun yawab ixok.</t>", "42": "<t>Ri Moab man cux ta chic nim tinimit,</t> <t>rumal rech chi xuwalijisaj rib chwij,</t> <t>chrij ri Ajawaxel.</t>", "43": "<t>Rumal ri' in, ri Ajawaxel,</t> <t>quinjiquiba' u bixic:</t> <t>Ri e aj Moab quebux na e jacha' awaj</t> <t>ri quetzucux cumal ri tzucul tak quech</t> <t>o xak quieb cubij paquiwi' quebetzak</t> <t>chupam jun jul</t> <t>o quebekaj chupam jun c'amibal.</t>", "44": "<t>Ri man cäkaj ta pa qui k'ab</t> <t>ri tzucunelab cätzak na</t> <t>chupam jun jul,</t> <t>are c'ut ri quel ulok</t> <t>chupam ri jul quekaj na</t> <t>chupam ri c'amibal,</t> <t>rumal rech chi ri in quinc'am na ulok</t> <t>puwi' ri Moab</t> <t>ri k'ijol re ri c'äjisabal u wäch.</t> <t>In, ri Ajawaxel, quinjiquiba' u bixic.</t>", "45": "<pb/><t>E c'o jujun quebanimajic</t> <t>rumal chi man c'o ta chi qui chuk'ab,</t> <t>quequitzucuj u to'ic quib</t> <t>pa ri u mujal ri Esbon;</t> <t>are c'u ri Esbon,</t> <t>ri u tinimit ri ajawinel Sehon,</t> <t>canicow pa k'ak'</t> <t>culic' c'u rib ri k'ak'</t> <t>quebukawisaj c'u</t> <t>tak ri e u juyub ri Moab,</t> <t>we tinimit ri' ri yojinel.</t>", "46": "<t>¡Tok'ob a wäch Moab!</t> <t>¡U tinimit ri Quemos,</t> <t>a c'ulmam ri tzakmajic!</t> <t>¡Ri e a c'ojol</t> <t>xukuje' ri e a mia'l quec'am na bic</t> <t>pa jun ulew chic!</t>", "47": "<t>Chuq'uisbalil c'ut</t> <t>quinq'uex na ri cutaklebej ri Moab;</t> <t>in, ri Ajawaxel quinjiquiba' u bixic.”</t> <pb/>Are c'äjisabal wächaj wa' ri cuc'am ulok ri Ajawaxel puwi' ri Moab."}