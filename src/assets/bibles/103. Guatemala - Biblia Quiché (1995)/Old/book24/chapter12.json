{"1": "<pb/><t>Ajawaxel,</t> <t>we quinec'ulelan che la,</t> <t>ri lal amak'el are c'o na</t> <t>rumal ri cäbij la;</t> <t>are ta c'u ne</t> <t>quinwaj quinc'ot ta chi' la</t> <t>che ri qui c'ulmatajic jujun jastak.</t> <t>¿Jasche man c'o ta caquic'ulmaj</t> <t>ri itzel tak winak?</t> <t>¿Jasche utz e c'olic</t> <t>ri man kas e jic taj?</t>", "2": "<t>Lal xelic la caquitzokopij c'ut</t> <t>ri qui ra'b pa ri ulew,</t> <t>queq'uiyic, caquiya' c'ut wächinic.</t> <t>Che ri qui chi' nakaj lal c'o wi chque</t> <t>are c'u ri che ri canima'</t> <t>naj e c'o wi che la.</t>", "3": "<t>Are c'u ri lal,</t> <t>Ajawaxel, etamam la nu wäch;</t> <t>quinil la eta'm c'u la</t> <t>jachique tak ri e nu chomanic che la.</t> <t>¡Chec'ama' la bic we winak ri'</t> <t>jacha' ri cäban</t> <t>chque ri chij ri quec'am bic</t> <t>pa ri pilbal;</t> <t>chcojo' la quetal che ri k'ij</t> <t>re ri cämisanic!</t>", "4": "<t>¿C'ä jampa' cutakej</t> <t>chaki'jaric ri ulew</t> <t>quechaki'jar c'ut ri' ri k'ayes</t> <t>ri c'o pa tak ri juyub?</t> <t>Ri awaj xukuje' tak ri chicop</t> <t>ri e c'o qui xic'</t> <t>cätajin quecämic</t> <t>u mac quech ri quetzelal</t> <t>ri e u winakil cho ri ulew,</t> <t>are c'u pa qui c'u'x</t> <t>chi man cäil ta la ri caquibano.</t>", "5": "<t>“We sibalaj xatcosic</t> <t>xatxiq'uin chquij ri winak</t> <t>ri quebin chicakan,</t> <t>¿Jas ta lo ri caban na</t> <t>cacoj awib cuc' ri winak</t> <t>ri e quiejeninak chquij quiej?</t> <t>Puwi' cowilaj ulew</t> <t>man c'o ta jas cana' wi awib,</t> <t>¿jas c'u lo ri caban na</t> <t>chupam ri u tzatzal ri Jordan?</t>", "6": "<t>Xukuje' c'u ne tak ri e awachalal,</t> <t>ri kas e awachalal,</t> <t>man kas e jic taj chawij,</t> <t>caquirak qui chi' chrij a wi'.</t> <t>Majiquiba' a c'u'x chquij,</t> <t>pune' ta ne catquitzijobej</t> <t>cuc' utzalaj tak tzij.”</t>", "7": "<t>“Nu wonobam can ri nu tinimit,</t> <t>nu xutum ri xux can wech nabe.</t> <t>Nu jachom pa qui k'ab</t> <t>ri qui banom qui c'ulel chque,</t> <t>ri nim tinimit ri sibalaj quinlok'ok'ej.</t>", "8": "<t>We tinimit ri', ri wech canok nabe,</t> <t>uxinak c'u chwe camic</t> <t>jacha' jun coj aj c'ache'laj;</t> <t>cawun chwe,</t> <t>rumal ri' quinwetzelaj u wäch.</t>", "9": "<t>Ri nu tinimit</t> <t>je ta ne jun chicop ri e c'o u xic'</t> <t>ri sibalaj e je'l ri rismal,</t> <t>ri caban c'ax che</t> <t>cumal jule' tak chicop chic</t> <t>ri e c'o qui xic',</t> <t>¡Chepet conojel ri juyubal tak awaj;</t> <t>chquimulij quib che u tzukic quib!</t>", "10": "<t>E q'ui c'ämal tak be ri e c'ulel</t> <t>qui sachisam u wäch ri nu ticbal uva,</t> <t>qui xak'alem ri nu juyub.</t> <t>Xquiban jun tolotic chaki'j uwo sak</t> <t>che ri ulew</t> <t>ri sibalaj lok' na chnuwäch.</t>", "11": "<t>Xquiban can chaki'j uwo sak che</t> <t>xukuje' xquitoloba' canok,</t> <t>quinwil c'ut in chi carok'ebej rib.</t> <t>Ronojel ri ulew uxinak chaki'j uwo sak,</t> <t>man c'o ta c'u jun coc ta il che.</t>", "12": "<t>Paquiwi' conojel ri wuk'uwak tak juyub</t> <t>re ri chaki'j uwo sak</t> <t>xebel wi ulok tokinelab tak winak,</t> <t>rumal rech chi ri in, ri Ajawaxel,</t> <t>c'o jun nu ch'ich' re ch'o'j</t> <t>ri cusachisaj na u wäch ri ulew</t> <t>pa tak ri e u c'ulbatil,</t> <t>man c'o ta c'u jamaril che jachin jun.</t>", "13": "<t>Xquitic trico q'uix</t> <t>xuya' ri ulew chque;</t> <t>ronojel ri qui chac ri xquibano</t> <t>man c'o ta xupatanij.</t> <t>Aretak xeyac ri u wächinic ri ulew</t> <t>xa' tzakmajic xquiriko</t> <t>u mac rech ri nicowelalaj woyowal.”</t>", "14": "<pb/>Jewa' cubij ri Ajawaxel chque ri e itzel tak tinimit, ri e u c'ulja ri Israel, ri quisachisam u wäch ri ulew ri xuya' are' jacha' che echbal che ri u tinimit Israel: “In quebenbok na chupam tak ri culew, quinwesaj c'u na ri Juda pa quiniq'uiajil wa'.", "15": "<pb/>Aretak c'u e boktajinak chic quel chi na nu c'u'x chque, quinban c'u na chque chi quetzelej chupam ri kas quechbal xukuje' chupam ri culew.", "16": "<pb/>Kas c'u ne tzij e are' xetijon ri nu tinimit che u banic ri chi'nic ri kas cäban na pa ri u bi' ri Baal, are c'u ri camic cuya' quejeki' pa u niq'uiajil ri nu tinimit, we kas caquic'amowaj ri u cojonic ri nu tinimit cäquiban ri chi'nic ri kas cäban na pa ri nu bi' je ta c'u cubij wa': ‘Rumal ri u c'aslemal ri Ajawaxel.’", "17": "<pb/>Are c'u ri nim tinimit ri man caniman ta chwe, quinbok na c'ä chuxe' quinsachisaj c'u na u wäch. In, ri Ajawaxel quinjiquiba' u bixic.”"}