{"1": "<pb/>Ri Ajawaxel je cubij wa': <pb/><t>“Chebibinibej ri e u xo'l tak ja</t> <t>re ri Jerusalen,</t> <t>kas chixcayilob,</t> <t>chixtzucun pa tak ri c'ayibal,</t> <t>che rilic we quiriko</t> <t>jachin jun ri cuchacuj ta ri suq'uilal,</t> <t>ri caraj cux aj kas jic ranima'.</t> <t>We quiriko quinsach na</t> <t>u mac ri Jerusalen.</t>", "2": "<t>E c'o jachin tak quequiban ri chi'nic</t> <t>ri kas cäban na</t> <t>rumal ri u c'aslemal ri Ajawaxel,</t> <t>xak c'u lok' quequiban ri chi'nic</t> <t>ri kas cäban na.”</t>", "3": "<pb/><t>Ajawaxel, ri catzucuj la</t> <t>are ri winak ri jic ranima'.</t> <t>Xc'äjisaj la qui wäch</t> <t>man c'ax ta c'ut xquina';</t> <t>xebeyojyobisaj la</t> <t>man xcaj ta c'ut xquesaj ta qui no'j.</t> <t>E täc, e co c'u na chuwäch ri abaj,</t> <t>man xcaj taj</t> <t>xetzelej chupam ri utzalaj be.</t>", "4": "<t>In xinchomaj:</t> <t>chi xuwi ri mebayib</t> <t>caquic'ut quib chi e con,</t> <t>man queta'm ta c'ut</t> <t>ri caraj ri Ajawaxel,</t> <t>ri cätakan wi ri qui Dios.</t>", "5": "<t>Xinbe cuc' ri winak</t> <t>ri nimak qui banic</t> <t>queben ch'abej c'u na.</t> <t>Ri e are', man c'o ta queblan c'uxaj,</t> <t>queta'm ri caraj ri Ajawaxel.</t> <t>Conojel c'ut quiwalijisam quib</t> <t>chrij ri Dios,</t> <t>qui k'ilom quib che u nimaxic.</t>", "6": "<t>Rumal c'u ri'</t> <t>quebel ulok coj pa ri c'ache'laj</t> <t>quecämisax c'u na cumal,</t> <t>ri utiw ri e c'o chupam</t> <t>ri chaki'j uwo sak quemuchuw na,</t> <t>ri balam quebequimajij na</t> <t>chquinakaj tak ri qui tinimit</t> <t>quech'akatix c'u na cumal</t> <t>aretak quebel ulok;</t> <t>rumal rech chi</t> <t>sibalaj e q'ui ri macaj ri e qui banom,</t> <t>xukuje' chi</t> <t>sibalaj man e nimanelab taj.</t>", "7": "<pb/>Ri Ajawaxel je cubij wa': <pb/><t>“¿Jas ta che quensacha' a mac</t> <t>che ronojel wa'?</t> <t>Ri e awalc'ual in qui tzakom canok,</t> <t>cäquiban c'ut</t> <t>ri chi'nic ri kas cäban na</t> <t>pa qui bi' ri diosib</t> <t>ri man c'o ta qui cuinem.</t> <t>Xintz'ebej ri caquitijo</t> <t>man c'u jic taj xebin chnuwäch</t> <t>pa tak mulaj c'ut xquijach quib</t> <t>che u banic ri mac tak ri nim ch'utin.</t>", "8": "<t>E junam cuc' tak ri quiej</t> <t>ri quechokchotic,</t> <t>quewitz'itz' chquij ri quixokil</t> <t>ri cajil qui tz'akat.</t>", "9": "<t>¿La ma ta c'u lo chinc'äjisaj qui wäch</t> <t>cumal tak we jastak ri'?</t> <t>¿La ma ta quinya' na ri takal</t> <t>che ri tinimit ri je cuban wa'?</t>", "10": "<t>¡Queboc c'u na ri e qui c'ulel</t> <t>quequisachisaj c'u qui wäch</t> <t>ri e ticbal tak uva,</t> <t>pune' c'u ronojel</t> <t>caquisachisaj u wäch!</t> <t>¡Chequijak'ij tak ri qui k'ab</t> <t>man c'u ticbal ta chic nu uva!</t>", "11": "<t>¡Ri Israel xukuje' ri Juda</t> <t>man e jic ta chwij!</t> <t>In, ri Ajawaxel,</t> <t>quinjiquiba' u bixic.”</t>", "12": "<t>Ri Israel xukuje' ri Juda</t> <t>qui xutum ri Ajawaxel;</t> <t>quibim: “Man c'o ta cuban ri Dios.</t> <t>Man c'o ta lawaloyil quekataklebej,</t> <t>man cäpe ta ch'o'j</t> <t>pakawi' mawi wi'jal.”</t>", "13": "<t>Ri e k'axal tzij xak e quiakik',</t> <t>are c'u ri u tzij ri Ajawaxel</t> <t>man c'o ta cuc'. <pb/>Je ba' wa',</t> <t>are' wa' ri u bim ri Ajawaxel chwe,</t> <t>ri c'o ronojel u cuinem:</t> <t>“Rumal c'u rech chi e quibim</t> <t>tak we jastak ri',</t> <t>e are wa' ri quequic'ulmaj na:</t> <t>Quenbana' chi ri e nu tzij quebux</t> <t>jacha' ri k'ak' pa a chi',</t> <t>are c'u ri tinimit quebux jacha' ri si',</t> <t>are c'u we k'ak' ri' cabik'owic.”</t>", "14": "", "15": "<pb/>Ri Ajawaxel cujiquiba' u bixic: <pb/><t>“Israel, quinc'am na ulok jun tinimit</t> <t>chawij re naj ri cäpe wi,</t> <t>jun cowilaj tinimit ri sibalaj re ojer.</t> <t>Ri at man aweta'm taj ri u ch'abal</t> <t>mawi cach'ob ri caquibij.</t>", "16": "<t>Conojel e are'</t> <t>e cowilaj tak ajch'ojab,</t> <t>ri e qui ch'ojibal e banal tak camic.</t>", "17": "<t>Quequitij na ri e u wäch</t> <t>tak ri e awulew,</t> <t>xukuje' ri a wa,</t> <t>quebequitij c'u ne na ri e a c'ojol</t> <t>xukuje' tak ri e a mia'l.</t> <t>Quebequitij tak na ri e a chij,</t> <t>ri e a wacax,</t> <t>ri e a uva xukuje' tak ri e a higo.</t> <t>Cuc' tak ri e qui ch'ojibal</t> <t>quequisachisaj na qui wäch</t> <t>ri tinimit tak ri e c'o nimak tak tapia</t> <t>chquij ri a cuban wi a c'u'x.”</t>", "18": "<pb/>Ri Ajawaxel cujiquiba' u bixic: “Pa we k'ijol ri', man c'u quinsachisaj ta qui wäch chinimalaj conojel.", "19": "<pb/>Aretak chi qui c'ot achi': ‘¿Jasche ri Ajawaxel ri ka Dios xuban ronojel wa' chke?’, <pb/>chatzelej u bixic chque: ‘Je' jacha' ri xibano xitzak can ri Ajawaxel xixoc c'u che qui patanixic qui diosib winak re jun ulew chic chupam ri kas rulew, jeri' xukuje' quequipatanij na winak chupam jun ulew ri man quech taj.’ ”", "20": "<pb/><t>“Chiya' u bixic</t> <t>che ri rajawibal ri Israel,</t> <t>xukuje' chibij che ri Juda:</t>", "21": "<t>‘Chatatabej wa',</t> <t>conalaj tinimit xukuje' täc,</t> <t>ri e c'o u bak'wäch man cäca'y ta c'ut,</t> <t>ri e c'o u xiquin man cätan ta c'ut.</t>", "22": "<t>In, ri Ajawaxel quinbij:</t> <t>¿La xa' man quina' ta iwib chnuwäch?</t> <t>¿La xa' man quixbirbob ta</t> <t>chnuwäch in?</t> <t>In xincoj ri sanyeb</t> <t>che u c'ulbatil ri plo,</t> <t>jun c'ulbat ri man cäcuin ta ri plo</t> <t>coc'ow ta puwi'.</t> <t>Ri e u rekbala'</t> <t>xak lok' caquicoj qui chuk'ab</t> <t>quebel c'u ch'u'j,</t> <t>man c'u quecuin ta che u xalk'atixic.</t>", "23": "<t>Ri ix c'o jun iwanima' täc</t> <t>xukuje' man nimanel taj;</t> <t>xinitzak canok xixbe c'ut.</t>", "24": "<t>Man xechoman taj mawi xquibij taj:</t> <t>Nim kila' wi ri Ajawaxel ri ka Dios,</t> <t>ri cuya' ri ka jäb</t> <t>pa ri u k'ijol ri cäkaj atam</t> <t>xukuje' ri cäkaj matam,</t> <t>chupam c'ut ri nabe tak ic' re ri junab</t> <t>cuya' chke ri u yaquic</t> <t>ri qui wächinic tak ri kulew.</t>", "25": "<t>Are c'ut ri i mac ix</t> <t>e qui q'uexom ri jastak,</t> <t>man quixcuin ta c'ut quebiwechbej</t> <t>tak we tewichibal ri'.</t>", "26": "<t>E c'o c'u itzel tak winak</t> <t>chupam ri nu tinimit ri queyuxlenic</t> <t>jacha' ri caquiban</t> <t>ri chapal tak chicop ri c'o qui xic',</t> <t>ri quequicoj c'amibal</t> <t>che qui chapic ri niq'uiaj chic.</t>", "27": "<t>Quequinojisaj ri cachoch</t> <t>chque jastak ri xa' e eläk'am,</t> <t>jacha' ri cäban</t> <t>che qui nojisaxic tak ri co'c</t> <t>cuc' tak chicop ri c'o qui xic'.</t> <t>Je xquiban wa'</t> <t>rech xc'oji' qui cuinem</t> <t>xek'inomar c'ut,</t>", "28": "<t>e k'obinak c'ut</t> <t>xukuje' utz qui tzuktzubexic banom.</t> <t>Ri quetzelal man c'o ta u c'ulbatil:</t> <t>man caquiban ta ri suq'uilal</t> <t>che ri minorib</t> <t>mawi caquiya' u k'ij ri takal u banic</t> <t>chque ri mebayib.</t>", "29": "<t>¿La ma ta c'u chinc'äjisaj qui wäch</t> <t>cumal we jastak ri'?</t> <t>¿La ma ta chinya' ri takalic che ri winak</t> <t>ri je cuban wa'?</t> <t>In ri Ajawaxel, quinjiquiba' u bixic.</t>", "30": "<pb/><t>Jun jasach xibibal ri caxibinic</t> <t>cätajin cäc'ulmataj chupam we ulew ri'.</t>", "31": "<t>Ri caquiya' u bixic ri e k'axal tzij</t> <t>xa' banoj tzij;</t> <t>ri e cojol tabal tok'ob</t> <t>caquiban ri k'atoj tak tzij</t> <t>jas ri kas cäcaj,</t> <t>¡are c'u wa' ri cäkaj chuwäch</t> <t>ri nu tinimit!</t> <t>¿Jas c'u lo ri quiban na ix</t> <t>aretak copan ri q'uisbalil?’ ”</t>"}