{"1": "<pb/>Ri Ajawaxel xubij chwe: “Jät pa ri rachoch ri ajawinel chaya' c'u u bixic we tzijol ri'", "2": "<pb/>chuwäch ri rajawinel ri Juda, ri t'uyul puwi' ri u tem re ajawibal ri David, chquiwäch c'ut ri rach k'atal tak tzij xukuje' ri winak re ri tinimit: ‘Chitatabej ri cubij ri Ajawaxel.", "3": "<pb/>Chibana' ri suq'uilal chupam we c'olbal ri' xukuje' ri colomal, chito'tajisaj ri cat'orixic pa u k'ab ri t'orinel, misub ri man i winakil taj, ri minorib xukuje' ri malca'nib. Mebicämisaj winak ri man c'o ta qui mac.", "4": "<pb/>We kas qui ban wa' ri quixintak che u banic, caquitakej na qui c'olem tak ajawinelab ri quec'oji' na puwi' ri u tem re ajawibal ri David, ri queboc na pa tak carwaj wiktalic xukuje' chquij tak quiej queboc'ow na chupam ri roquibal we rachoch we ajawinel ri', achilatal cumal tak ri e rach k'atal tak tzij xukuje' rumal ri tinimit.", "5": "<pb/>We c'u ne man caquiya' qui xiquin chque tak we pixbenic ri', we rachoch we ajawinel ri' cäwulitaj na. In, ri Ajawaxel, quinjiquiba' u bixic.’ ”", "6": "<pb/>Cubij c'ut ri Ajawaxel che ri rachoch ri rajawinel ri Juda: <pb/><t>“Ri at chwe in at</t> <t>jacha' ri juyub re Galaad,</t> <t>at jacha' ri u wi' ri juyub</t> <t>re ri Libano,</t> <t>quinban na ri chi'nic ri kas cäban na</t> <t>chi catinjalwächij na</t> <t>pa jun chaki'j uwo sak,</t> <t>pa jun c'olbal</t> <t>ri man e c'o ta wi winak.</t>", "7": "<t>Quebentak ulok winak</t> <t>chawij ri e cuc'am ulok</t> <t>tak qui ch'ojibal,</t> <t>ri quepe na che u sachisaxic a wäch.</t> <t>Quequit'akij tak na ri e a rakan tak ja</t> <t>re chacalte' quequicoj c'u na pa k'ak'.</t>", "8": "<pb/>Winak quech nimak tak tinimit queboc'ow na chunakaj we tinimit ri', caquic'otola' c'u na qui chi': ‘¿Jasche ri Ajawaxel je xuban wa' che we tinimit ri' ri sibalaj nim?’", "9": "<pb/>Caquitzelej c'u na u bixic: ‘Rumal rech chi xquixutuj can ri c'ulwächinic ri xuban ri Ajawaxel, ri qui Dios cuc', xequik'ijilaj xukuje' xequiya' tak k'ijilanic chque ri e jule' tak diosib.’ ”", "10": "<pb/><t>Miwok'ej ri ajawinel Josiy,</t> <t>miwok'ej ri u cämical;</t> <t>are chi wok'ej ri Salum ri u c'ojol,</t> <t>ri cäbec man cätzelej ta chi c'u ulok</t> <t>mawi c'u jumul cäril ta chi na</t> <t>ri ulew ri xalax wi.</t> <pb/>Jewa' cubij ri Ajawaxel che ri cuc'ulmaj na ri Salum, u c'ojol ri Josiy, ajawinel re Juda, ri xcanaj can che u q'uexwäch ri u tat puwi' ri tem re ajawibal, xel c'u bic chupam we c'olbal ri': “Man cätzelej ta chi c'u na ulok,", "11": "", "12": "<pb/>xa' c'u ne cäcäm na chupam ri ulew ri queyok wi aretak chac'amtaj bic, mawi c'u jumul cäril ta chi na ri u wäch ri rulew.”", "13": "<pb/><t>“¡Tok'ob a wäch,</t> <t>chi are xacoj ri etzelal</t> <t>xukuje' ri man suq'uilal taj</t> <t>che u yaquic ri awachoch xukuje'</t> <t>ri tac'atak tak awachoch aj ajawinel</t> <t>ri quebacoj wi ri winak pa tak chac</t> <t>man c'u c'o ta tojbal quech cayao!</t>", "14": "<t>Catcha' c'ut:</t> <t>‘Quenyaca' jun je'lalaj wachoch,</t> <t>quebenbana' nimak tak ja pa ri u catik.’</t> <t>Quebaban c'u tak wenta'n che,</t> <t>quebach'uk ri e u tapia cuc' chacalte'</t> <t>quiäk c'ut ri k'obal ri cäcoj che.</t>", "15": "<t>¿La are puch pa a c'u'x</t> <t>chi ri rajawinic jun ajawinel</t> <t>are ta ri c'olem chupam chacalte'?</t> <t>Ri a tat xquicot pa ri c'aslemal;</t> <t>are c'u xuban ri suq'uilal</t> <t>xukuje' ri colomal,</t> <t>rumal ri' utz xel pa ronojel.</t>", "16": "<t>Xuto' qui wi' ri mebayib</t> <t>xukuje' ri man cacuintaj cuto' rib,</t> <t>rumal ri' utz xel pa ronojel.</t> <t>Are wa' ri cäbixic chi are wa'</t> <t>ri retamaxic nu wäch.</t> <t>In, ri Ajawaxel Dios,</t> <t>quinjiquiba' u bixic.</t>", "17": "<pb/><t>Are c'u ri at xuwi catoc il</t> <t>che qui rikic tak ri ch'äcoj</t> <t>cumal tak eläk'anic;</t> <t>quebajach ri man c'o ta qui mac</t> <t>pa cämisaxic,</t> <t>quebaban c'u c'ax</t> <t>xukuje' quebat'orij ri a tinimit.”</t>", "18": "<pb/>Ri Ajawaxel je cubij wa' che ri cuc'ulmaj na ri Joasim, u c'ojol Josiy, ajawinel re Juda: <pb/><t>“Man c'o ta jachin jun</t> <t>cok'em ta na ri u cämical.</t> <t>Man c'o ta jachin jun</t> <t>cok'ic ri cubij ta c'u na:</t> <t>‘¡Uy, wachalal! ¡Uy wanab!</t> <t>¡Uy, Ajawaxel! ¡Uy, Ajawinel!’</t>", "19": "<t>Cämuk na jacha' jun bur:</t> <t>cäjururex bic queq'uiak canok</t> <t>chrij ri Jerusalen.”</t>", "20": "<t>“¡Juda chatpakal</t> <t>puwi' ri juyub Libano</t> <t>charaka' c'u a chi'!</t> <t>¡Chawalijisaj ri a ch'abal</t> <t>chque tak ri c'ache'laj re Basan!</t> <t>¡Charaka' a chi'</t> <t>kas paquiwi' tak ri juyub re Abarim,</t> <t>conojel c'ut ri at qui lok'</t> <t>e ch'äcatajinak!</t>", "21": "<t>In xatinch'abej pa ri k'ijol</t> <t>aretak utz at c'olic,</t> <t>man xawaj ta c'ut xinatatabej.</t> <t>Je a banom ulok wa'</t> <t>kas pa ri walc'alal:</t> <t>¡Man a yo'm ta a tzij</t> <t>che u tatabexic ri quinbij chawe!</t>", "22": "<t>Ri quiakik' are quec'amow bic</t> <t>conojel ri e a c'amal be,</t> <t>e are' tak c'ut ri at qui lok'</t> <t>quec'am na bic</t> <t>pa jun ulew chic.</t> <t>Catcanaj pa q'uixbal</t> <t>xukuje' at mach'irisam qui mac</t> <t>quech tak conojel tak ri e awetzelal.</t>", "23": "<t>Camic utz a banom chupam ri a soc</t> <t>man c'o ta cayo'w latz' chawe,</t> <t>chquixo'l tak ri chacalte'</t> <t>ri e c'amom ulok pa ri Libano,</t> <t>¡quebarika' c'u na c'ax</t> <t>aretak chepe tak ri k'oxomal pawi',</t> <t>k'oxomal tak e jacha' ta ne</t> <t>e re alc'ualanic!”</t>", "24": "<pb/><f>[10]</f>Ri Ajawaxel u bim che ri Jeconiy, u c'ojol ri Joasim, ajawinel re Juda: “Quinban ri chi'nic ri kas cäban na rumal ri nu c'aslemal: Pune' ta ne at jun mulk'ab re t'ikbal ri at ta c'o che ri nu wiquiak'ab catinjolij chi'", "25": "<pb/>rech catinjach pa qui k'ab tak ri c'ulel, ri sibalaj caxe'j awib chquiwäch. Catinjach na pa u k'ab ri Nabucodonosor, ajawinel re Babilon, xukuje' pa qui k'ab ri aj caldeyib.", "26": "<pb/>Catinrokij na bic ri at xukuje' ri a nan pa jun ulew ri man xril ta ri awalaxic, chila' c'u quixcäm wi na ix quieb.", "27": "<pb/>Je c'u ri' ri e are' man quetzelej ta na pa ri ulew ri sibalaj caquirayij wi na ri qui tzelejic.”", "28": "<pb/><t>Ri Jeconiy</t> <t>¿La jun paxinak mulul ri jisjobinak,</t> <t>jun lak ri man c'o ta jachin cajawinic?</t> <t>¿Jasche xerokix bic ri are'</t> <t>xukuje' tak ri e u c'ojol</t> <t>pa jun ulew ri man etamatal taj?</t>", "29": "<t>¡Ulew, ulew, ulew;</t> <t>chatatabej ri u tzij ri Ajawaxel!</t>", "30": "<pb/><t>Cächa ri Ajawaxel:</t> <t>“Chitz'ibaj ri u bi' we achi ri'</t> <t>chquipam tak ri wuj</t> <t>jacha' jun achi</t> <t>ri man e c'o ta u c'ojol,</t> <t>jacha' jun achi</t> <t>ri xtzakmaj pa ri c'aslemal.</t> <t>Man c'o ta c'u jun</t> <t>chque tak ri rija'lil copan ta na</t> <t>puwi' ri u tem re ajawibal ri David</t> <t>rech cajawin ta chi na pa Juda.”</t>"}