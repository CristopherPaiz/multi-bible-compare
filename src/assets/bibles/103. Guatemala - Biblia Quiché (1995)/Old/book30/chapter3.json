{"1": "<pb/>Israelib, chitatabej ri cubij ri Ajawaxel che ri tinimit ri xuresaj ulok pa Ejipt:", "2": "<pb/><t>“Xuwi ri ix ix nucha'om chquixo'l tak conojel ri tinimit</t> <t>ri e c'o chuwäch ri uwächulew.</t> <t>Rumal ri' quinc'äjisaj na i wäch</t> <t>qui mac quech ri etzelal</t> <t>ri e i banom.”</t>", "3": "<pb/><t>We e c'o quieb quebin</t> <t>junam u c'ulam c'u rib qui wäch wa';</t>", "4": "<t>we ri coj cäwun pa ri c'ache'laj,</t> <t>xa' c'u u rikom jun u ti' ri';</t> <t>we ri alaj coj cajinin chupam ri jul,</t> <t>xa' c'o jas kajinak ri' pa u k'ab;</t>", "5": "<t>we jun chicop ri c'o ri u xic'</t> <t>cäc'amitajic,</t> <t>xa' rumal rech chi</t> <t>c'o jun c'amibal ri';</t> <t>we ri c'amibal cach'opin cho ri ulew,</t> <t>xa' c'o jas u c'amibem;</t>", "6": "<t>we cok' ri trompet chupam ri tinimit,</t> <t>ri winak caquina' quib;</t> <t>we c'o jun lawaloyil cäc'ulmataj</t> <t>chupam ri tinimit,</t> <t>xa' are' ri Ajawaxel ri' takowinak.</t>", "7": "<pb/><t>Mawi jumul c'o ta</t> <t>jas cuban ta ri Ajawaxel,</t> <t>we ta mat cuk'alajisaj</t> <t>chquiwäch ri u pataninelab</t> <t>ri e k'axal u tzij.</t>", "8": "<pb/><t>¿Jachin ta ri ma ta cäbirbob</t> <t>che xe'n ib,</t> <t>we cäwun ri coj?</t> <t>¿Jachin ta ri ma ta chach'aw</t> <t>pa ri u bi' ri Ajawaxel,</t> <t>we are' ri cätakanic?</t>", "9": "<pb/>Chebiya' qui bixic ix chquipam ri nimak tak ja ri e c'o pa Asdod xukuje' chquipam ri nimak tak ja ri c'o pa Ejipt: <pb/><t>“Chixpet pa tak ri juyub re Samar;</t> <t>chebiwila' ri yojyobic</t> <t>xukuje' ri tokinic ri cäcoch' chila'.”</t>", "10": "<pb/>Are wa' ri u bim ri Ajawaxel: <pb/><t>“Ri e are' man queta'm taj</t> <t>u banic ri suq'uilal;</t> <t>quequic'ol chquipam</t> <t>tak ri nimak tak cachoch</t> <t>ri cäqueläkaj ruc' tokinic.”</t>", "11": "<pb/>Rumal ri', je wa' cubij ri Ajawaxel, <pb/><t>“Jun c'ulel cusutij na rij ri ulew,</t> <t>cukasaj na ri to'bal awib pa ulew</t> <t>quebutoloba' c'u can</t> <t>ri e nimak tak awachoch.”</t>", "12": "<pb/>Je wa' cubij ri Ajawaxel: <pb/><t>“Je' jacha' ri cuban ri aj yuk'</t> <t>cutokij pa u chi' ri coj</t> <t>quieb akanaj o ri u tza'm jun xiquinaj,</t> <t>jewa' ri qui to'tajic ri aj israelib</t> <t>ri e jekel pa Samar,</t> <t>we winak tak ri'</t> <t>ri quequik'eba' tak quib</t> <t>pa tak ri k'inomalaj</t> <t>tak t'uyulibal re Damasc.”</t>", "13": "<pb/>Ri Ajawaxel, ri Dios ri c'o ronojel u cuinem cujiquiba' u bixic: <pb/><t>“Chitatabej ix</t> <t>chiya' c'u k'alajisanic</t> <t>che u c'ulelaxic ri u tinimit ri Jacob,</t>", "14": "<t><f>[19]</f>pa ri k'ij c'ut</t> <t>aretak chinc'ot u chi'</t> <t>ri Israel rumal tak ri e u mac,</t> <t>quinsachisaj na qui wäch</t> <t>tak ri porobal</t> <t>ri e c'o pa Betel;</t> <t>ri e ruc'a' ri porobal queramix tak na</t> <t>queq'uiak na apan cho ri ulew.</t>", "15": "<t>Quinsachisaj na qui wäch</t> <t>tak ri ja re k'aläj</t> <t>xukuje' ri re sak'ij,</t> <t>quinsachisaj na qui wäch</t> <t>tak ri ja re marpil</t> <t>quebenyojij tak c'u na</t> <t>ri nimak tak ja.”</t> <pb/>Ri Ajawaxel cujiquiba' u bixic."}