{"1": "<pb/><t><f>[20]</f>Chebitatabej tak wa':</t> <t>je'lalaj tak ixokib</t> <t>je ri quixpe</t> <t>ri e chomak tak ati'tab wacax</t> <t>re Basan</t> <t>pa ri juyub re Samar,</t> <t>ixokib ri quequiban c'ax</t> <t>chque tak ri mebayib</t> <t>quebic'axc'obisaj c'ut</t> <t>ri e c'o tak qui rajawaxic,</t> <t>ri quequitak ri cachajilal</t> <t>chi chequic'ama' ulok u wa'l uva</t> <t>rech cacuq'uiaj.</t>", "2": "<t>Ri Dios ri Ajawaxel</t> <t>xuban ri chi'nic ri kas cäban na</t> <t>rumal ri u tastajic:</t> <t>“Quepe tak na k'ij</t> <t>aretak ri ix quixc'am na bic</t> <t>cuc' xocoxak tak räx ch'ich',</t> <t>e are' tak c'ut ri e iwalc'ual</t> <t>quexoquebax na bic</t> <t>paquiwi' tak chapbal tak cär.</t>", "3": "<t><f>[21]</f>Quebel na bic</t> <t>pa tak jul caquichololej quib,</t> <t>queq'uiak c'u na bic</t> <t>chupam ri juyub Hermon.”</t> <pb/>Ri Ajawaxel cujiquiba' u bixic.", "4": "<pb/><t>“Jix pa Betel, xukuje' pa Jilgal;</t> <t>¡Chixmacunok,</t> <t>chinimatajisaj</t> <t>ri u walijisaxic tak iwib!</t> <t>Chebic'ama' bic</t> <t>ri e i tabal tak tok'ob ak'abibal</t> <t>xukuje' tak ri lajujil</t> <t>ri quebiya' churox tak k'ij.</t>", "5": "<t>Chebiporoj wa</t> <t>ri man caya' ta ch'am cuc'</t> <t>che sipanic re maltioxinic,</t> <t>chebiya' qui tzijoxic</t> <t>ri e i sipanic pa iwech wi</t> <t>pa conojel c'olbal,</t> <t>are c'u ya' wa'</t> <t>ri cäkaj chiwäch ix.”</t> <pb/>Ri Ajawaxel cujiquiba' u bixic.", "6": "<pb/><t>“In xinbano chi xirik wi'jal</t> <t>pa conojel tak ri i tinimit;</t> <t>in xinbano chi man xirik ta chic</t> <t>ri quitijo pa conojel tak ri i tinimit,</t> <t>¡are c'u ri ix</t> <t>man xixtzelej ta wuc'!”</t> <pb/>Ri Ajawaxel cujiquiba' u bixic.", "7": "<pb/><t>“Xukuje' xinbano</t> <t>chi man xpetaj ri i jäb oxib ic'</t> <t>majok chiyaca' ri qui wäch</t> <t>tak ri iwulew.</t> <t>Pa jun tinimit xinbano chi xjäbinic</t> <t>pa jun chi c'ut man xjäbintaj;</t> <t>pa jun tico'n xinbano chi xjäbinic</t> <t>pa jun chi c'ut xchaki'jaric</t> <t>rumal rech chi man c'o ta jäb;</t>", "8": "<t>ri winak quebel chupam jun tinimit</t> <t>quebe chi chupam jun tinimit chic</t> <t>che u tzucuxic qui ja',</t> <t>man cubana' ta c'ut</t> <t>ri caquiriko che resaxic</t> <t>ri qui chaki'j chi',</t> <t>¡are c'u ri ix</t> <t>man xixtzelej ta wuc'!”</t> <pb/>Ri Ajawaxel cujiquiba' u bixic.", "9": "<pb/><t>“K'ak'alaj tak quiakik'</t> <t>xinrapubej quech</t> <t>che u c'äjisaxic qui wäch</t> <t>xukuje' banbal tak c'ax,</t> <t>xinbano chi xechaki'jar</t> <t>tak ri e iwichaj</t> <t>xukuje' tak ri e i uva ri e i ticom</t> <t>ri sac' xequitij</t> <t>tak ri e u che'al tak ri i higo</t> <t>xukuje' tak ri e u che'al</t> <t>tak ri iwaseitun,</t> <t>¡e are' tak c'ut</t> <t>ri ix man xixtzelej ta wuc'!”</t> <pb/>Ri Ajawaxel cujiquiba' u bixic.", "10": "<pb/><t>“Xintak ulok jun banbal c'ax piwi'</t> <t>jacha' ri xintak ulok puwi' ri Ejipt;</t> <t>xinbano chi ri e i c'ojolab xecäm</t> <t>pa tak ri juyub</t> <t>ri xeban wi tak ri ch'o'j</t> <t>xinya' c'u c'olbal</t> <t>chi ri c'ulel xuban rech chque</t> <t>tak ri e i quiej;</t> <t>xinban chiwe chi xebisik</t> <t>tak ri qui chuwil</t> <t>tak ri cäminakib</t> <t>ri xecäm chupam ri ch'o'j</t> <t>¡e are' tak c'ut ri ix</t> <t>man xixtzelej ta wuc'!”</t> <pb/>Ri Ajawaxel cujiquiba' u bixic.", "11": "<pb/><t>“Xinsachisaj i wäch</t> <t>rumal jun c'ulmatajic jacha' ri xintak</t> <t>puwi' ri Sodom xukuje' ri Gomor;</t> <t>je ta ne ri quepe jun rachak k'ak'</t> <t>ri esam chupam ri k'ak',</t> <t>¡e are tak c'ut</t> <t>ri ix man xixtzelej ta wuc'!”</t> <pb/>Ri Ajawaxel cujiquiba' u bixic.", "12": "<pb/><t>“Rumal ri', Israel,</t> <t>junam quenbana' chawe;</t> <t>rumal c'u rech chi quenbana',</t> <t>¡chasuc'umaj awib che u rikic awib</t> <t>ruc' ri a Dios!”</t>", "13": "<pb/><t>Ri Ajawaxel,</t> <t>ri quebutzuk' tak ri juyub</t> <t>xukuje' cuq'uiyisaj ri quiakik',</t> <t>ri quebuya' retamaxic</t> <t>tak ri e u chomam</t> <t>u banic che ri winak,</t> <t>ri cujalwächij ri chäj pa k'ekumalil,</t> <t>ri quebubinibej tak ri ulew</t> <t>ri sibalaj naj e elinak chicaj,</t> <t>ri Ajawaxel,</t> <t>ri i Dios ri c'o ronojel u cuinem:</t> <t>are' wa' ri u bi'.</t>"}