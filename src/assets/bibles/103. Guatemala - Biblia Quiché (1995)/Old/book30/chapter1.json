{"1": "<pb/><f>[1]</f>Are tzijol wa' ri xuya' ri Amos jun yuk'ul chij pa ri tinimit Teco ri xya' u bixic che rumal ri Dios ri cuc'ulmaj na ri Israel, quieb junab majok ri nimalaj cabrakan, pa tak ri u k'ijol ri Uziy, ajawinel re Juda xukuje' pa ri u k'ijol ri Jeroboam ajawinel re Israel (ri Joas are' ri u tat ri Jeroboam).", "2": "<pb/><t>Aretak ri Ajawaxel cubano</t> <t>chi cätataj ri u ch'abal</t> <t>jacha' cakulja c'ä</t> <t>chupam ri juyub Sion,</t> <t>ri c'o pa Jerusalen,</t> <t>quechaki'jar c'ut ri ulew</t> <t>jawije' ri e c'o wi tak ri echa'</t> <t>cächaki'jar c'ut ri u wi' ri Carmel.</t>", "3": "<pb/><f>[2]</f> <f>[3]</f>Jewa' cubij ri Ajawaxel: <pb/><t>“Ri e aj Damasc</t> <t>e q'ui tak etzelal e qui banom</t> <t>man quebenya' ta canok</t> <t>chi ma ta chinsachisaj qui wäch;</t> <t>xequic'äjij ri aj Galaad</t> <t>cuc' tak c'ajibal re räx ch'ich'.</t>", "4": "<t><f>[4]</f>Rumal ri' quincoj na k'ak'</t> <t>che ri rachoch ri ajawinel Hazael,</t> <t>are c'u we k'ak' ri'</t> <t>cusachisaj na qui wäch</t> <t>tak ri rachoch ri Ben-hadad.</t>", "5": "<t><f>[5]</f> <f>[6]</f> <f>[7]</f>Quebenjak tak na ri e u chi'</t> <t>ri tinimit Damasc</t> <t>pune' man cäcaj;</t> <t>quinsachisaj na u wäch</t> <t>ri cajawin pa Bicat-aben</t> <t>xukuje' ri cajawin pa Bet-Eden,</t> <t>e are' tak c'ut ri e aj Siriy</t> <t>rech e yutum quec'am na bic pa Kir.” <pb/>Cächa' ri Ajawaxel.</t>", "6": "<pb/><f>[8]</f>Jewa' cubij ri Ajawaxel: <pb/><t>“Ri e aj Gaz e q'ui tak ri etzelal</t> <t>ri e qui banom</t> <t>ri man quebenya' ta canok</t> <t>chi ma ta chinc'äjisaj qui wäch;</t> <t>xquichap c'u bic ronojel jun tinimit</t> <t>xquic'ayij c'u pa Edom</t> <t>jacha' lok'om pataninel.</t>", "7": "<t>Rumal ri' quincoj na k'ak'</t> <t>chque ri nimak tak u tapia ri Gaz,</t> <t>are c'u we k'ak'</t> <t>ri' cusachisaj na qui wäch</t> <t>tak ri e nimak tak rachoch.</t>", "8": "<t><f>[9]</f>Quinsachisaj na u wäch</t> <t>ri cajawin pa Asdod</t> <t>xukuje' ri cajawin pa Ascalon.</t> <t>¡Ruc' ronojel ri nu cuinem</t> <t>quinq'uiak na wib chrij ri Ecron,</t> <t>cacäm c'u ne na</t> <t>ri q'uisbal aj pilistey!” <pb/>Cächa' ri Ajawaxel.</t>", "9": "<pb/><f>[10]</f>Jewa' cubij ri Ajawaxel: <pb/><t>“Ri e aj Tir e q'ui tak ri etzelal</t> <t>ri e qui banom</t> <t>ri man quebenya' ta canok</t> <t>chi ma ta chinc'äjisaj qui wäch;</t> <t>xjach c'u che lok'om pataninel</t> <t>pa u k'ab ri Edom</t> <t>ronojel jun tinimit ri u banom wi'</t> <t>jun c'ulwächinic ruc', aj achalaxic.</t>", "10": "<t>Rumal ri' quincoj na k'ak' chque</t> <t>tak ri nimak tak u tapia ri Tir,</t> <t>are c'u we k'ak' ri' cusachisaj na</t> <t>qui wäch tak ri e nimak tak rachoch.”</t>", "11": "<pb/><f>[11]</f>Jewa' cubij ri Ajawaxel: <pb/><t>“Ri e aj Edom e q'ui tak ri etzelal</t> <t>ri e qui banom</t> <t>ri man quebenya' ta canok</t> <t>chi ma ta chinc'äjisaj qui wäch;</t> <t>e c'o c'u ne ch'ich' re ch'o'j</t> <t>pa qui k'ab</t> <t>man ruc' ta c'u tok'obisam wächaj,</t> <t>xquitakej u banic c'ax</t> <t>chque tak ri aj israelib ri e cachalal.</t> <t>Xquitzokopij ronojel ri coyowal,</t> <t>ri qui c'ax na'ic c'ut man xjamartaj.</t>", "12": "<t>Rumal ri' quincoj k'ak' pa Teman,</t> <t>are c'u we k'ak'</t> <t>ri cusachisaj na qui wäch</t> <t>tak ri nimak tak ja</t> <t>ri e c'o pa Bosra.”</t>", "13": "<pb/><f>[12]</f>Jewa' cubij ri Ajawaxel: <pb/><t>“Ri e aj Amon e q'ui tak ri etzelal</t> <t>ri e qui banom</t> <t>ri man quebenya' ta canok</t> <t>chi ma ta chinc'äjisaj qui wäch;</t> <t>xa' c'u rumal rech chi quebel ch'u'j</t> <t>che u nimarisaxic u wäch ri culew,</t> <t>xequipoch'ola' tak ri ixokib</t> <t>ri e yawab tak winak</t> <t>pa ri ulew re Galaad.</t>", "14": "<t>Rumal ri' quincoj na k'ak'</t> <t>chque ri nimak tak u tapia ri Raba,</t> <t>are c'u we k'ak'</t> <t>ri' cusachisaj qui wäch</t> <t>tak ri nimak tak cachoch</t> <t>querachilaj rakoj tak chi'aj re ch'o'j</t> <t>xukuje' tininem quech u k'ijol cakulja.</t>", "15": "<t>Are c'u ri rajawinel cac'am na bic</t> <t>pa jun ulew chic,</t> <t>junam quebe tak ri rachijab</t> <t>cuc' ri e nimak tak qui k'ij.” <pb/>Cächa' ri Ajawaxel.</t>"}