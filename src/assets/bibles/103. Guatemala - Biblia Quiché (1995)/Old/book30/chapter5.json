{"1": "<pb/>Chebiya' i xiquin chque tak ri e nu tzij, israelib; chitatabej ri juyuwem ri quenbixoj che i c'ulelaxic:", "2": "<pb/><t>Ri je'lic xukuje' ch'ajch'ojalaj</t> <t>Israel tzäkinak;</t> <t>xtzakic rech man cawalij ta chic jumul.</t> <t>Xliq'ue can puwi' ri kas rulew,</t> <t>man c'o ta c'u jachin ta cäwalijisanic.</t>", "3": "<pb/>Jewa' cubij ri Dios ri Ajawaxel chque ri aj israelib: <pb/><t>“We jun tinimit</t> <t>quebutak jun mil (1,000) achijab</t> <t>che u banic ch'o'j,</t> <t>xa' jun sient (100)</t> <t>e c'aslic quetzelej ulok;</t> <t>are c'u ne we jun tinimit</t> <t>quebutak bic jun sient (100),</t> <t>xa' lajuj quetzelaj ulok.”</t>", "4": "<pb/>Jewa' cubij ri Ajawaxel chque ri aj israelib: <pb/><t>“Chiniwokaj, quixc'asi' c'u na.</t>", "5": "<t>Miwokaj ri Betel,</t> <t>mixbe pa Jilgal</t> <t>mawi mixoc'ow pa Beerseb,</t> <t>are' c'u ri Jilgal</t> <t>man c'o ta u to'tajic</t> <t>kas cabe wi na pa jun ulew chic</t> <t>are c'u ri Betel</t> <t>cux na canok jumulaj yojyobic.”</t>", "6": "<pb/><t>Chiwokaj ri ri Ajawaxel,</t> <t>quixc'asi' c'u na;</t> <t>we c'u man jewa' quibano</t> <t>ri are' cutak na ulok k'ak'</t> <t>puwi' ri ajawibal re Israel,</t> <t>man c'o ta c'u jachin jun pa Betel</t> <t>ri cächupuwtaj.</t>", "7": "<t>¡Tok'ob i wäch ix,</t> <t>ri quiq'uex ri suq'uilal</t> <t>pa c'ayil quirokij c'u can</t> <t>pa ulew ri takal u banic!</t>", "8": "<pb/><t><f>[22]</f>Ri Ajawaxel,</t> <t>ri xbanow tak ri ch'imil re Mutz</t> <t>xukuje' tak ri ch'imil re Orion,</t> <t>are' ri caq'uexow ri chak'ab</t> <t>che pa k'ijal</t> <t>xukuje' ri pa k'ij</t> <t>che k'ekumalaj chak'ab;</t> <t>ri quebusiq'uij tak ri ja' re ri plo</t> <t>quebutix c'u puwi' ri ulew;</t> <t>ri cutzokopij ri yojyobic</t> <t>puwi' ri co c'olic</t> <t>cuban che chi copan</t> <t>puwi' ri co tiquilic.</t> <t>Ri Ajawaxel, are' wa' ri u bi'.</t>", "9": "", "10": "<pb/><t>¡Tok'ob i wäch ix,</t> <t>ri quiwetzelaj u wäch</t> <t>ri cuto' u wi' ri suq'uilal</t> <t>xukuje' c'u ne quixutuj c'ut</t> <t>ri k'alajisanel ri tz'akat pa ronojel!</t>", "11": "<t>Quixak'alej c'ut ri meba',</t> <t>quitok'ej c'u tojbal che ri u trico,</t> <t>man quixcuin taj quixjeki'</t> <t>chquipam tak ri ja</t> <t>re abaj ri e i yacom,</t> <t>mawi qui wuq'uiaj tak na iwe</t> <t>ri u wa'l uva ri quebel</t> <t>chque ri ticbal tak uva</t> <t>ri e i ticom.</t>", "12": "<pb/><t>In e wetamam ri q'uialaj iwetzelal</t> <t>xukuje' tak ri e i mac</t> <t>ri man c'o ta qui q'uistajic:</t> <t>quic'axc'obisaj ri suc',</t> <t>quic'am u pa k'abaj</t> <t>pa tak ri k'atbal tzij qui bano</t> <t>chi ri meba' cutzak ri takal che.</t>", "13": "<t>Rumal ri'</t> <t>ri c'o u no'j man cäch'aw taj,</t> <t>rumal rech chi ri k'ijol lawalo.</t>", "14": "<pb/><t>Chitzucuj ri utzil</t> <t>man are ta c'ut ri lawaloyil,</t> <t>quixcasi' c'u na;</t> <t>je c'u ri' kastzij ri quibij na:</t> <t>are' ba' ri Ajawaxel,</t> <t>ri Dios ri c'o ronojel u cuinem,</t> <t>c'o iwuc'.</t>", "15": "<t>¡Chiwetzelaj u wäch ri lawaloyil!</t> <t>¡Are chilok'ok'ej ri u banic ri utzil!</t> <t>Kas chiwila' chi chban ri suq'uilal</t> <t>pa ri k'atbal tzij;</t> <t>craj ne chi' ri Ajawaxel,</t> <t>ri Dios ri c'o ronojel u cuinem,</t> <t>quel na u c'u'x</t> <t>chque ri quec'asi' na canok pa Israel.</t>", "16": "<pb/>Je cubij wa' ri Ajawaxel, ri Dios ri c'o ronojel ri u cuinem: <pb/><t>“Cho conojel tak ri c'ayibal</t> <t>queban wi ok'ej,</t> <t>pa conojel ri e u xo'l tak ja</t> <t>e c'o rakoj tak chi'aj re k'oxomal.</t> <t>Quebequisiq'uij tak na ri e aj juyub</t> <t>che u banic bisonic,</t> <t>xukuje' ri e nawinelab tak aj ok'ej</t> <t>ri are qui chac tak</t> <t>ri u banic juyuwem.</t>", "17": "<t>Pa conojel ri ticbal tak uva</t> <t>cäban wi na ok'ej</t> <t>aretak chinpe</t> <t>che u c'äjisaxic i wäch.”</t> <pb/>Cächa' ri Ajawaxel.", "18": "<pb/><t>¡Tok'ob qui wäch ri caquirayij</t> <t>chi chpet ri u k'ij ri Ajawaxel!</t> <t>¿La iweta'm jas ri cux wa'</t> <t>we k'ij ri' chiwe?</t> <t>Cux na jun k'ij rech k'ekumalil</t> <t>man rech ta c'u sakilal.</t>", "19": "<t>Xak junam ruc' ri aretak canimaj</t> <t>jun chuwäch jun coj</t> <t>cupuq'uij c'u rib ruc' jun os,</t> <t>o jacha' aretak jun coc</t> <t>chupam ri rachoch,</t> <t>cutok'ej c'u rib che ri tapia,</t> <t>cacatz c'u rumal jun cumätz.</t>", "20": "<t>Jeri', ri u k'ij ri Ajawaxel</t> <t>cux na rech k'ekumalil</t> <t>man rech ta c'u sakilal;</t> <t>re räxcanacojalaj k'eku'm</t> <t>ri man c'o ta wi jubik' sakilal.</t>", "21": "<pb/><t>“Itzel quebenwilo</t> <t>xukuje' quinwetzelaj qui wäch</t> <t>tak ri nimak'ij quech tak k'ijilanic</t> <t>ri quebiwoc'owisaj tak;</t> <t>quequiyac woyowal</t> <t>ri e u mulixic tak iwib</t> <t>ri nimak tak qui k'ij ri quebibano.</t>", "22": "<t>Man quenwaj taj</t> <t>ri je'lalaj tak c'oc'al</t> <t>ri quebichi'j che u ya'ic nu k'ij,</t> <t>mawi tak</t> <t>ri e i sipanic quech tak c'äj;</t> <t>man quebenc'amowaj ta ri k'obinak</t> <t>alaj tak ama'ib tak wacax ri quebiya'</t> <t>che tabal tak tok'ob</t> <t>re utzirisan tak ib.</t>", "23": "<t>¡Chebinajtajisaj tak ri e u wojojem</t> <t>tak ri e i bix chwe!</t> <t>¡Man quinwajtaj quebentatabej</t> <t>ri e cok'ibal tak ri e i arp!</t>", "24": "<t>Are ta c'u chbelel ri suq'uilal</t> <t>jacha' ri ja',</t> <t>xukuje' ri tz'akatil pa ronojel</t> <t>jacha' jun bulbux ja'</t> <t>ri man c'o ta u q'uisic.</t>", "25": "<pb/>Israelib, ¿la xapuch pa ri cawinak junab pa ri chaki'j uwo sak ri ix xebichi'j ta tabal tak tok'ob chwe xukuje' tak sipanic?", "26": "<pb/><f>[23]</f> <f>[24]</f>Are c'u ri camic, are' quitelej na ri iwajawinel Sicut xukuje' ri u ch'imil Quiyun, e qui wächbal tak diosib ri ix xixbanow tak chiwe.", "27": "<pb/>Quixinq'uiak na bic ri ix pa jun ulew chic, c'ajela' na che ri Damasc.” <pb/>Cacha' ri Ajawaxel, ri Dios ri c'o ronojel u cuinem. Are u bi' wa'."}