{"1": "<pb/><t>¡Tok'ob qui wäch ri cuc'am</t> <t>jun ch'uch'ujalaj c'aslemal pa Sion!</t> <t>¡Tok'ob qui wäch ri e jekejoj</t> <t>ri qui cuban qui c'u'x chrij ri Samar,</t> <t>ri e c'amal tak u be ri nim tinimit</t> <t>ri nim na qui banic,</t> <t>ri quecuq'uij ri aj israelib!</t>", "2": "<t>Jix pa Calne, chiwila' c'ut;</t> <t>chixel chila' chixk'ax pa Hamat ri nim,</t> <t>chixkaj c'u bic pa Gat</t> <t>ri quech ri aj pilisteyib.</t> <t>¿La xa' puch sibalaj ta ix utz na</t> <t>ri ix chquiwäch</t> <t>tak we winak re we ulew ri'?</t>", "3": "<t>Ri ix man quiwajtaj quixchoman</t> <t>che ri lawalolaj k'ij</t> <t>cätajin c'u qui juruj ulok</t> <t>ri rajawinic ri tokinic.</t>", "4": "<t>Quik'ebam tak quib</t> <t>chquipam tak tem re ajawibal re marpil,</t> <t>man c'o ta cäyo'w latz' chque</t> <t>quequik'abela' tak quib</t> <t>chupam tak ri qui nimak'ij;</t> <t>chupam tak ri qui nimak'ij</t> <t>quequitij alaj tak chij</t> <t>xukuje' k'obisam alaj tak wacax;</t>", "5": "<t>quecok'isaj tak su'</t> <t>man c'o ta qui cholajil</t> <t>ri rok'isaxic caquibano;</t> <t>xquiban quech jas ri xuban ri David,</t> <t>xequiban tak k'ojomibal.</t>", "6": "<t>Quecuq'uiaj u wa'l uva</t> <t>pa nimak tak kumubal,</t> <t>are quequicoj ri c'oc'al</t> <t>ri pakapoj cajil,</t> <t>¡man c'o ta c'u que</t> <t>che ri retzeletajic ri ulew!</t>", "7": "<t>Ix ri' ri cänabejisax i c'amic bic</t> <t>pa jun ulew chic,</t> <t>caq'uis c'u na u tza'm</t> <t>ri e u wojcorem tak ri e iwulanic.</t>", "8": "<pb/>Ri Ajawaxel xuban ri chi'nic ri kas cäban na, xcha' chbil rib; ri Ajawaxel, ri Dios ri c'o ronojel u cuinem, cujiquiba' u bixic: <pb/><t>“Quinxutuj ri nimarisabal rib</t> <t>ri u tinimit ri Jacob;</t> <t>quinwetzelaj qui wäch</t> <t>tak ri e nimak tak rachoch;</t> <t>quinjach na ri tinimit</t> <t>pa u k'ab ri c'ulel,</t> <t>rachil ronojel ri c'o chupam.”</t>", "9": "<pb/>We c'u ne quecanaj lajuj achijab pa jun ja, ri lajuj quecäm na.", "10": "<pb/>Sibalaj nim xibin ib chi, aretak c'o jachin cuwalijisaj ri cäminak rachalaxic che resaxic bic pa ri ja, cubij chi che jun rachalaxic ri cätajin cäbin chupam ri ja: “¿La c'o chi na jachin jun c'o awuc'?” <pb/>“Jayi'”, cächa' ri jun chic. <pb/>Cubij c'u na ri nabe: “¡Match'awic, mel ne ulok ri u bi' ri Ajawaxel pa a chi'!”", "11": "<pb/>Rumal rech chi ri Ajawaxel cuya' takanic chi cäpe ri u c'äjisabal wächaj paquiwi' ri nimak tak ja, xukuje' paquiwi' ri ch'utik, conojel c'ut quebetzeletaj na.", "12": "<pb/><t>¿La quecuin ri quiej quepaki'</t> <t>paquiwi' ri tzac'atzak tak abaj?</t> <t>¿La xa' puch cuya' cäban ta c'upuj</t> <t>puwi' ri plo?</t> <t>¡Are c'u ri ix i q'uexom ri suq'uilal</t> <t>pa cämisabal are c'u ri u wächinic</t> <t>ri suq'uilal pa c'ayil!</t>", "13": "<t>Ri ix xa' u cawäch</t> <t>ri quicotemal ri qui c'utu',</t> <t>quibij c'ut:</t> <t>“Rumal ri kas ka chuk'ab</t> <t>ka rikom cuinem.”</t>", "14": "<t>Kas ba' chixoc il che wa', israelib;</t> <t>ri Ajawaxel,</t> <t>ri Dios ri c'o ronojel u cuinem,</t> <t>cujiquiba' u bixic:</t> <t>“In quinwalijisaj na jun nim tinimit</t> <t>che i c'ulelaxic</t> <t>ri cuq'uis na i c'axc'obisaxic,</t> <t>cachaptaj ulok</t> <t>kas pa ri elebal k'ij copan na</t> <t>pa ri u kajebal k'ij.”</t>"}