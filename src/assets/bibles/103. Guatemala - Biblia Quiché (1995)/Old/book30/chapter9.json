{"1": "<pb/>Xinwil ri Ajawaxel, ri c'o chuxcut ri porobal xubij c'u chwe: <pb/><t>“Chebatactobisaj tak ri e qui jolom</t> <t>tak ri rakan ja</t> <t>c'ä chetactob tak na ri apal;</t> <t>¡chetzakok qui banom ch'akatak</t> <t>paquiwi' tak ri winak!</t> <t>E are' tak c'ut ri quec'asi' canok</t> <t>quebencämisaj na</t> <t>ruc' ch'ich' re ch'o'j:</t> <t>pune' quequitijtojibej quebanimajic</t> <t>mawi ta ne xa' ta jun cäto'tajic;</t>", "2": "<t>pune' ta ne quequic'u' tak quib</t> <t>chquipam tak ri e u najil</t> <t>ri u pam ri ulew,</t> <t>chila' quebenc'otij wi ulok;</t> <t>pune' quepaki' paquiwi'</t> <t>tak ri e u chicajil tak ri caj,</t> <t>chila' quinban wi na chque</t> <t>chi quekaj tak ulok.</t>", "3": "<t>We quebe qui c'u' tak quib</t> <t>puwi' ri juyub Carmel,</t> <t>quinbe c'u ne na</t> <t>che qui tzucuxic chila';</t> <t>we quebe qui c'u' tak quib chnuwäch</t> <t>chupam ri u choil ri plo,</t> <t>quintak na ri jilijic awaj aj plo</t> <t>chi oj che u sachisaxic qui wäch;</t>", "4": "<t>we quebe pa jun ulew chic quec'am bic</t> <t>cumal tak ri quec'ulelanic,</t> <t>quintak c'u na bic ri ch'ich' re ch'o'j</t> <t>che qui cämisaxic.</t> <t>¡Che etzelal, man che ta c'u utzil,</t> <t>amak'el quinya' nu wäch chque!”</t>", "5": "<pb/><t>Ri Ajawaxel,</t> <t>ri Dios ri c'o ronojel u cuinem,</t> <t>cuchap ri ulew,</t> <t>cäjar c'ut ri ulew quebok' c'u</t> <t>conojel ri e jekejoj chuwäch.</t> <t>Ri ulew capakic xukuje' cäkajic,</t> <t>jacha' ri qui pakalem</t> <t>xukuje' ri qui kajem</t> <t>tak ri e u ja'il ri Nil.</t>", "6": "<t>Ri Ajawaxel u cojom ri u jekelibal</t> <t>pa ri caj puwi' c'ut ri räxalaj caj</t> <t>ri c'o puwi' ri uwächulew;</t> <t>ri are' quebusiq'uij ri ja' re ri plo</t> <t>quebujamij c'u puwi' ri uwächulew.</t> <t>Ri Ajawaxel, are' wa' u bi'.</t>", "7": "<pb/>Are wa' ri cujiquiba' u bixic ri Ajawaxel: <pb/><t>“Israelib, chwe in</t> <t>man jalan ta quixinwil</t> <t>chquiwäch ri aj etiopib,</t> <t>mawi jalan quebenwil ri etiopib</t> <t>chiwäch ix.</t> <t>Jeri' jacha' xixinc'am ulok ix pa Ejipt,</t> <t>jeri' xukuje' xebenc'am ulok pa Cret</t> <t>ri aj pilisteyib xukuje' xebenc'am ulok</t> <t>pa Kir ri aj aramib.”</t>", "8": "<pb/>Ri Ajawaxel cäril we ajawinem ajmac ri, cubij c'ut: <pb/><t>“Quinsachisaj u wäch</t> <t>cho ri uwächulew,</t> <t>man quinq'uis ta c'u</t> <t>u sachisaxic u wäch</t> <t>ri rachoch ri Jacob.</t> <t>In, ri Ajawaxel quinjiquiba' u bixic.</t>", "9": "<t>Quenya' takanic</t> <t>chi ri rachoch ri Israel cäseyic</t> <t>jacha' ri caban</t> <t>che ri u seyic ri trico pa jun seyebal,</t> <t>man c'o ta c'u jun u bak'wäch trico</t> <t>cätzak ta pa ulew.</t>", "10": "<t>Conojel ri ajmaquib</t> <t>ri e rech ri nu tinimit quecäm na</t> <t>quek'ok'ex na che ch'ich' re ch'o'j;</t> <t>conojel ri je caquibij wa':</t> <t>‘Man c'o ta</t> <t>jas ri cakac'ulmaj ta na che wa';</t> <t>ri lawaloyil</t> <t>man cacuin ta na che ka k'iic.’ ”</t>", "11": "<pb/>“Cäpe ri k'ij aretak quinwalijisaj na ri tzakinakalaj u cäbal ri David. Quebenc'ojoj tak na ri e u c'ob, quebenyac na ri e etzeletajinak wi, quinban na u yaquic je jacha' ri u banom canok pa ri ojer tak k'ijol,", "12": "<pb/>rech ri canajinak che ri Edom xukuje' che ronojel nim tinimit ri uxinak can wech catzelej chi jumul pa u k'ab ri Israel.” Ri Ajawaxel u yo'm ri u tzij, cutz'akatisaj c'u na.", "13": "<pb/>“Quepe na k'ij aretak c'a cätajin cäk'at ri trico aretak k'ijol chic che u tajixic ri ulew, xukuje' aretak c'a maja' cäq'uis qui pitz'ic ri uva aretak opaninak chic ri k'ijol che u tiquic ri trico. Pa tak juyub xukuje' tza'm tak juyub cabelel wi na ri u wa'l uva jacha' ri joron.", "14": "<pb/>Quebentzelej c'u na ulok ri nu tinimit Israel pa ri culew. Quequiban chi c'u na qui yaquic ri tinimit tak ri e etzeletajinak, quejeki' c'u na tak chquipam; quequitic tak c'u na uva, cacuq'uiaj c'u na u wa'l uva, quequitic tak c'u na ichaj, quequitij tak c'u na tak ri qui wächinic.", "15": "<pb/>Quebentiquiba' c'u na chupam ri kas culew, mawi c'u jumul quebok ta chi na chupam ri ulew ri xinya' chque.” Ri Dios ri Ajawaxel cujiquiba' u bixic."}