{"1": "<pb/>Pa Mizpa ri aj israelib xquiban ri chi'nic ri kas cäban na chi man cäquiya' ta ri qui mia'l che c'ulanem chque ri aj benjaminib.", "2": "<pb/>Xquimulij c'u quib pa Betel, xec'oji' chuwäch ri Ajawaxel c'ä xoc na ri ak'ab, xquiq'uis quib che ok'ej xquibij:", "3": "<pb/>“¡O, Ajawaxel, u Dios ri Israel! ¿Jasche je xkac'ulmaj wa'? ¿Jas ta che ya'talic chi casach u wäch jun amak' pa Israel?”", "4": "<pb/>Chucab k'ij, ri aj israelib ak'abil xewalijic, xquiban jun porobal, xquiya' tabal tok'ob ri cächajirisaxic xukuje' tabal tok'ob re utzirisan ib chuwäch ri Ajawaxel.", "5": "<pb/>Xquitala' c'u chquixo'l xquibij: “¿Jachin tak ri man xec'oji' ta chkaxo'l pa ri mulin ib pa Mizpa?” Xquiban ri chi'nic ri kas cäban na chi quequicämisaj jachin tak ri man quec'oji' ta pa ri mulin ib.", "6": "<pb/>Sibalaj c'u quebison ri aj israelib rumal ri xquic'ulmaj ri aj Benjamin ri e cachalaxic, cäquibij c'ut: “Pa we k'ij ri' boktajinak pa Israel jun chque ri ramak'.", "7": "<pb/>¿Jas cäkaban che u tzucuxic quixokil ri aj Benjamin ri e c'asal canok? Ri uj ka banom ri chi'nic ri kas cäban na pa ri u bi' ri Ajawaxel chi man cäkaya' ta be chque ri ka mia'l chi quec'uli' ta cuc'.", "8": "<pb/>¿La c'o jun tinimit aj Israel waral ri man xc'oji' ta chuwäch ri Ajawaxel pa Mizpa?” <pb/>Xnataj c'u chque chi ri aj Jabes ri e c'o pa Galaad man c'o ta jun chque xopan pa ri mulin ib,", "9": "<pb/>aretak xsiq'uix ri bi'aj man c'o ta jun aj Jabes xch'awic.", "10": "<pb/>Conojel c'u ri aj israelib xequitak bic cablajuj mil utzalaj tak banal ch'o'j, xquiya' bic takanic chque chi quequicämisaj ruc' ch'ich' re ch'o'j conojel ri aj Jabes, chi ac'alab chi ixokib ri man e k'apojib taj.", "11": "", "12": "<pb/>Chquixo'l ri e c'o pa Jabes xeriktaj quiejeb sient (400) alitomab ri man e c'olinak ta ruc' jun achi, xec'am ulok jawije' qui mulin wi quib ri aj israelib pa ri kajebal ri c'o pa Sil ri c'o pa Canaan.", "13": "<pb/>Conojel c'u ri aj israelib xetakan che qui tzucuxic ri aj Benjamin ri e c'o ruc' ri nimalaj abaj ri c'o pa Rimon, xebe quisiq'uij c'ut che u banic jamaril cuc'.", "14": "<pb/>Ri aj Benjamin xetzelej ulok, e are c'u ri aj israelib xequiya' ri ixokib chque ri xequic'am ulok pa Jabes, man xebubana ta c'u ri ixokib chque conojel.", "15": "<pb/>Ri aj israelib xquibisoj qui wäch ri e aj ramak' ri Benjamin, u yo'm c'u can jun tolonic ri Ajawaxel chquixo'l ri aj israelib.", "16": "<pb/>Ri e c'amal tak u be ri tinimit caquic'otola' qui chi' caquibij: “¿Jas cäkaban che qui tzucuxic quixokil ri c'ä e c'o na, conojel c'u ri ixokib aj Benjamin sachinak qui wäch?", "17": "<pb/>Ri Benjamin rajawaxic cutakej pok'colijic chkaxo'l pa ri u c'olbal cumal ri xec'asi' canok, rech man cäsach ta u wäch jun amak' aj israel.", "18": "<pb/>Man cuya' ta c'ut quekaya' ta ri e ka mia'l uj rech quec'uli' ta cuc', konojel c'ut ri uj aj israelib quebaban ri chi'nic ri kas cäban na chi man quekaya' ta ri ka mia'l chi quec'uli' ta cuc' ri aj Benjamin, chuxe' c'okonic.", "19": "<pb/>Chujunab c'ut cäban jun nimalaj nimak'ij chuwäch ri Ajawaxel pa Sil, pa ri riquiak'ab ri Betel, pa ri elebal k'ij che ri be ri cäbe pa Betel xukuje' pa Siquem, pa ri u mox ri Lebon.”", "20": "<pb/>Are c'u ri c'amal tak qui be ri aj israelib, xquitak u bixic chque ri aj Benjamin: “Jix jic'u' iwib pa tak ri ticbal uva, chunakaj ri Sil,", "21": "<pb/>xak c'u chiweyej. Aretak ri alitomab ri e c'o pa Sil quebel ulok pa tak mulaj che u banic ri xojoj, quixel ulok jawije' ri e i c'u'm wi iwib, chijujunal chiweläk'aj bic jujun iwixokil, quixbe c'u pa tak ri i tinimit.", "22": "<pb/>Are c'u we ri qui tat o ri qui xibal ri alitomab quepe che u ch'aic chke, cäkabij na chque: ‘Ri uj quixkabochi'j, chibana' tok'ob, chisacha' qui mac, rumal rech chi ri uj man xekarik ta ixokib chque conojel, pa ri ch'o'j ruc' ri Jabes. Man c'u ne ix ta xixyo'w chque, i tz'akatisam c'ut ri chi'nic ri kas cäban na.’ ”", "23": "<pb/>Ri aj Benjamin xquic'am u k'abal u banic ri xbix chque, xa jeri' chquijujunal xequeläk'ala' bic jun ali chque ri cätajin quexojowic, xequic'am bic. Xetzelej c'u pa tak ri qui tinimit, xequiyac chi jumul tak ri e qui tinimit xejeki' c'u chila'.", "24": "<pb/>E are c'ut ri aj israelib ri e c'o chi' xebec, chquijujunal c'ut xetzelej pa ri kas culew, pa ri camak' xukuje' cuc' ri quija'lil.", "25": "<pb/>Pa tak ri k'ij ri' maja' ajawinel pa Israel, chquijujunal c'ut are cäquiban ri cäkaj chquiwäch."}