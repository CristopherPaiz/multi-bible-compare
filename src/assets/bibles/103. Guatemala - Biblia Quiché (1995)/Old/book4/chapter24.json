{"1": "<pb/>Rumal c'u rech chi xril ri Balaam chi ri Ajawaxel utz che chi cätewichi'x ri Israel, man xbe ta chic che u c'amic ri cäc'ulmataj na ri cubij ta na ri Dios che, jacha' ri u banom quieb oxib mul, xane' xuya' u wäch che ri chaki'j uwo sak.", "2": "<pb/>Aretak c'u xril ri Balaam chi ri Israel quicholajim quib pa tak amak', xmajix rumal ri ruxlabal ri Dios;", "3": "<pb/>are c'u ri Balaam xuya' u bixic we c'ulmatajic ri': <pb/><t>“Tzijol ri cuya' ri Balaam</t> <t>(u c'ojol ri Beor)</t> <t>achi ri cäca'y pa che' pa abaj,</t>", "4": "<t>chi aretak cämajitajic</t> <t>sibalaj cäca'y na chi sak,</t> <t>ri quebuc'am tak tzijol</t> <t>xukuje' queril c'utwächinic</t> <t>ri cuc'ut ri Dios</t> <t>chuwäch ri c'o ronojel u cuinem.</t>", "5": "<t>¡Jacob, sibal e je'l</t> <t>tak ri a cäbal ri lic'om!</t> <t>¡Sibalaj je'lic, Israel,</t> <t>ri tak a kajebal!</t>", "6": "<t>¡Ri e je ta ne</t> <t>ri e c'o tut ri quechololic,</t> <t>ticonijibal chuchi' jun nima',</t> <t>c'oc'al ri e ticom rumal ri Ajawaxel,</t> <t>tak chacalte' chuchi' ri ja'!</t>", "7": "<t>Ri Israel cäc'oji' na</t> <t>u ja' cätixixic che u kumuxic</t> <t>xukuje' che qui ja'xic</t> <t>tak ri qui tico'n.</t> <t>Ri rajawinel cätakan na puwi' ri Agag;</t> <t>ri u cuinem re ajawinic</t> <t>sibalaj cux na nim.</t>", "8": "<t>Ri Dios, ri xebesan ulok pa Ejipt,</t> <t>are je chque e are'</t> <t>ri cux che ri juyubal wacax ri e ruc'a'.</t> <t>Ri Israel quebubik' na</t> <t>tak ri e nimak tak tinimit c'ulel;</t> <t>quebuk'ajisaj tak na ri e u bakil,</t> <t>quebusoc c'u na cuc' tak ri e u ch'ab.</t>", "9": "<t>Aretak cacoti' che uxlanem,</t> <t>jeri' cäbantaj jun coj:</t> <t>man c'o ta jachin</t> <t>jun cuchajij ta anima' cuc'asuj.</t> <t>¡Chtewichitaj ri cattewichinic,</t> <t>xukuje' chc'okotaj ri catc'okonic!”</t>", "10": "<pb/>Ri Balac aretak xuta' wa', sibalaj xpe royowal che ri Balaam, xupak' c'ut ri u k'ab xubij che: “In xatin siq'uij rech quebac'okoj tak ri e nu c'ulel, xc'ulmataj c'ut chi oxib mul chi wa' quebatewichi'j.", "11": "<pb/>¡Are utz na chawe chi cattzelej cho awachoch! In nu chi'm chi quebenban na nimak tak nimarisabal a k'ij, are' c'u ri Ajawaxel k'atininak.”", "12": "<pb/>Are' c'u ri Balaam xutzelej u bixic che: “Nu yo'm chic u bixic chque ri e a tako'n chi,", "13": "<pb/>pune' ta ne caya' ronojel ri k'an puak xukuje' ri sak puak ri cuch'ij ri nimalaj awachoch, ri in man quincuin ta chi ma ta chebinimaj tak ri e u takanic ri Ajawaxel mawi quinban jun jasach utz mawi lawalo ri xak ta pa wech wi, chi xuwi c'u quinbij na jachique ri quinutak ri Ajawaxel che u bixic.", "14": "<pb/>Utz ba ri', quintzelej chupam ri wulew; quinbij c'u na canok chawe ri cuban na we tinimit ri' pa tak ri k'ij ri quepe na ruc' ri a tinimit.”", "15": "<pb/>Are c'u ri Balaam xuya' na u bixic ri cäpe na: <pb/><t>“Tzijol ri cuya' ri Balaam</t> <t>(ri u c'ojol ri Beor),</t> <t>achi ri caca'y pa ri che' pa ri abaj,</t>", "16": "<t>chi aretak camajitajic</t> <t>sibalaj cäca'y na chi sak,</t> <t>ri cuc'am ri retamanic</t> <t>ri cuya' ri Dios aj caj,</t> <t>ri quebuc'am tak tzijol</t> <t>xukuje' queril c'utwächinic</t> <t>ri cuc'ut ri Dios chuwäch</t> <t>ri c'o ronojel u cuinem.</t>", "17": "<t>Quinwil apan ri petinak,</t> <t>c'o ri quinwil apanok</t> <t>ri c'o chinaj: jun ch'imil</t> <t>ri quebel che ri Jacob,</t> <t>jun ajawinel ri cäwalij pa Israel.</t> <t>Cuxak'alej na ri u jolom ri Moab,</t> <t>quebuxak'alej na ri e rija'lil ri Set.</t>", "18": "<t>Cuch'äc na ri Edom,</t> <t>coc na ri Seir pa u k'ab,</t> <t>ri are' u c'ulel.</t> <t>Ri Israel quebuchacuj na</t> <t>nimak tak mayibalil.</t>", "19": "<t>Jun ch'äcanel quel na ulok</t> <t>che ri Jacob</t> <t>cusachisaj c'u na qui wäch</t> <t>ri quecanoj canok chupam ri tinimit.”</t>", "20": "<pb/>Xril c'u apanok ri Balaam ri Amalec, xuya' c'u u bixic ri cac'ulmataj na: <pb/><t>“Ri Amalec are jun nim tinimit</t> <t>ri nim u banic,</t> <t>xa c'u kas casachisax na u wäch.”</t>", "21": "<pb/>Xeril c'u apan xukuje' ri aj quenitab, xuya' c'ut u bixic we c'ulmatajic ri': <pb/><t>“Ri ix rija'lil ri Cain:</t> <t>pune' co e c'o ri to'bal iwib,</t> <t>pune' i cojom ri i soc</t> <t>chquixo'l ri nimalaj tak abaj,</t> <t>we socaj ri' cäsachisax na u wäch</t> <t>rumal ri k'ak'</t> <t>aretak queyut bic rumal ri Asiriy.”</t>", "22": "", "23": "<pb/>Chwi chi c'ut xuya' u bixic we c'ulmatajic ri': <pb/><t>“¡Tok'ob u wäch!</t> <t>¿Jachin lo ri c'ä c'aslic</t> <t>aretak ri Dios chebubana' we jastak ri'?</t>", "24": "<t>Quepe jucub pa ri tak'aj re Chipr,</t> <t>caquiyojij c'u na canok ri Asiriy</t> <t>xukuje' c'u ri Jeber.”</t>", "25": "<pb/>Chwi' chi c'u wa' ri Balaam xutakej ri u be xtzelej c'u cho rachoch. Ri Balac xukuje' xutakej u be."}