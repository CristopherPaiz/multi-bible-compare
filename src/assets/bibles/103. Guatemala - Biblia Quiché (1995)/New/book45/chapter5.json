{"1": "<pb/>Aretak k'alajisam chic chi uj suc' rumal ri ka cojonic, c'o jamaril chkaxo'l ruc' ri Dios, rumal ri Kajaw Jesucrist.", "2": "<pb/>Rumal are' xukuje' c'o koquibal rumal ri cojonic, pa we tok'ob ri', ri uj tac'al wi. Cujquicot rumal ri cu'lbal ka c'u'x chi quekarika na ke ri u juluwem ri Dios.", "3": "<pb/>Man xuwi ta c'u wa'. Xane' cujquicot rumal quech tak ri c'axc'olil ri quepe pakawi'. Keta'm chi aretak cäkarik c'ax, cäketamaj na u ch'ijic ri c'ax.", "4": "<pb/>Aretak cäkach'ij ri c'ax, cäk'alajisaxic chi utz ka banom. Aretak k'alajisam chic chi utz ka banom, cänimar ri cu'lbal ka c'u'x chrij ri Dios.", "5": "<pb/>Aretak cu'l ka c'u'x chrij ri Dios, man quel ta ka q'uixbal, rumal rech chi ri kanima' nojisam che ri lok'ok'ebal u c'u'x ri Dios rumal ri Ruxlabal ri Dios ri yo'm chke.", "6": "<pb/>Aretak man xujcuin ta che u colic kib, ri Crist, kas pa ri k'ij ri rajawaxic, xcäm rumal quech ri winak ri man cäquiya' ta u k'ij ri Dios.", "7": "<pb/>Sibalaj c'ax u rikic jachin jun ri cujach ta rib che u q'uexwäch jun winak chic. Mawi ne che u q'uexwäch jun suc'alaj winak; craj c'u ne c'o jachin jun cujäch rib pa cämisaxic che u q'uexwäch jun winak ri utz.", "8": "<pb/>Are c'u ri Dios cuk'alajisaj chkawäch chi cujulok'ok'ej. Aretak c'ä uj ajmaquib, ri Crist xcäm rumal kech.", "9": "<pb/>E ta c'u lo ri camic, k'alajisam chic chi uj suc' rumal ri u quiq'uel ri Crist, ri rumal are' cujcolotaj na chuwäch ri royowal ri Dios.", "10": "<pb/>We c'u aretak c'ä ka c'ulel ulok ri Dios, xujrutzirisaj ruc' rumal ri u cämical ri u C'ojol, e ta c'u lo ri camic, ri uj utzirisam chic, cujcolotaj na rumal ri u c'aslemal.", "11": "<pb/>Man xuwi ta c'u wa', xane' xukuje' cujquicot rumal ri Dios rumal ri Ajawaxel Jesucrist, rumal c'ut ri Crist karikom ri jamaril ruc' ri Dios.", "12": "<pb/>Je c'u ri', xa' rumal jun winak xoc ri macaj cho ri uwächulew xuc'am c'u ulok ri cämical, xk'ax c'u ri cämical chque conojel, conojel c'ut e macuninak.", "13": "<pb/>Aretak c'ä majok ri pixab, c'o chic ri mac cho ri uwächulew. Man cäbix ta c'ut chi c'o mac, aretak man c'o ta pixab.", "14": "<pb/>Kas c'u ne pa ri u k'ijol ri Adan c'ä pa ri u k'ijol ri Moises, ri cämical xajawin paquiwi' conojel, pune' ri qui mac man are taj ri ma ta u nimaxic ri jun takanic, jacha' ri xuban ri Adan, ri are' u wächbalil ri cäpe na.", "15": "<pb/>Ri u sipanic ri Dios chke, man cäjunamataj ta ruc' ri mac. Kastzij xecäm q'ui winak rumal rech ri u mac xa' jun winak, ri Adan. Are nim c'u na u banic ri xuban ri Dios chque q'ui winak ruc' ri u tok'ob, rumal ri utzil ri xuban xa' jun winak, ri Jesucrist.", "16": "<pb/>Ri c'ulmatajic ri xpe rumal xa jun ajmac man cajunamataj ta ruc' ri u sipanic ri Dios, kastzij ri k'atoj tzij xpe rumal xa jun mac che c'okonic, rumal c'ut ri u sipanic ri Dios ri winak quek'alajisaxic chi man e c'o ta chic chquipam ri sibalaj q'ui qui mac.", "17": "<pb/>We xpe ri cämical paquiwi' ri winak rumal rech ri u mac ri jun, e ta c'u lo ri winak ri qui c'amom ri nimalaj u tok'ob ri Dios, ri banom suc' chque, cäc'oji' na qui takanic pa i c'aslemal rumal rech xa' jun winak, are ri Jesucrist.", "18": "<pb/>Je c'u ri' chi ri jun mac ri xuban ri Adan xuc'am ulok c'okonic chque conojel ri winak, jeri' xukuje' ri jun suq'uilal ri xuban ri Jesucrist xuc'am ulok chque conojel ri winak ri k'alajisanic re ri suq'uilal che ri c'aslemal.", "19": "<pb/>Je c'u ri' chi rumal ri man u nimanic taj jun winak ri e q'uia xebux ajmaquib, jeri' xukuje' rumal ri u nimanic jun winak, ri e q'uia winak xebux suc'.", "20": "<pb/>Ri Dios xuya' ri pixab rech ri winak cäquilo chi nim ri qui mac. Pune' sibalaj nim ri qui mac ri winak, are c'u c'o na ri nimalaj u tok'ob ri Dios.", "21": "<pb/>Rech jeri', jacha' chi ri mac xajawin che cämical, je c'u ri' xukuje' ri tok'ob chajawin che suq'uilal che junalic qui c'aslemal rumal ri Jesucrist, ri Kajaw."}