{"1": "<pb/><f>[2]</f>Kastzij wa' ri quinbij: We c'o jun ri cäraj cäcoj che solinel que ri comon cojonelab, utzalaj chac ri' cäraj.", "2": "<pb/>Rajawaxic ba' chi ri solinel man c'o ta cätzujux wi, xa' jun ri rixokil, cuchomaj jas ri cubano, utz ri u chomanic, suc'umam, cuya' okxanibal chque ri winak, cäna'w che qui tijoxic ri winak,", "3": "<pb/>man u nak'atisam ta rib che k'abaric mawi yacal ch'o'j, xane' banal utzil, aj jamaril xukuje' man benak ta ranima' che u lok'oxic puak.", "4": "<pb/>Utz cubano cätakan paquiwi' ri e aj uwo rachoch, cänimax cumal ri e ralc'ual, nim quil wi cumal.", "5": "<pb/>We c'u c'o jun man reta'm ta ruc'axic ri rachoch, ¿jas ta c'u lo cuban che rilixic ri u comon cojonelab ri Dios?", "6": "<pb/>Rajawaxic chi man c'ac' cojonel taj, rech munimarisaj rib, makaj ne ri c'okonic puwi' jas ri xkaj puwi' ri itzel.", "7": "<pb/>Xukuje' rajawaxic chi utz quil wi cumal ri winak rech man c'o ta yok'bal re, rech man cächap ta rumal ri itzel.", "8": "<pb/>Jeri' xukuje' ri pataninelab, rajawaxic chi nim quebil wi, xa' quieb metzijonic, man quek'abar taj, man cäquitzucuj ta q'uixbalalaj ch'äcoj.", "9": "<pb/>Rajawaxic kas jicom ri canima' chrij ri kastzij ri uj cojoninak wi, ri k'alajisam chkawäch. Xukuje' rajawaxic cäquina' pa canima' chi man c'o ta etzelal qui banom.", "10": "<pb/>Xukuje' ri quecoj che pataninelab nabe chiwetamaj we utz cäquibano o man utz taj. C'äte ri' chebicojo che pataninelab we man c'o tzij tom chquij.", "11": "<pb/>Jeri' xukuje' ri ixokib, rajawaxic caquirik ri'jobalil, man cäquiban ta tzijtal, cäquichomaj jas cäquibano, e jic pa ronojel.", "12": "<pb/>Rajawaxic chi ri pataninelab chquijujunal xa' jun ri quixokil, utzalaj cuc'axic ri calc'ual xukuje' chi utz cuban che quilixic conojel ri e c'o pa rachoch.", "13": "<pb/>Ri pataninelab ri utz cäquiban che ri qui chac, nim quebil wi na pa ri comon cojonelab xukuje' cäquetamaj u tzijoxic ri qui cojonic che ri Crist Jesus, man cäquixe'j ta quib.", "14": "<pb/>Cu'l nu c'u'x chi chanim quinbe awuc'. Quintz'ibaj c'u bic we jastak ri' chawe,", "15": "<pb/>we ne quinbeytajic, rech cawetamaj jas caban pa ri rachoch ri Dios, are wa' ri e u comon cojonelab ri c'aslic Dios, ri rakan ja xukuje' ri to'bal re ri kastzij.", "16": "<pb/><f>[3]</f>K'alaj chquiwäch conojel chi nim qui banic ri jastak re ri ka k'ijilanic che ri Dios: <pb/><t>Ri Dios xc'utun</t> <t>chupam jun cuerp aj winak,</t> <t>xk'alajisaxic chi suc'</t> <t>rumal ri Uxlabaxel,</t> <t>xilitaj cumal ri tako'n aj caj,</t> <t>xtzijox chque tak ri tinimit,</t> <t>xecojon ri winak che</t> <t>ri e c'o cho ri uwächulew,</t> <t>c'ulam pa ri juluwem.</t>"}