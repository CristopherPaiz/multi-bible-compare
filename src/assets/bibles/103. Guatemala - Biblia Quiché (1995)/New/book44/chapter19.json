{"1": "<pb/>Aretak c'ä c'o ri Apols pa Corint, ri Pawl xoc'ow pa tak ri juyub. Te c'u ri' xopan pa Epes, ri xeburik wi jujun cojonelab.", "2": "<pb/>Xubij chque: “¿La i c'amom ri Ruxlabal ri Dios aretak xixcojonic?” <pb/>Ri e are' xquibij che: “Mawi ne ka tom we c'o Ruxlabal ri Dios.”", "3": "<pb/>Ri Pawl xuta' chque: “¿Jas bautism i c'amom?” <pb/>Ri e are' xquitzelej u bixic: “Are' ri u bautism ri Xuan.”", "4": "<pb/>Ri Pawl xubij chque: “Ri Xuan xuban ri qui bautism ri winak re q'uexbal c'uxaj. Xubij c'u chque ri winak chi checojon che ri cäpe na chrij are', ri u bixic wa' are' ri Jesus.”", "5": "<pb/>Aretak xquita' wa', pa ri u bi' ri Ajawaxel Jesus ri e are' xeban ri qui bautism;", "6": "<pb/>ri Pawl xuya' ri u k'ab paquiwi', te c'u ri' xpe ri Ruxlabal ri Dios paquiwi'. Xetzijon pa jule' tak ch'abal chic, xequik'axej tzij chque ri winak ri xya' chque rumal ri Dios.", "7": "<pb/>Cäraj e cablajuj ri achijab.", "8": "<pb/>Xoc bic ri Pawl pa ri ja ri cäquitijoj wi quib ri aj judeyib che ri pixab. Xucoj u chuk'ab chila' che u tzijoxic ri utzalaj tak tzij, man xuxe'j ta rib. Oxib ic' xuban chomanic cuc', xebuya' pa sak chrij ri rajawibal ri Dios.", "9": "<pb/>E c'o c'u jujun xquicowirisaj ri canima', man xecojon taj. Ri e are' xquiyok' ri C'ac' Be chquiwäch ri winak. Rumal ri' ri Pawl xutas rib chquij, xebuc'am bic ri cojonelab pa ri ja ri cätijon wi jun achi Tiran u bi'. Ronojel k'ij xuban chomanic cuc' chila'.", "10": "<pb/>Quieb junab c'ut je xquibano. Jeri' chi conojel ri e c'o pa Asiy, chi aj judeyib chi man aj judeyib taj, xquita' ri u tzij ri Ajawaxel.", "11": "<pb/>Ri Dios xebuban nimak tak mayibal rumal ri Pawl.", "12": "<pb/>Jeri' chi xukuje' ne tak ri su't o atz'iak ri quebunak ri u cuerp quec'am bic chque tak ri yawabib, quecunataj c'u wa' chque tak ri qui yabilal, xukuje' ri e itzel tak uxlabal quebel bic chque.", "13": "<pb/>E c'o jujun aj judeyib ri xak quebinicatic, quequesaj itzel tak uxlabal chque ri winak. Jujun chque xcaj xquinataj ri u bi' ri Jesus paquiwi' ri c'o itzel tak uxlabal chque, xquibij: “Quixintako chi chixel bic pa ri u bi' ri Ajawaxel Jesus, ri cätzijox rumal ri Pawl.”", "14": "<pb/>E c'o c'u wukub u c'ojol jun aj judey Eseb u bi' ri xebanow wa'. Ri Eseb are c'amal qui be ri cojol tabal tok'ob.", "15": "<pb/>Ri itzel uxlabal xutzelej u wäch qui tzij, xubij chque: “Quinch'ob u wäch ri Jesus, xukuje' quinch'obo jachin ri' ri Pawl. Are c'u ri ix, ¿ix jachinok?”", "16": "<pb/>Ri achi ri c'o wi ri itzel uxlabal, xuq'uiak rib chquij, xebuch'äco, sibalaj xcuin na chquiwäch. Jeri' chi xebanimaj bic pa ri ja ri', e ch'anach'oj e socotajinak.", "17": "<pb/>Xetamax c'u wa' cumal conojel ri e c'o pa Epes, chi aj judeyib chi man aj judeyib taj. Conojel xquixe'j quib. Xnimarisax c'u u k'ij ri u bi' ri Ajawaxel Jesus.", "18": "<pb/>E q'ui chque ri e cojoninak xepetic, xquibij xukuje' xquik'alajisaj jas ri etzelal ri qui banom canok.", "19": "<pb/>Xukuje' e q'ui chque ri qui banom k'ijinic, xequic'am ulok ri qui wuj, xquiporoj chquiwäch conojel. Xcajilaj joropa' ri cajil, xquetamaj chi are cawinak lajuj mil rakan sak puak.", "20": "<pb/>Je c'u ri', ri tijonic rech ri Ajawaxel cätajin culic' rib ruc' cuinem.", "21": "<pb/>Aretak e bantajinak chic we jastak ri', ri Pawl xuchomaj pa ranima' chi cäbe pa Jerusalen, coc'ow na bic pa Masedon xukuje' pa Acay. Xubij: “Aretak in c'olinak chic chila', cajwataj chwe chi xukuje' quenwila na ri Rom.", "22": "<pb/>Xebutak bic quieb chque ri quetoban ruc', ri Timotey xukuje' Erast, rech quebe pa Masedon. Ri are' c'ut xcanaj can quieb oxib k'ij pa Asiy.”", "23": "<pb/>Pa tak ri k'ijol ri' xban jun nimalaj tuquin ib pa Epes rumal rech ri C'ac' Be.", "24": "<pb/><f>[8]</f>C'o c'u jun achi Demetr u bi', are banal jastak re sak puak. Are cuban alaj tak u wächbal ri rachoch ri ixok dios Artems re sak puak. Ri ajchaquib ri quena'w che u banic jastak re sak puak cäquich'äc nimalaj puak ruc' ri Demetr.", "25": "<pb/>Ri Demetr xebumulij ri ajchaquib cuc' ri niq'uiaj chic ri je tak qui chac wa', xubij chque: “Achijab, ix quich'obo chi chrij we chac ri' cäkach'äc wi ri ka puak.", "26": "<pb/>Quiwilo, quito jas u banom we Pawl ri'. Man xuwi ta pa Epes, xane' xa' co'l man pa ronojel ri Asiy, ri are' quebuch'äc e q'ui winak xukuje' cujal qui be. Cubij chque chi man e diosib taj ri queban cumal qui k'ab winak.", "27": "<pb/>Sibalaj c'ax wa' we ne quetzelax na u wäch we ka chac ri'. Xukuje' sibalaj c'ax wa' we ne ri winak cäquichomaj chi man c'o ta u patan ri rachoch ri ixok dios Artems ri nim u k'ij. Je c'u ri' man cäya' ta chi u k'ij ri ka dios ri cäk'ijilax cumal conojel ri winak re Asiy xukuje' ronojel ri uwächulew.”", "28": "<pb/>Aretak xquita' wa', sibalaj xpe coyowal. Xquirak qui chi', xquibij: “¡Nim u k'ij ri Artems que ri aj Epes!”", "29": "<pb/>Conojel ri winak pa ri tinimit xsach qui c'u'x. Junam qui wäch aninak xebe pa ri c'olbal ri cäquimulij wi quib ri winak. Xequichap ri Gay ruc' ri Aristarc, e aj Masedon wa', e rachil ulok ri Pawl.", "30": "<pb/>Xraj ta c'u ri Pawl xoc bic chquixo'l ri winak; ri cojonelab c'ut man xquiya' ta che.", "31": "<pb/>Xukuje' niq'uiaj chque ri nimak qui banic aj Asiy, utzalaj tak e rachil ri Pawl, xetakan ruc' che u bochi'xic chi man cujach ta rib pa qui k'ab ri winak chila'.", "32": "<pb/>Ri winak xquirak qui chi', jun wi xquibij ri jujun, jun chi wi ri niq'uiaj chic. Sachinak c'u qui c'u'x ri winak ri qui mulin quib. Ri sibalaj e q'ui na man queta'm taj jasche xquimulij quib.", "33": "<pb/>Xquesaj bic ri Alejandr chquixo'l ri winak. Ri aj judeyib xquich'icmij bic. E c'o c'u jujun xquibij che jas ri tajin cäbanic. Ri Alejandr xuban etal ruc' ri u k'ab chubixic chque chi mech'aw chic, are ta xraj cäquitzijobej ri winak che qui to'ic ri aj judeyib chquiwäch ri winak.", "34": "<pb/>Aretak ri winak xquetamaj chi ri are' aj judey, conojel xquirak qui chi' xa' pa jun. Xa' co'l man quieb jok'otaj xquirak qui chi', xquibij: “¡Nim u k'ij ri Artems re ri aj Epes!”", "35": "<pb/><f>[9]</f>Aretak ri ajtz'ib re ri tinimit xcuinic xubano chi ri winak cäquitatabej ri cubij, xubij wa': “Achijab ix aj epesib, ¿jachin ta jun chque ri winak ri ma ta reta'm chi ri tinimit Epes are ri cächajin ri rachoch ri Artems ri nim u k'ij xukuje' ri u wächbal wa' ri xtzak ulok chicaj?", "36": "<pb/>Are c'u wa' man c'o ta jun cäcuinic cubij chi man kastzij taj. Rajawaxic c'ut chi quixtäni che ri rakoj chi'aj. Rajawaxic chi c'o mibano ri ma ta quichomaj na.", "37": "<pb/>E i c'amom c'u ulok we achijab ri'. Ri e are' c'ut man cäquetzelaj ta u wäch ri i dios, mawi cäquetz'bej u wäch ri rachoch.", "38": "<pb/>Are c'u ri Demetr xukuje' ri ajchaquib ri quena'w che u banic jastak re sak puak, we c'o jun qui chomanic chrij jachin jun, e c'o k'atal tak tzij chi', e c'o k'atbal tak tzij, rech jeri' chquijujunal ri winak cuya' cäquita' k'atoj tzij paquiwi' ri qui c'ulel.", "39": "<pb/>We c'o c'u jun jasach chic ri quitz'onoj, chquiwäch ri kas k'atal tak tzij rajawaxic cächomax wi na.", "40": "<pb/>We ne cäcoj tzij chkij rumal rech ri xc'ulmataj mier, we ne cäbixic chi xkawalijisaj kib chrij ri k'atal tzij, cäpe c'u na jun c'ax pakawi'. Man c'o ta c'u jas cujcuin che u bixic jasche xkamulij kib.”", "41": "<pb/>Xbitaj c'u wa' rumal, xebujach bic ri winak ri qui mulin quib."}