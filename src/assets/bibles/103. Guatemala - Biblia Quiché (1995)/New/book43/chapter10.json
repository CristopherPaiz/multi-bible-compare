{"1": "<pb/>“Kastzij, kastzij quinbij chiwe: Ri jun ri man coc ta chupam ri roquibal ri quewar wi ri chij, xane' pa jun chi wi ri cäpaki' wi, eläk'om ri', xukuje' ch'ayanel eläk'om.", "2": "<pb/>Are' c'ut ri coc pa ri oquibal, cajyuk' ri chij wa'.", "3": "<pb/>Ri chajinel cujak ri oquibal chuwäch ri are'. Ri chij cäquita' ri u ch'abal. Ri are' quebusiq'uij ri u chij che ri qui bi', queresaj c'u bic.", "4": "<pb/>Aretak e resam chi bic conojel ri e rech, cänabej na chquiwäch. Ri chij queteri chrij, rumal rech chi queta'm ri u ch'abal.", "5": "<pb/>Man c'u queteri ta chrij ri jun chiwi ri man cäquich'ob ta u wäch, xane' quebanimaj chuwäch. Man queta'm ta c'u ri qui ch'abal ri e jule' chi wi.”", "6": "<pb/>Ri Jesus xubij we c'ambal no'j ri' chque. Ri e are' c'ut man xquich'ob taj jas ri xutzijoj chque.", "7": "<pb/>Xubij chi c'u ri Jesus jumul: “Kastzij, kastzij quinbij chiwe: In ri' ri oquibal ri quek'ax wi ri chij.", "8": "<pb/>Conojel ri xepe can nabe chnuwäch in, e eläk'omab, xukuje' ech'ayanelab tak eläk'omab. Man xetatabex ta c'u cumal ri chij.", "9": "<pb/>In ri' ri oquibal. We c'o jachin coc pa ri in, cäcolotaj na. Coc na ulok, quel na bic, curik na recha'.", "10": "<pb/>Ri eläk'om xuwi cäpetic che eläk'anic, che cämisanic, xukuje' che sachan wächaj. Ri in in petinak rech cäc'oji' qui c'aslemal, c'aslemal ri sibalaj q'ui.", "11": "<pb/>In ri' ri utzalaj ajyuk'. Ri utzalaj ajyuk' cuya' ri u c'aslemal rumal quech ri u e chij.", "12": "<pb/>Are c'u ri xa' tojom, ri man are' ta cajyuk', ri man e rech ta ri chij, xak cäca'y ri' che ri utiw cäpetic, quebuya' can ri chij, canimaj c'ut. Ri utiw quebuchap ri chij, quebutuquij c'ut.", "13": "<pb/>Je c'u ri' ri xa' tojom canimajic, rumal rech chi xa' tojom, man querilij ta ri chij.", "14": "<pb/>In ri' ri utzalaj ajyuk'. Quinch'ob c'u qui wäch ri nu chij, ri e wech cäquich'ob nu wäch, jacha' ri nu Tat cuch'ob nu wäch in, xukuje' jacha' ri in quinch'ob u wäch ri Tataxel. Quinya' c'u ri nu c'aslemal rumal quech ri chij.", "15": "", "16": "<pb/>E c'o chi c'u niq'uiaj nu chij, ri man e rech ta we warabal ri'. E are c'u ri' xukuje' rajawaxic quebenc'ama' na ulok. Cäquitatabej na ri nu ch'abal. Cäc'oji' na xa' jumulaj chij, xukuje' xa' jun ajyuk'.", "17": "<pb/>Rumal rech wa' quinulok'ok'ej ri Tataxel, chi ri in quinya' ri nu c'aslemal, che u c'amic chic.", "18": "<pb/>Man c'o ta jun quesan chwe, xane' in quinyo'w pa we wi. C'o pa nu k'ab ri u ya'ic ri nu c'aslemal, xukuje' c'o pa nu k'ab ri u c'amic chic. We takanic ri' xinc'am che ri nu Tat.”", "19": "<pb/>Jumul chic, aretak ri aj judeyib xquita' we tzij ri', man junam ta ri qui chomanic che.", "20": "<pb/>E q'ui chque xquibij: “Itzel uxlabal c'o che, ch'ujarinak. ¿Jasche quitatabej?”", "21": "<pb/>Niq'uiaj chic xquibij: “We tzij ri' man e rech ta jun ri c'o itzel uxlabal che. ¿La cäcuin lo jun itzel uxlabal che qui jakic ri qui bak'wäch ri moyab?”", "22": "<pb/>Chi' c'ut coc'owisax ri nimak'ij pa Jerusalen che u nataxic ri u yaquic ri rachoch Dios. Pa ri k'ij re ri tew c'u ri'.", "23": "<pb/>Ri Jesus cäbin pa ri rachoch Dios, pa ri u rakan ja ri Salomon.", "24": "<pb/>Ri aj judeyib c'ut xquisutij rij, xquibij che: “¿C'ä jampa' xak cuban quieb ka c'u'x chawe? We at ri' ri Crist, chabij chke ruc' sakil.”", "25": "<pb/>Ri Jesus xutzelej u bixic chque: “Nu bim chic chiwe, man quicoj ta c'ut. Ri chac ri quinban pa ri u bi' ri nu Tat, e are wa' quek'alajisan ri nu banic.", "26": "<pb/>Are c'u ri ix man quicoj taj, rumal rech chi man ix ta jujun chque ri nu chij.", "27": "<pb/>Ri e nu chij cäquitatabej ri nu ch'abal. Ri in quinch'ob qui wäch, ri e are' queteri chwij.", "28": "<pb/>In quinya' junalic c'aslemal chque. Mawi jumul cäsach na qui wäch chbe k'ij sak. Man c'o ta jun quetokin na pa nu k'ab.", "29": "<pb/>Ri nu Tat, ri xebuya' chwe, nim na chquiwäch conojel. Man c'o ta c'u jun cäcuin che qui tokixic pa u k'ab ri Tataxel.", "30": "<pb/>Ri in ruc' ri Tataxel xa uj jun.”", "31": "<pb/>Jumul chic ri aj judeyib xquic'am abaj che u cämisaxic.", "32": "<pb/>Ri Jesus xubij chque: “Q'ui utzalaj tak u chac ri Tataxel xebenc'ut chiwäch; ¿Jas rumal ri nu chac quinicämisaj che abaj?”", "33": "<pb/>Ri aj judeyib xquibij che: “Man rumal ta rech jun utzalaj chac catkacämisaj che abaj, xane' rumal rech chi cawetz'bej u wäch ri Dios, xukuje' rumal rech chi ri at, at winak, cajaluj awib chi at Dios.”", "34": "<pb/>Ri Jesus xubij chque: “¿La ma ta tz'ibatal pa ri i pixab: <pb/><t>‘In xinbij:</t> <t>Ri ix ix diosib?’</t>", "35": "<pb/>Are ri Tz'ibatalic man cuya' taj catuquixic, cubij c'u diosib chque ri winak ri xopan wi ri u tzij ri Dios,", "36": "<pb/>we ri Tataxel xinutaso in, xinutak ulok cho we uwächulew ri', ¿Jas c'u che quinitzujuj chi quinban wib chi in Dios rumal rech ri xinbij chi in u C'ojol ri Dios?", "37": "<pb/>We man quinban ri u chac ri nu Tat, mixcojon chwe.", "38": "<pb/>We c'u quinbano, pune' man quixcojon chwe in, chixcojon chque ri nu chac, rech quiwetamaj xukuje' quich'obo chi ri Tataxel c'o pa ri in are c'u ri in in c'o pa ri Tataxel.”", "39": "<pb/>C'äte ri', jumul chic xquitzucuj u chapic ri Jesus. Xel c'u bic pa qui k'ab.", "40": "<pb/>Xbec, xopan chi jumul ch'käp che ri nima' Jordan, pa ri c'olbal ri xc'oji' wi ri Xuan nabe pa ri chaplebal cuban ri qui bautism ri winak, xcanaj can chila'.", "41": "<pb/>E q'ui xebopan ruc', xquibij: “Pune' ri Xuan man c'o ta jun etal xubano, ronojel ri xubij chrij we achi ri', are kastzij.”", "42": "<pb/>E q'ui c'u ri xecojon che ri Jesus chila'."}