{"1": "<pb/>Wachalal, pa ri i cojonic che ri juluwemalaj Kajaw Jesucrist, jalan mebiwil wi tak ri winak, xane' junam chebiwila wi conojel.", "2": "<pb/>We coc bic pa ri i mulin ib jun achi ri e u cojom tak mulk'ab re k'an puak xukuje' je'lalaj ratz'iak, we xukuje' coc bic jun meba' ri u cojom k'e'l ratz'iak,", "3": "<pb/>we c'u nim quiwil wi ri u cojom je'lalaj ratz'iak quibij c'u che: “Chatt'uyul waral ri utz wi”, quibij c'u che ri meba': “Chattac'al chila', o chatt'uyul waral puwi' ri qui tac'alibal ri wakan”,", "4": "<pb/>¿la ma ta quiya' na u k'ij jun winak chuwäch jun chic? ¿La ma ta quik'at tzij paquiwi' ri winak ruc' itzel tak i chomanic?", "5": "<pb/>Lok'alaj tak wachalal, chitatabej ri nu tzij: Ri Dios e u cha'om ri mebayib re we uwächulew ri', chi e are' ri k'inomab che cojonic, cäquechbej na ri ajawibal ri u bim ri Dios chi cuya' na chque ri winak ri cäquilok'ok'ej ri are'.", "6": "<pb/>Ri ix c'ut man nim ta quiwil wi ri meba'. ¿La ma ta e are ri k'inomab ri e c'analaj tak winak ri e c'o piwi', ri quixquicharchatej bic pa ri k'atbal tzij?", "7": "<pb/>¿La ma ta e are' ri cäquetz'bej u wäch ri utzalaj u bi' ri Crist ri cänatax piwi'?", "8": "<pb/><f>[4]</f>Utz quibano we kastzij quibano jas ri cubij ri pixab ri nim u banic, jas ri cubij ri Tz'ibatalic: <pb/><t>“Chalok'ok'ej ri awajil a tz'akat</t> <t>jas ri u lok'ok'exic awib chbil awib”.</t> <pb/>Utzqui bano.", "9": "<pb/>We c'u sibalaj quiya' na u k'ij jun winak chuwäch jun chic, quixmacunic. Ri pixab cuk'alajisaj chi man quinimaj taj.", "10": "<pb/>Apachin ta' ne ri cunimaj ronojel ri pixab, cämacun c'u ne chrij xa' jun u tz'akatil, c'o u mac chquij conojel ri pixab.", "11": "<pb/>Rumal rech chi are ri xbinic: “Matkaj pa mac cuc' niq'uiaj chic”, xubij xukuje': “Matcämisanic.” <pb/>We man at kajinak pa mac cuc' niq'uiaj chic, we c'u ne at cämisaninak, man a nimam ta ri' ri pixab.", "12": "<pb/>Je chixtzijonok, je chibana', je jas ri cäk'at na tzij piwi' rumal ri pixab ri cujutoro.", "13": "<pb/>Ri jun ri man elinak ta u c'u'x chque niq'uiaj chic, ri Dios man quel ta u c'u'x che ri are' aretak cuk'at na tzij puwi'. Nim na ri elebal c'u'x chuwäch ri k'atoj tzij.", "14": "<pb/>Wachalal, ¿jas lo ri quechbexic we c'o jun cubij chi c'o u cojonic, man c'o ta c'u ne utzalaj tak chac cubano? ¿La cäcuin lo we cojonic ri' che u colic?", "15": "<pb/>We ri awachalal achi o ixok cat'unuwic o cuna' wi'jal,", "16": "<pb/>c'o ta c'u jun chiwe cubij che: “Jät pa utzil, chamik'a' awib, chatnojok”, ma ta c'u quiya' che ri rajawaxic che ri u cuerp, ¿jas ta lo ri carechbej chiwe?", "17": "<pb/>Je c'u wa' xukuje' ri i cojonic, we man e c'o chac quibano, ri cojonic ri xak u tuquiel cäminak.", "18": "<pb/>C'o c'u jun cubij na: “At c'o a cojonic, ri in c'ut c'o chac quinbano.” Chac'utu' chnuwäch ri a cojonic ri man e rachilam ta chac. Ri in c'ut quinc'ut chawäch ri nu cojonic rumal ri chac ri quinbano.", "19": "<pb/>At cacojo chi xa' jun ri Dios. ¡Utz cabano! Xukuje' ri itzel tak uxlabal quecojonic, xukuje' quebirbit rumal xe'n ib.", "20": "<pb/>Matux con. Chach'obo' chi we ri cojonic ri c'o ruc' jun winak man e rachilam ta chac, jun cojonic wa' ri man cuyao taj.", "21": "<pb/><f>[5]</f>Ri Abraham ri ka mam, ¿la ma ta xk'alajisaxic chi suc' rumal ri u chac, aretak xuya' ri Isaac ri u c'ojol puwi' ri porobal?", "22": "<pb/>Cawilo chi xchacun ri u cojonic ruc' ri u chac, chi ri u chac xutz'akatisaj ri u cojonic.", "23": "<pb/>Je xbantajic jas ri cubij ri Tz'ibatalic, ri cubij: “Ri Abraham xcojon che ri Dios, rumal wa' xuc'ämawaj ri Dios jacha' jun suc'.” Xbix che ri Abraham chi are rachil ri Dios.", "24": "<pb/>Quinwil c'ut chi ri winak cäk'alajisaxic rumal ri u chac chi suc' chic, man xuwi ta rumal ri cojonic.", "25": "<pb/><f>[6]</f>Jewa' xuban ri ixok Rahab ri ixok quech nim ch'utin, xk'alajisaxic chi suc' rumal ri xubano, aretak xebuc'ulaj ri tako'nib, xeresaj c'u bic pa jun be chic.", "26": "<pb/>Jas ri cuerp ri man rachil ta uxlabal, are cäminak, jeri' xukuje' cäminak ri cojonic ri man e rachilam ta chac."}