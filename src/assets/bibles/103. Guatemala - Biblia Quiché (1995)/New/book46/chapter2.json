{"1": "<pb/>Ri in, wachalal, aretak xinopan iwuc' che u tzijoxic chiwe jas ri u c'utum ri Dios chnuwäch, man xinbij ta nimak tak tzij, mawi nimalaj etamabal.", "2": "<pb/>Xinbano chi xa jun jasach xc'oji' pa ri nu chomanic chixo'l, xuwi ri Jesucrist xixintijoj che, are' c'u wa' ri xripic.", "3": "<pb/>Xinc'oji' chixo'l man ruc' ta chuk'ab, xane' xinxe'j wib, sibalaj xinbirbitic.", "4": "<pb/>Ri tzij xintzijoj chiwe, man ruc' ta retamabal winak ri xixinch'äc wi, xane' rumal ri Uxlabaxel xukuje' ri u cuinem ri Dios.", "5": "<pb/>Jewa' xinbano rech mäc'oji' ri i cojonic pa qui no'j ri winak, xane' pa ri u cuinem ri Dios.", "6": "<pb/>Cäkatzijoj c'u tzij re etamabal chque ri e co chi pa ri qui cojonic. We etamabal ri' man rech ta we uwächulew ri', mawi quech ri nimak qui banic pa we uwächulew ri', ri cäsach na qui wäch,", "7": "<pb/>xane' cäkatzijoj ri u no'j ri Dios ri awatalic, ri c'utalic, ri c'utum ulok rumal ri Dios ojer, c'ä majok ri k'ij junab, che ka juluwem;", "8": "<pb/>man c'o ta jun chque ri e qui nimal tak ri winak cho ri uwächulew ri xch'obow wa'. We ta xquich'obo, ma ta xquirip ri' ri Ajawaxel ri sibalaj nim u k'ij.", "9": "<pb/>Xane' jas ri tz'ibatalic: <pb/><t>“Jastak ri man quilom ta ri winak</t> <t>ruc' ri qui bak'wäch,</t> <t>mawi qui tom ruc' ri qui xiquin,</t> <t>mawi qui chomam pa ri canima',</t> <t>e are wa'</t> <t>ri e u suc'umam ri Dios</t> <t>chque ri winak</t> <t>ri quelok'ok'en ri are'.”</t>", "10": "<pb/>Ri Dios xebuc'ut wa' chkawäch uj rumal ri Ruxlabal. Are c'u ri Uxlabaxel cunic'oj ronojel, xukuje' ne ri jastak re ri Dios ri man quech'obtaj taj.", "11": "<pb/>Chquixo'l ri winak, man c'o ta jun cäch'obow ri u chomanic jun winak, xane' xak xuwi ri uxlabal ri c'o ruc' ri winak. Jeri' xukuje' man c'o ta jun cäch'obow ri u chomanic ri Dios, xane' xak xuwi ri Ruxlabal ri Dios.", "12": "<pb/>Ri uj man ka c'amom ta ri uxlabal aj uwächulew, xane' ri Uxlabaxel ri elinak ulok ruc' ri Dios, rech cäkach'obo jas ri u yo'm ri Dios chke rumal ri u tok'ob.", "13": "<pb/>Are wa' cäkatzijoj. Man cäkabij ta tzij ri xketamaj ruc' ri qui no'j ri winak, xane' cäkabij tzij ri xketamaj rumal ri Ruxlabal ri Dios. Jeri' cäkabij ri jastak aj uxlabal chque ri winak aj uxlabal.", "14": "<pb/>Ri winak ri man c'o ta ri Uxlabaxel pa ri canima' man cäquic'am ta ri jastak ri rech ri Ruxlabal ri Dios, xa c'u conil chque ri e are'. Man quecuin ta che qui ch'obic, rumal rech chi aj Uxlabal qui ch'obic.", "15": "<pb/>Are c'u ri winak aj Uxlabal cuk'at tzij paquiwi' conojel ri jastak; man c'o ta c'u jun cäk'atow tzij puwi' are'.", "16": "<pb/>Cubij ri Tz'ibatalic: <pb/><t>“¿Jachin ta xch'obow</t> <t>ri u chomanic ri Ajawaxel?</t> <t>¿Jachin ta xtijon ri Ajawaxel?</t> <t>Are c'u ri uj,</t> <t>c'o ri chomanic re ri Crist kuc'.”</t>"}