{"1": "<pb/>Ri u c'u'x ri ka bim are wa': Chi je u beya'l wa' ri qui nimal ri cojol tabal tok'ob ri kech uj xt'uyi' chicaj pa ri u wiquiak'ab ri u tem ri Dios re ajawibal, ri nim u k'ij ri c'o pa ri caj,", "2": "<pb/>are c'u cojol tabal tok'ob ri cäpatanin pa ri kas k'ijilabal ri xban rumal ri Ajawaxel, man rumal ta winak.", "3": "<pb/>Ronojel qui nimal ri e cojol tak tabal tok'ob cojom che qui ya'ic sipanic xukuje' tabal tak tok'ob. Je c'u ri' ri Jesucrist rajawaxic chi xukuje' ri are' c'o jas cuya'o.", "4": "<pb/>We ta c'o ri Jesucrist cho ri uwächulew, ma ta cojol tabal tok'ob ri'. C'ä e c'o c'u na cojol tabal tok'ob ri cäquiya' sipanic jas ri cubij ri pixab.", "5": "<pb/><f>[17]</f>E are c'u wa' quepatanin pa jun k'ijilabal ri xa' e u wächbal xukuje' e u mu'jal ri c'o chicaj. Jas ri xbix che ri Moises aretak xa' co'l man cuchaplej u banic ri Lic'om Rachoch Dios re Rikoj ib: <pb/><t>“Chawila', chabana' ronojel</t> <t>jas ri u wächbal</t> <t>ri xc'ut chawäch pa ri juyub.”</t>", "6": "<pb/>Are c'u ri camic ri Jesus u c'amom jun chac ri sibalaj nim na u k'ij chuwäch ri qui chac ri e cojol tabal tok'ob. Are' ri cojol tzij re jun c'ulwächinic ri utz na chuwäch ri c'ulwächinic ri xc'oji' can cuc'. Ri c'ulwächinic re camic tiquibam paquiwi' chi'nic ri e utz na chuwäch ri c'ulwächinic re nabe.", "7": "<pb/>We ta ri nabe c'ulwächinic junam ta xel ruc' ri u chomanic ri Dios, ma ta xajwataj ta chi ri' ri ucab c'ulwächinic.", "8": "<pb/><f>[18]</f>Xubij c'u ri Dios aretak xuk'alajisaj ri qui mac ri winak: <pb/><t>“Cächa' ri Ajawaxel:</t> <t>‘Chiwilampe',</t> <t>quepe na ri k'ij,</t> <t>aretak quinban na</t> <t>jun c'ac' c'ulwächinic</t> <t>ruc' ri Israel</t> <t>xukuje' ruc' ri Juda.</t>", "9": "<t>We c'ulwächinic'</t> <t>man je taj jas ri xinban</t> <t>cuc' ri e qui mam</t> <t>pa ri k'ij aretak xebenc'am</t> <t>che ri qui k'ab</t> <t>che quesaxic ulok pa Ejipt;</t> <t>rumal c'u rech chi ri e are'</t> <t>man xquitz'akatisaj taj</t> <t>ri nu c'ulwächinic,</t> <t>ri in xebenya' canok,’</t> <t>cächa' ri Ajawaxel.</t>", "10": "<t>‘Oc'owinak chic</t> <t>ri k'ij ri',</t> <t>are' wa' ri c'ulwächinic</t> <t>ri quinban na</t> <t>cuc' ri e aj Israel,’</t> <t>cächa' ri Ajawaxel:</t> <t>‘Quebenya' na ri nu pixab</t> <t>pa ri qui chomanic,</t> <t>pa ri canima'</t> <t>quintz'ibaj wi na.</t> <t>In quinux qui Dios</t> <t>are c'u ri e are'</t> <t>quebux na nu tinimit.</t>", "11": "<t>Man quequitijola' ta chi na</t> <t>chquijujunal ri cachalal</t> <t>rech cäquich'ob</t> <t>u wäch ri Ajawaxel.</t> <t>Rumal rech chi conojel</t> <t>cäquich'ob na nu wäch,</t> <t>chi e ch'utik chi e nimak.</t>", "12": "<t>Ri in c'ut</t> <t>man quinc'äjisaj ta na</t> <t>qui wäch rumal rech ri etzelal</t> <t>ri qui banom,</t> <t>man quenataj ta chic ri qui mac</t> <t>xukuje' ri quetzelal chwe.’ ”</t>", "13": "<pb/>Aretak ri Dios cubij chi c'o jun c'ac' c'ulwächinic, cuban k'e'l che ri nabe. Are c'u ri cabixic chi k'e'l chic, cutakej c'u k'elobic, chanim cäsach na u wäch."}