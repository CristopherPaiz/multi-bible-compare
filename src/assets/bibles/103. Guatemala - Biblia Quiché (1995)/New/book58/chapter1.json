{"1": "<pb/>Ri Dios q'ui mul xebuch'abej can ri e ka mam ojer, q'ui qui ch'abexic xubano cumal ri k'axal tak tzij.", "2": "<pb/><f>[1]</f>Pa we q'uisbal tak k'ij ri' xujuch'abej rumal ri C'ojolaxel. Ri xucojo chi are' quechben conojel ri jastak, rumal c'u ri are' xebantaj ronojel ri uwächulew xukuje' ronojel ri c'olic.", "3": "<pb/>Rumal ri are' cäjuluw ri u juluwem ri Dios. Are u wächbal ri kas u ca'yebal ri Dios. Ri are' ruc'am ronojel ri jastak rumal ri tzij re ri u cuinem. Aretak xujujosk'ij pa ri ka mac, xt'uyi' pa ri u wiquiak'ab ri Dios ri nim u k'ij chicaj.", "4": "<pb/>Sibalaj xnimarisax na u k'ij chquiwäch ri tako'nib aj caj. Jeri' chi xrechbej jun bi'aj sibalaj utz na chquiwäch ri e are'.", "5": "<pb/><f>[2]</f>Mawi jumul xubij ta ri Dios che jun tako'nib aj caj: <pb/><t>“At ri' ri nu C'ojol,</t> <t>in xatinwalc'ualaj camic;”</t> <pb/>mawi xubij ta che jun tako'n aj caj: <pb/><t>“In quinux na</t> <t>jun Tataxel che,</t> <t>ri are' c'ut cux na</t> <t>jun C'ojolaxel chwe.”</t>", "6": "<pb/><f>[3]</f>Xukuje', aretak xucoj ri u nabeal cho ri uwächulew, xubij: <pb/><t>“Chi conojel</t> <t>ri e u tako'nib ri Dios</t> <t>ri e aj caj,</t> <t>chk'ijilax cumal.”</t>", "7": "<pb/>Cubij c'u ri Dios chquij ri e tako'nib aj caj: <pb/><t>“Cubano chi ri e u tako'n aj caj</t> <t>quebux je ta ne quiakik',</t> <t>xukuje' chi ri e pataninel rech</t> <t>quebux je ta ne rak' k'ak'.”</t>", "8": "<pb/>Che c'u ri C'ojolaxel cubij wi: <pb/><t>“Ri a tem re ajawibal,</t> <t>oh Dios,</t> <t>amak'el chbe k'ij sak</t> <t>man q'uisel taj.</t> <t>Bara' re suq'uil</t> <t>ri u bara' ri awajawinic.</t>", "9": "<t><f>[4]</f>Alok'ok'em ri suq'uil,</t> <t>awetzelam c'u u wäch ri etzelal.</t> <t>Rumal wa' ri Dios, ri a Dios,</t> <t>sibalaj xuya' na quicotemal chawe at</t> <t>chquiwäch ri awachil,</t> <t>je ta ne xuya' aseit pawi'.”</t>", "10": "<pb/><f>[5]</f>Xukuje' cubij ri Dios: <pb/><t>“Ri at, Wajaw pa ri u tiquiritajic</t> <t>xaban ri uwächulew,</t> <t>xukuje' ri caj are u chac ri a k'ab.</t>", "11": "<t>E are wa' cäsach na qui wäch,</t> <t>ri at c'ut cätc'oji' na.</t> <t>Conojel quek'elob na</t> <t>je jas jun atz'iak.</t>", "12": "<t>Quebabot na je ta ne jun c'ul,</t> <t>quejal na je jas jun atz'iak.</t> <t>Ri at c'ut xak at je wi,</t> <t>ri a junab man e q'uisel taj.”</t>", "13": "<pb/><f>[6]</f>Mawi c'u jumul xubij ta ri Dios che jun tako'n aj caj: <pb/><t>“Chatt'uyul pa ri nu wiquiak'ab,</t> <t>c'ä quebenya' na ri a c'ulel</t> <t>che qui tac'alibal ri e awakan.”</t>", "14": "<pb/><f>[7]</f>Conojel c'ut ri tako'nib aj caj, e uxlabal ri e c'o pa ri patanijic cho ri Dios e takom ulok che qui patanixic ri winak ri caquechbej ri colotajic."}