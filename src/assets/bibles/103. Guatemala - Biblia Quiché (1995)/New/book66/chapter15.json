{"1": "<pb/>Xinwil jun etal chic pa ri caj, nim xukuje' jik'ibal. E c'o wukub tako'nib aj caj ri e cuc'am ri wukub q'uisbal tak c'axc'olil. Cuc' c'u wa' caq'uis u tza'm ri royowal ri Dios.", "2": "<pb/>Xinwil c'ut je ta ne jun cho re cha ri cajuluwic ri yujutal k'ak' ruc'. Ri e ch'äcaninak puwi' ri itzel awaj, puwi' ri u wächbal, xukuje' puwi' ri rajilabal ri u bi', e tac'atoj puwi' ri cho re cha. E cuc'am tak ri e u arp ri Dios.", "3": "<pb/>Xquibixoj ri u bix ri Moises, pataninel rech ri Dios, xukuje' ri u bix ri Alaj Chij, je xquibij wa': <pb/><t>“E nimak</t> <t>xukuje' sibalaj e mayibal</t> <t>tak ri e chac la,</t> <t>Ajawaxel,</t> <t>Dios ri c'o ronojel u cuinem</t> <t>e suc'</t> <t>xukuje' kas e be tak ri e be la,</t> <t>Ajawinel</t> <t>quech tak ri nimak tak tinimit.</t>", "4": "<t>¿Jachin ta lo</t> <t>ri ma ta cuxe'j rib</t> <t>chwäch la, Ajawaxel?</t> <t>¿Jachin ta lo</t> <t>ri ma ta cunimarisaj u k'ij</t> <t>ri bi' la?</t> <t>Xuwi c'u ri lal tastalic</t> <t>man queban ta la etzelal.</t> <t>Quepe na</t> <t>conojel ri nimak tak tinimit,</t> <t>quek'ijilan na chwäch la.</t> <t>K'alajininak c'ut</t> <t>chi suc' ri k'atoj tzij</t> <t>ri cäban na la.”</t>", "5": "<pb/><f>[20]</f>Oc'owinak chi wa', xinca'yic xinwil c'ut u jakic pa ri caj ri k'ijilabal, are wa ri Lic'om re ri k'alajisabal.", "6": "<pb/>Chupam c'ut ri k'ijilabal xebel wi ulok ri wukub tako'nib aj caj ri cuc'am ri wukub banbal c'ax. Qui cojom ch'ajch'oj catz'iak re lino ri cäjuluwic, qui cojom ximibal re k'an puak che ri uwo qui c'u'x.", "7": "<pb/>Jun c'ut chque ri quiejeb awaj xuya' chque ri wukub tako'nib aj caj wukub lak re k'an puak. E nojinak ri lak che ri royowal ri Dios, ri c'asal amak'el chbe k'ij sak.", "8": "<pb/>Xnoj ri k'ijilabal che ri u sib ri u juluwem ri Dios xukuje' re ri u cuinem. Man c'o ta jun cäcuinic coc bic pa ri k'ijilabal, c'ä quebantaj na ri wukub c'axc'olil ri e cuc'am ri wukub tako'nib aj caj."}