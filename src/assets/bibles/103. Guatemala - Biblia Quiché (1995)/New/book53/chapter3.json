{"1": "<pb/>Xuwi chi c'u wa' quinbij, kachalal: Chibana' ch'awem ruc' Dios pakawi', rech ri u tzij ri Ajawaxel cäjabun aninak pa ronojel c'olbal, chyok' u k'ij jas ri xc'ulmataj chixo'l.", "2": "<pb/>Chibana' ch'awem rech cujto'taj chquiwäch ri itzel tak winak ri e lawalo. Man conojel ta c'ut cäquechbej ri cojonic.", "3": "<pb/>Ri Ajawaxel are jic. Ri are' cuya' na i chuk'ab, quixuchajij na chuwäch ri itzel.", "4": "<pb/>Cu'l ka c'u'x chrij ri Ajawaxel chi ri ix quibano xukuje' quiban na jas ri xixkatak wi.", "5": "<pb/>Chixuto' ba' ri Ajawaxel che ri lok'ok'enic jacha' ri calok'ok'en ri Dios chc'ol i chuk'ab pa ri Crist aretak cäpe ri rikoj c'ax.", "6": "<pb/>Kachalal, quintakan chiwe pa ri u bi' ri Kajaw Jesucrist, chi quitas iwib chrij apachin jun kachalal ri cubano xa jachique ri craj, man cächacun taj,", "7": "<pb/>ri ix iweta'm chi rajawaxic quiban iwe jas ri cäkaban uj. Ri uj c'ut, aretak xujc'oji' chixo'l, xkach'obo jas ri cäkabano, xujchacunic.", "8": "<pb/><f>[7]</f>Man xkatij ta ri u wa jun ri xak ta xusipaj chke. Xane' xujchacun ruc' c'axalaj chac c'ä aretak xujcosic. Xujchacun chi chak'ab chi pa k'ij, rech man xkaya' ta eka'n chrij jun chiwe.", "9": "<pb/>Man xkaban ta wa' rumal rech chi ma ta c'o takanic pa ka k'ab. Xane' jewa' xkabano che u c'utic chiwäch jas rajawaxic quiban ix.", "10": "<pb/>Aretak xujc'oji' iwuc', je xujtakan wa' chiwe, chi we c'o jun man cäraj taj cächacunic, mawa'ba'.", "11": "<pb/>Ka tom c'ut chi jujun chixo'l man c'o ta u beya'l ri qui c'aslemal, man quechacun taj, xane' cäquinim quib pa ri jastak que ri niq'uiaj chic.", "12": "<pb/>Cujtakan chque ri winak ri je cäquibano, xukuje' quekapixbej pa ri u bi' ri Ajaw Jesucrist chi chechacun ruc' quicotemal, xa' jun chec'ol wi, chquitija' ri kas qui wa.", "13": "<pb/><f>[8]</f>Ri ix c'ut, kachalal, mäq'uistaj i c'u'x che u banic ri utzil.", "14": "<pb/>We c'o jun man cunimaj ta ri ka tzij pa we wuj ri', chicojo' retal wa', miwachilaj, rech cäq'uixic.", "15": "<pb/>Miban c'u i c'ulel che, xane' chipixbej je jas ri quiban che jun iwachalal.", "16": "<pb/>Are ba' ri Ajawaxel re jamaril chuya' jamaril chixo'l amak'el pa ronojel. Chc'ol ri Ajawaxel iwuc' chi nimalaj iwonojel.", "17": "<pb/>In Pawl quinya' rutzil i wäch ruc' ri nu k'ab. Are wetal wa' pa ronojel wuj ri quintz'ibaj chiwe. Je quintz'ibam wa'.", "18": "<pb/>Are ri Kajaw Jesucrist cuban tok'ob chiwe chi nimalaj iwonojel."}