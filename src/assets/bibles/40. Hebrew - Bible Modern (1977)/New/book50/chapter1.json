{
  "1": "פולוס וטימותיוס עבדי המשיח ישוע אל כל הקדשים במשיח ישוע אשר הם בפילפי עם הפקידים והשמשים:",
  "2": "חסד לכם ושלום מאת האלהים אבינו ואדנינו ישוע המשיח:",
  "3": "אודה לאלהי מדי זכרי אתכם:",
  "4": "ותמיד בכל תפלותי אתחנן בשמחה בעד כלכם:",
  "5": "על התחברותכם אל הבשורה למן היום הראשון ועד הנה:",
  "6": "ובטח אני כי המתחיל בכם המעשה הטוב גם יגמרנו עד יום ישוע המשיח:",
  "7": "כאשר ראוי לי לחשב ככה על כלכם בעבור שאתי אתכם בלבבי במוסרי ובהצדיקי ובחזקי את הבשורה באשר כלכם חברי בחסד:",
  "8": "כי האלהים לי לעד אשר לכלכם נכספתי באהבת ישוע המשיח:",
  "9": "ועל זאת מתפלל אנכי כי תרבה ותגדל אהבתכם בהשכל ובכל דעת:",
  "10": "למען תבחנו את המבחרות והייתם זכים ובלי מכשול עד יום המשיח:",
  "11": "מלאים פרי הצדקה על ידי ישוע המשיח לכבוד אלהים ותהלתו:",
  "12": "והנני מודיע אתכם אחי כי אשר מצאתני היתה אך ליתרון הבשורה:",
  "13": "עד אשר נגלו מוסרותי במשיח בכל שער המלך ולכל הנשארים:",
  "14": "ורב האחים באדנינו הוסיפו אמץ במוסרותי והתחזקו יותר בלבבם לדבר את הדבר בלי פחד:",
  "15": "הן יש מגידים את המשיח מקנאה וריב ויש מגידים בכונה טובה:",
  "16": "אלה ממריבה מגידים את המשיח לא בלב טהור כי חשבים להוסיף צרה על מוסרי:",
  "17": "ואלה מאהבה באשר הם ידעים כי נתון אנכי להצדיק את הבשורה:",
  "18": "אך מה בכך הלא בכל אופן אם בעלילה או באמת יגד המשיח ואני הנני שמח בזאת וגם אשמח:",
  "19": "כי יודע אני שתהיה לי זאת לישועה בתפלתכם ובעזרת רוח ישוע המשיח:",
  "20": "ואוחיל ואקוה שלא אבוש בכל דבר כי אם בכל בטחון כאשר מאז כן גם עתה יתגדל המשיח בגופי אם בחיי אם במותי:",
  "21": "כי המשיח הוא חיי והמות רוח לי:",
  "22": "אולם אם לחיות בבשר עוד יוסיף לי פרי עמלי אין לי להגיד במה אבחר:",
  "23": "כי משוך אני מן השנים נפשי אותה להפטר ולהיות עם המשיח כי זה המבחר:",
  "24": "אבל לעמד עוד בבשר צריך יתר בעבורכם:",
  "25": "ואני בטח וידע כי אותר ואעמד עם כלכם יחד לאמץ אתכם ולהגדיל שמחת אמונתכם:",
  "26": "למען תרבה על ידי תהלתכם במשיח ישוע בשובי לבוא אליכם:",
  "27": "רק חתנהגו כראוי לבשורת המשיח למען אשמע עליכם אם בבואי לראותכם אם בהיותי רחוק כי קימים אתם ברוח אחת ועזרים אתי בנפש אחת להלחם בעד אמונת הבשורה:",
  "28": "ואינכם חרדים מאומה מפני המתקוממים אשר זאת להם אות לאבדם ולכם לישועתכם ומאת האלהים היא:",
  "29": "כי נתן לכם בעד המשיח לא לבד להאמין בו כי אם גם להתענות בעדו:",
  "30": "כי גם לכם המלחמה אשר ראיתם בי ואשר עתה שמעים אתם עלי:"
}