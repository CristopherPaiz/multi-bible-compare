{
  "1": "לכן אם יש תוכחה במשיח אם תנחומות האהבה אם התחברות הרוח אם רחמים וחמלה:",
  "2": "השלימו נא את שמחתי בהיות לכם לב אחד ואהבה אחת ונפש אחת ורצון אחד:",
  "3": "ולא תעשו דבר בדרך מריבה או כבוד שוא כי אם בשפלות רוח תחשבו איש את רעהו יותר מעצמו:",
  "4": "כל אחד אל ידאג לאשר לו לבדו כי אם גם לאשר לחברו:",
  "5": "כי הרוח ההיא אשר היתה במשיח תהי גם בכם:",
  "6": "אשר אף כי היה בדמות האלהים לא חשב לו לשלל היותו שוה לאלהים:",
  "7": "כי אם הפשיט את עצמו וילבש דמות עבד וידמה לבני אדם וימצא בתכונתו כבן אדם:",
  "8": "וישפל את נפשו ויכנע עד מות עד מיתת הצליבה:",
  "9": "על כן גם האלהים הגביהו מאד ויתן לו שם נעלה על כל שם:",
  "10": "למען אשר בשם ישוע תכרע כל ברך אשר בשמים ובארץ ומתחת לארץ:",
  "11": "וכל לשון תודה כי אדון הוא ישוע המשיח לכבוד אלהים האב:",
  "12": "לכן חביבי כאשר שמעתם לי בכל עת כן לא לבד בהיותי עמכם כי עוד יתר עתה אשר אני רחוק מכם תיגעו בתשועת נפשתיכם ביראה וברעדה:",
  "13": "כי האלהים הוא הפעל בכם גם לחפץ גם לפעל כפי רצונו:",
  "14": "עשו כל דבר בלא תלנות ובלא מזמות:",
  "15": "למען תהיו נקיים וטהורים בני אלהים לא מום בם בתוך דור עקש ופתלתל אשר תאירו ביניהם כמאורת בעולם:",
  "16": "מחזיקים בדבר החיים לתהלה לי ביום המשיח אשר לא לחנם רצתי ולא לריק יגעתי:",
  "17": "אבל אם גם אסך על זבח אמונתכם ועבודתה הנני שמח וגם שש עם כלכם:",
  "18": "וככה שמחו אף אתם ושישו עמדי:",
  "19": "וקויתי בישוע אדנינו לשלח במהרה אליכם את טימותיוס למען תנוח דעתי בהודע לי דבר מעמדכם:",
  "20": "כי זולתו אין אתי איש כלבבי אשר בלב שלם ידאג לכם:",
  "21": "כי כלם את אשר להם ידרשו ולא את אשר לישוע המשיח:",
  "22": "ואותו ידעתם כי בחון הוא אשר כבן העבד את אביו כן היה אתי בעבודת הבשורה:",
  "23": "ואתו אקוה לשלח אליכם מהר כאשר אראה מה יהיה לי:",
  "24": "ובטחתי באדנינו אשר גם אנכי אבוא אליכם במהרה:",
  "25": "ואחשב מן הצרך לשלח אליכם את אפפרודיטוס אחי ועזרי וחברי בצבא והוא שליחכם ומשרתי בצרכי:",
  "26": "יען היותו נכסף לכלכם ונעצב מאד על אשר שמעתם כי חלה:",
  "27": "אמנם חלה חלה וגם נטה למות אבל האלהים רחם עליו ולא עליו בלבד כי גם עלי רחם שלא יבוא עלי יגון על יגון:",
  "28": "לכן מהרתי לשלחו אליכם למען תראהו ותשובו לשמוח וגם ימעט יגוני:",
  "29": "על כן קבלהו באדנינו בכל שמחה והוקירוט אנשים כמהו:",
  "30": "כי בעבור מעשה המשיח הגיע עד מות ותקל נפשו בעיניו למען ימלא את אשר חסרתם בשרתכם אותי:"
}