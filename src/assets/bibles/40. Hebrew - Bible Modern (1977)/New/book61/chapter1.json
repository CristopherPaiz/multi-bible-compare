{
  "1": "שמעון פטרוס עבד ישוע המשיח ושליחו אל אשר קבלו אמונה יקרה כשלנו בצדקת אלהינו ומושיענו ישוע המשיח:",
  "2": "חסד ושלום יהיו לכם למכביר בדעת האלהים וישוע אדנינו:",
  "3": "באשר גבורתו האלהית נתנה לנו את כל אשר לחיים ולחסידות על ידי דעת הקורא אתנו בכבודו וחילו:",
  "4": "אשר בהם נתן לנו הבטחות גדלות מאד ויקרות למען תקחו על ידן חלק בטבע אלהים בהמלטכם מכליון התאוה אשר בעולם:",
  "5": "בעבור זאת השתדלו להעמיד באמונתכם את הצדקה ובצדקה את הדעת:",
  "6": "ובדעת את הפרישות ובפרישות את הסבלנות ובסבלנות את החסידות:",
  "7": "ובחסידות את האחוה ובאחוה את האהבה:",
  "8": "כי אם אלה תמצאנה ותרבינה בכם לא תתנה אתכם להיות בטלים ובלא עשות פרי לדעת אדנינו ישוע המשיח:",
  "9": "כי האיש אשר אין אלה לו עור הוא קצר הראות ושכח את טהרתו מחטאתיו הראשנות:",
  "10": "לכן אחי הוסיפו והשתדלו לחזק את קריאתכם ובחירתכם כי בעשותכם זאת כשול לא תכשלו:",
  "11": "כי כן יפתח לפניכם לרוחה המבוא אל מלכות עולם אשר לאדנינו ומושיענו ישוע המשיח:",
  "12": "על כן לא אחדל להזכירכם על אלה בכל עת גם כי ידעתם והתכוננתם באמת אשר היא לפנינו:",
  "13": "ואחשב כי נכון להזכיר ולהעיר אתכם כל ימי היותי במשכן הזה:",
  "14": "באשר ידעתי כי מהר יעתק משכני כאשר גם גלה לי אדנינו ישוע המשיח:",
  "15": "ואשתדל שיהיה לכם תמיד גם אחרי פטירתי זכרון הדברים האלה:",
  "16": "כי הודענו אתכם גבורת אדנינו ישוע המשיח ובאו לא בלכתנו אחרי הגדות מחכמות כי אם ראות היו עינינו את גדלתו:",
  "17": "כי לקח מאת אלהים האב יקר וכבוד בבא אליו קול מתוך הדרת כבודו לאמר זה בני ידידי רצתה נפשי בו:",
  "18": "ואת הקול הזה שמענו באזנינו יצא משמים בהיותנו עמו בהר הקדש:",
  "19": "ועתה דבר הנבואה יותר קים אתנו והטיבתם עשות אשר שתם לבכם אליו כמו אל נר מאיר במקום אפל עד כי יבקע אור היום וזרח כוכב הנגה בלבבכם:",
  "20": "וזאת תדעו ראשונה אשר כל נבואת המקרא איננה תלה בפתרון אדם מלבו:",
  "21": "כי מעולם לא יצאה נבואה ברצון האדם כי אם ברוח הקדש אשר נשאם דברו אנשי אלהים הקדושים:"
}