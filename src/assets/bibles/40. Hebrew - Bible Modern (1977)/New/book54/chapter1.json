{
  "1": "פולוס שליח ישוע המשיח כמצות האלהים מושיענו והאדון ישוע המשיח תקותנו:",
  "2": "אל טימותיוס בנו האמתי באמונה חסד ורחמים ושלום מאת אלהים אבינו והמשיח ישוע אדנינו:",
  "3": "הנה בלכתי למקדוניא בקשתי ממך לשבת באפסוס למען תזהיר מקצת אנשים שלא יורו תורה זרה:",
  "4": "ולא ישימו לבם להגדות וללמודי תולדות אין קץ המביאים יותר לשאלות מלבנות בית אלהים באמונה:",
  "5": "כי תכלית המצוה היא האהבה בלב טהור וברוח טובה ובאמונה לא צבועה:",
  "6": "יש אשר תעו ממנה ויפנו אחרי למודי תהו:",
  "7": "בחשבם להיות מורי תורה ואינם מבינים מה הם אמרים ומה הם מחליטים:",
  "8": "אבל ידענו כי התורה טובה היא אם יתנהג בה האדם כתורה:",
  "9": "בדעתו זאת כי חק לא הושם בעבור הצדיק אלא בעבור הסוררים והמרדים הרשעים והחטאים עשי זמה ונבלה מכי אב ומכי אם ומרצחים:",
  "10": "וזנים ושכבים את זכר וגנבי נפש וכזבים ונשבעים לשקר וכל מעשה הפך מן הלקח הבריא:",
  "11": "כפי בשורת כבוד האל המברך אשר פקדה עלי:",
  "12": "והנני מודה לישוע המשיח אדנינו המאזרני חיל כי חשבני נאמן וישימני למשרת לו:",
  "13": "אתי אשר מלפנים הייתי מגדף ומרדף ומחרף אבל רחמתי כי עשיתי מבלי דעת באין אמונה:",
  "14": "ויגדל עלי במאד מאד חסד אדנינו עם האמונה והאהבה במשיח ישוע:",
  "15": "נאמן הדבר וראוי להתקבל על כל כי המשיח ישוע בא לעולם להושיע את החטאים אשר אנכי הגדול בהם:",
  "16": "ובעבור זאת רחמתי למען אשר יראה ישוע המשיח בי בראשונה את כל ארך רוחו להיותי למופת לכל אשר יבאו להאמין בו לחיי עולם:",
  "17": "ולמלך עולמים לאלהים הקים לעד והנעלם מעין והחכם לבדו לו הכבוד וההדר לעולמי עולמים אמן:",
  "18": "את המצוה הזאת אני מצוך בני טימותיוס כפי הנבואות הקדמות עליך שתלחם לפיהן המלחמה הטובה:",
  "19": "לאחז באמונה וברוח הטובה אשר יש מאסים בה ותשבר אנית אמונתם:",
  "20": "ומהם הומניוס ואלכסנדר אשר מסרתים לשטן למען יוסרו לבלתי גדף עוד:"
}