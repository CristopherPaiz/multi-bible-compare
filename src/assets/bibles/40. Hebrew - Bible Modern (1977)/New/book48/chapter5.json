{
  "1": "ועתה עמדו נא בחרות אשר שחרר אתנו המשיח ואל תשובו להלכד בעל העבדות:",
  "2": "הנה אני פולוס אמר לכם כי אם תמולו לא יועיל לכם המשיח:",
  "3": "ומעיד אני עוד הפעם בכל איש אשר ימול כי מחיב הוא לשמר את כל התורה:",
  "4": "נגזרתם מן המשיח אתם המצטדקים בתורה נפלתם מן החסד:",
  "5": "כי אנחנו ברוח ניחל מתוך האמונה לתקות הצדקה:",
  "6": "כי במשיח איננה נחשבת לא המילה ולא הערלה כי אם האמונה הפעלת באהבה:",
  "7": "היטבתם לרוץ מי חשך אתכם משמע אל האמת:",
  "8": "הפתוי הזה איננו מאת הקרא אתכם:",
  "9": "מעט שאר מחמץ הוא את כל העסה:",
  "10": "מבטח אני בכם באדון שלא תהיה רוח אחרת עמכם והעכר אתכם ישא את עונו יהיה מי שיהיה:",
  "11": "ואני אחי אם אכריז עוד המילה על מה אהיה נרדף הלא אז מבטל מכשול הצלב:",
  "12": "מי יתן ויכרתו המדיחים אתכם:",
  "13": "כי אתם אחי לחרות נקראתם ובלבד שלא תהיה החרות תאנה לבשר אלא שתעבדו איש את רעהו באהבה:",
  "14": "כי כל התורה כלולה במצוה אחת והיא ואהבת לרעך כמוך:",
  "15": "אבל אם תנשכו ותאכלו איש את אחיו ראו פן תכלו איש על ידי רעהו:",
  "16": "והנני אמר התהלכו ברוח ולא תמלאו את תאות הבשר:",
  "17": "כי הבשר מתאוה הפך מן הרוח והרוח הפך מן הבשר ושניהם מתקוממים זה לזה עד שלא תוכלו לעשות את אשר תחפצו:",
  "18": "ואם תנהגו על ידי הרוח אז אינכם תחת התורה:",
  "19": "וגלוים הם פעלי הבשר אשר הם נאוף זנות טמאה וזמה:",
  "20": "עבודת אלילים וכשוף איבות ומצות וקנאה ורגז מריבות מחלקות וכתות:",
  "21": "צרות עין ושפיכות דמים ושרון וזוללות ודומיהן אשר אמר עליהן כמו שאמרתי כבר כי עשי אלה לא ינחלו מלכות האלהים:",
  "22": "ופרי הרוח אהבה שמחה ושלום ארך רוח ונדיבות וחסד ואמונה:",
  "23": "וענוה ופרישות אין תורה לנגד עשי אלה:",
  "24": "ואשר הם למשיח צלבו את בשרם עם כל תשוקתיו ותאותיו:",
  "25": "אם נחיה ברוח נתהלכה גם ברוח:",
  "26": "ולא נרדף אחרי כבוד שוא להכעיס איש את רעהו ולקנא איש את רעהו:"
}