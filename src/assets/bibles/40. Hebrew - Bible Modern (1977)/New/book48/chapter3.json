{
  "1": "אהה גלטים חסרי דעת מי התעה אתכם בכשפיו משמע את האמת אחרי אשר ציר בתוככם ישוע המשיח הצלוב לנגד עיניכם:",
  "2": "זאת לבד חפצתי ללמד מכם האם ממעשי התורה קבלתם את הרוח או משמועת האמונה:",
  "3": "האתם סכלים כל כך אשר החלותם ברוח ועתה תכלו בבשר:",
  "4": "הכזאת סבלתם לריק אם אמנם אך לריק:",
  "5": "הנה המפיק לכם את הרוח ופעל בכם גבורות הכי ממעשי התורה הוא עשה אלה או משמועת האמונה:",
  "6": "כאשר האמין אברהם באלהים ותחשב לו לצדקה:",
  "7": "דעו אפוא כי בני האמונה בני אברהם המה:",
  "8": "והמקרא בראתו מראש כי האלהים יצדיק את הגוים מתוך האמונה קדם לבשר את אברהם לאמר ונברכו בך כל הגוים:",
  "9": "על כן בני האמונה יתברכו עם אברהם המאמין:",
  "10": "כי בני מעשי התורה תחת הקללה המה שנאמר ארור אשר לא יקים את כל הדברים הכתובים בספר התורה לעשות אותם:",
  "11": "וגלוי הוא כי על ידי התורה לא יצדק האדם לפני האלהים כי צדיק באמונתו יחיה:",
  "12": "והתורה איננה מן האמונה כי אם אשר יעשה אתם האדם וחי בהם:",
  "13": "המשיח פדנו מקללת התורה בהיותו לקללה בעדנו שנאמר קללת אלהים תלוי:",
  "14": "למען אשר תבא ברכת אברהם במשיח ישוע על הגוים למען אשר נשא את הבטחת הרוח על ידי האמונה:",
  "15": "אחי לפי דרך אדם אדבר אפלו דיתיקי של בן אדם אם מקימת היא לא יפרנה איש גם לא יוסיף עליה דבר:",
  "16": "והנה לאברהם נאמרו ההבטחות ולזרעו ולא אמר ולזרעיך כאלו לרבים אלא כאלו ליחיד ולזרעך והוא המשיח:",
  "17": "וזאת אני אמר כי דיתיקי אשר קימה האלהים מאז לימות המשיח לא תוכל התורה אשר באה אחרי ארבע מאות ושלשים שנה להפר אותה ולבטל את ההבטחה:",
  "18": "כי אם תבוא הנחלה מתוך התורה לא תבוא עוד מתוך ההבטחה אבל את אברהם חנן האלהים על ידי הבטחה:",
  "19": "אם כן התורה מה היא מפני הפשעים נוספה עד כי יבוא הזרע אשר לו ההבטחה ותושם התורה על ידי המלאכים וביד סרסר:",
  "20": "והסרסר לא של אחד הוא אך האלהים הוא אחד:",
  "21": "ועתה הכי התורה סתרת את הבטחות האלהים חלילה כי אלו נתנה תורה אשר בכחה להחיות אז באמת היתה הצדקה על ידי התורה:",
  "22": "אבל הכתוב סגר את הכל ביד החטא למען תנתן ההבטחה אל המאמינים באמונת ישוע המשיח:",
  "23": "לפני בוא האמונה היינו סגורים ונשמרים תחת התורה אלי האמונה העתידה להגלות:",
  "24": "ובכן התורה היתה אמנת אותנו אל המשיח למען נצדק על ידי האמונה:",
  "25": "אבל עתה אחרי אשר באה האמונה אין אנחנו עוד תחת יד האמן:",
  "26": "כי כלכם בני אלהים אתם על ידי האמונה במשיח ישוע:",
  "27": "כי כלכם אשר נטבלתם למשיח לבשתם את המשיח:",
  "28": "ואין עוד לא יהודי ולא יוני לא עבד ולא בן חורין לא זכר ולא נקבה כי אתם כלכם אחד במשיח ישוע:",
  "29": "ואם אתם למשיח הנכם זרע אברהם ונחלים כפי ההבטחה:"
}