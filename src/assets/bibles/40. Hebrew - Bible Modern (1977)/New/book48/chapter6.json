{
  "1": "אחי גם כי יתפש איש מכם בעברה אתם אנשי הרוח תקימהו ברוח ענוה והשמר לנפשך פן תבא לידי נסיון גם אתה:",
  "2": "שאו איש את משא רעהו בזאת תמלאו את תורת המשיח:",
  "3": "כי החשב את עצמו להיות מה ואיננו מאומה את נפשו הוא מרמה:",
  "4": "אבל יבחן כל איש את מעשהו ואז לו לבדו תהיה תהלתו ולא לנגד אחר:",
  "5": "כי כל איש את משאו ישא:",
  "6": "המלמד בדבר יחלק מכל טובו למלמדהו:",
  "7": "אל תתעו לא יתן אלהים להתל בו כי מה שזרע האדם אתו יקצר:",
  "8": "הזרע בבשרו יקצר כליון משברו והזרע ברוח יקצר מן הרוח חיי עולם:",
  "9": "ואנחנו בעשות הטוב אל נחת כי נקצר בעתו אם לא נרפה:",
  "10": "לכן כאשר העת בידנו נעשה נא את הטוב עם כל אדם וביותר עם בני אמונתנו:",
  "11": "ראו נא מה גדול המכתב אשר כתבתי אליכם בידי:",
  "12": "החפצים להתהדר בבשר מכריחים אתכם להמול רק למען לא ירדפו על צלב המשיח:",
  "13": "כי גם הם הנמולים אינם שמרים את התורה אלא רצונם שתמולו למען יתהללו בבשרכם:",
  "14": "ואנכי חלילה מהתהלל זולתי בצלב אדנינו ישוע המשיח אשר בו העולם נצלב לי ואני נצלב לעולם:",
  "15": "כי במשיח ישוע גם המילה גם הערלה אינן נחשבות כי אם בריאה חדשה:",
  "16": "וכל המהלכים כפי השורה הזאת שלום ורחמים עליהם ועל ישראל אשר לאלהים:",
  "17": "מעתה איש אל ילאני עוד כי את חבורות האדון ישוע אני נשא בגויתי:",
  "18": "חסד ישוע המשיח אדנינו יהי עם רוחכם אחי אמן:"
}