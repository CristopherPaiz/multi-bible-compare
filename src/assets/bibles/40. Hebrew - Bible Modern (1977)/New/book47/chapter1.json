{
  "1": "פולוס שליח ישוע המשיח ברצון אלהים וטימותיוס אחינו אל קהלת אלהים אשר בקורנתוס עם כל הקדשים אשר באכיא:",
  "2": "חסד לכם ושלום מאת האלהים אבינו ואדנינו ישוע המשיח:",
  "3": "ברוך האלהים ואבי אדנינו ישוע המשיח אב הרחמים ואלהי כל הנחמה:",
  "4": "המנחם אתנו בכל לחצנו עד שנוכל לנחם הנלחצים בכל לחץ בנחמה אשר אנחנו מנחמים בה מאת האלהים:",
  "5": "כי כרב ענויי המשיח בנו כן תרבה נחמתנו על ידי המשיח:",
  "6": "והנה אם נלחץ הוא לנחמתכם ולישועתכם אשר יראה כחה בסבלכם הענוים אשר נסבל אתן גם אנחנו ואם ננחם גם הוא לנחמתכם ולישועתכם:",
  "7": "ותקותנו בעדכם נכונה היא באשר ידענו כי כאשר חלק לכם בענוים כן גם חלק לכם בנחמה:",
  "8": "כי לא נכחד מכם אחי את צרתנו אשר מצאתנו באסיא אשר כבדה עלינו עד למאד ויותר מכחנו עד כי נואשנו מן החיים:",
  "9": "ואנחנו בלבבנו חרצנו לנו את המות למען לא נהיה בטחים בנפשנו כי אם באלהים המחיה את המתים:",
  "10": "אשר הצילנו ממות כזה ועודנו מציל ולו אנחנו מקוים כי יוסיף להצילנו:",
  "11": "בעזרכם אתנו בתפלתכם למען יודו רבים בעדנו על מתנת החסד שהיתה לנו על ידי רבים:",
  "12": "כי זאת היא תהלתנו עדות לבבנו אשר בתם וישר אלהים התהלכנו בעולם וביותר אתכם ולא בחכמת הבשר כי אם בחסד אלהים:",
  "13": "כי לא נכתב לכם כי אם מה שאתם קראים או גם ידעים:",
  "14": "ואקוה כי כאשר ידעתם אתנו למקצת אף תדעו עד תכלית כי אנחנו תהלתכם כאשר גם אתם תהלתנו ביום אדנינו ישוע:",
  "15": "ובבטחון הזה חפצתי לבוא אליכם מראש למען תקבלו טובה פעמים:",
  "16": "ולעבר בתוככם אל מקדוניא ולשוב ממקדוניא אליכם ואתם תשלחוני אל ארץ יהודה:",
  "17": "ועתה הכי נמהר הייתי בעצתי אם אשר יעצתי לפי הבשר יעצתי והיה אצלי פעם הן הן ופעם לא לא:",
  "18": "אכן נאמן האלהים כי דברנו אליכם לא היה הן ולא:",
  "19": "כי בן האלהים ישוע המשיח הנקרא בתוככם על ידינו על ידי ועל ידי סלונוס וטימותיוס הוא לא היה הן ולא כי היו היה בו רק הן:",
  "20": "כי כל הבטחות האלהים כלן בו היו הן ובו היו אמן לכבוד האלהים על ידינו:",
  "21": "והמכונן אותנו אתכם במשיח ואשר משחנו הוא האלהים:",
  "22": "אשר גם חתמנו ואשר נתן בלבנו את ערבון הרוח:",
  "23": "ואני את אלהים אקרא להיות עד לנפשי כי בעבור היותי חס עליכם לא באתי עוד לקורנתוס:",
  "24": "לא שנמשל באמונתכם כי אם עזרים אנחנו לשמחתכם כי באמונה עמדתם:"
}