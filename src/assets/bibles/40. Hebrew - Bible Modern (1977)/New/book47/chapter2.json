{
  "1": "ואני גמרתי בלבי לבלתי שוב עוד אליכם בעצבת:",
  "2": "כי אם אני אעציבכם מי אפוא ישמחני בלתי אם הנעצב על ידי:",
  "3": "וזאת כתבתי לכם פן יהיה לי בבואי עצב מאלה אשר היה לי לשמח עליהם ובטח אני בכלכם כי שמחתי היא שמחת כלכם:",
  "4": "כי מרב צרת לבי ומצוקה כתבתי לכם ובדמעות הרבה ולא להעציבכם רק למען תדעו האהבה היתרה אשר אהבתי אתכם:",
  "5": "ואם יש איש אשר העציב לא אתי העציב אלא כלכם פן אפריז על המדה העציב למקצת:",
  "6": "ודי לאיש כמהו התוכחה ההיא אמת הרבים:",
  "7": "ועתה להפך תסלחו ותנחמו כדי שלא יתבלע האיש בגדל העצבון:",
  "8": "על כן אבקשה מכם לגמל עליו גמולת אהבה:",
  "9": "כי לבעבור זאת גם כתבתי למען אדע את תמתכם אם בכל תשמעון:",
  "10": "ואיש אשר תסלחו לו אסלח לו גם אני כי גם אנכי אם סלחתי דבר סלחתי לו למענכם בפני המשיח:",
  "11": "פן יונה אתנו השטן כי לא נעלמו מאתנו מזמותיו:",
  "12": "ואני בבאי לטרואס על דבר בשורת המשיח אף כי נפתח לי פתח באדנינו:",
  "13": "לא היתה רוחה לרוחי על אשר לא מצאתי שם את טיטוס אחי ואני נפטרתי מהם ויצאתי ללכת אל מקדוניא:",
  "14": "אבל תודות לאלהים הנתן לנו בכל עת נצחון במשיח ומפיץ על ידינו את ריח דעתו בכל מקום:",
  "15": "כי ריח ניחח המשיח אנחנו לאלהים גם בתוך הנושעים וגם בתוך האבדים:",
  "16": "לאלה ריח מות למות ולאלה ריח חיים לחיים ומי זה ראוי לכך:",
  "17": "כי אנחנו איננו כמו הרבים העשים סחורה בדבר האלהים כי אם מתוך ישר לבב ומאלהים לפני אלהים נדבר במשיח:"
}