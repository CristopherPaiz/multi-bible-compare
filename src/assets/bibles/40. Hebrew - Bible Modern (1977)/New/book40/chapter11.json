{
  "1": "ויהי ככלות ישוע לצות את שנים עשר תלמידיו וילך משם ללמד ולקרא בעריהם:",
  "2": "ויוחנן שמע בבית הסהר את מעשי המשיח וישלח שנים מתלמידיו:",
  "3": "ויאמר אליו האתה הוא הבא אם נחכה לאחר:",
  "4": "ויען ישוע ויאמר להם לכו הגידו ליוחנן את אשר שמעתם וראיתם:",
  "5": "עורים ראים ופסחים מתהלכים מצרעים מטהרים וחרשים שומעין ומתים קמים ועניים מתבשרי ישועה הם:",
  "6": "ואשרי אשר לא יכשל בי:",
  "7": "המה הלכו להם וישוע החל לדבר אל המון העם על אדות יוחנן ויאמר מה זה יצאתם המדברה לראות הקנה אשר ינוע ברוח:",
  "8": "ואם לא מה זה יצאתם לראות האיש לבוש בגדי עדנים הנה הלבשים עדנים בבתי המלכים המה:",
  "9": "ואם לא מה זה יצאתם לראות אם איש נביא הן אני אמר לכם כי גם גדול הוא מנביא:",
  "10": "כי זה הוא אשר כתוב עליו הנני שלח מלאכי לפניך ופנה רדכך לפניך:",
  "11": "אמן אמר אני לכם לא קם בילודי אשה איש גדול מיוחנן המטביל אך הקטן במלכות השמים גדול הוא ממנו:",
  "12": "ומימי יוחנן המטביל עד הנה מלכות השמים נתפשה בחזקה והמתחזקים יחטפוה:",
  "13": "כי כל הנביאים והתורה עדי יוחנן נבאו:",
  "14": "ואם תרצו לקבל הנה הוא אליה העתיד לבוא:",
  "15": "מי אשר אזנים לו לשמע ישמע:",
  "16": "ואל מי אדמה את הדור הזה דומה הוא לילדים הישבים בשוקים וקראים לחבריהם לאמר:",
  "17": "חללנו לכם בחלילים ולא רקדתם קוננו לכם קינה ולא ספדתם:",
  "18": "כי בא יוחנן לא אכל ולא שתה ויאמרו שד בו:",
  "19": "ויבא בן האדם והוא אכל ושתה ויאמרו הנה איש זולל וסבא ואהב מוכסים וחטאים ונצדקה החכמה מאת בניה:",
  "20": "אז החל לגער בערים אשר רב גבורותיו נעשו בתוכן ולא שבו:",
  "21": "אוי לך כורזין אוי לך בית צידה כי הגבורות אשר נעשו בקרבכן לו בצור ובצידון נעשו הלא כבר שבו בשק ואפר:",
  "22": "אבל אני אמר לכם כי ביום הדין יקל לצור וצידון יותר מכם:",
  "23": "ואת כפר נחום המרוממה עד השמים עד שאול תורדי כי הגבורות אשר נעשו בתוכך לו בסדום נעשו כי עתה עמדה על תלה עד היום הזה:",
  "24": "אבל אני אמר לכם כי ביום הדין יקל לאדמת סדום ממך:",
  "25": "בעת ההיא ענה ישוע ואמר אודך אבי אדון השמים והארץ כי הסתרת את אלה מן החכמים והנבונים וגליתם לעוללים:",
  "26": "הן אבי כי כן היה רצון לפניך:",
  "27": "הכל נמסר לי מאת אבי ואין מכיר את הבן בלתי האב ואין מכיר את האב בלתי הבן ואשר יחפץ הבן לגלותו לו:",
  "28": "לכו אלי כל העמלים והטעונים ואני אניח לכם:",
  "29": "קבלו עליכם את עלי ולמדו ממני כי ענו ושפל רוח אנכי ותמצאו מרגוע לנפשתיכם:",
  "30": "כי עלי נעים הוא וקל משאי:"
}