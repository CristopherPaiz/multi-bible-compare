{
  "1": "או הלא ידעתם אחי ולידעי התורה אנכי מדבר כי התורה תשלט על האדם כל ימי חייו:",
  "2": "כי אשה בעלת בעל קשורה היא באישה כפי התורה בחייו ובמות הבעל פטורה היא מתורת בעלה:",
  "3": "והנה אם תחיה לאיש אחר בחיי בעלה נאפת יקרא לה אבל אחרי מות בעלה פטורה היא מן התורה ואיננה נאפת בהיותה לאיש אחר:",
  "4": "לכן אחי הומתם גם אתם לתורה בגוית המשיח להיותכם לאחר לאשר נעור מן המתים למען נעשה פרי לאלהים:",
  "5": "כי בעת היותנו בבשר תשוקות החטא אשר התעוררו על ידי התורה היו פעלות באברינו לעשות פרי למות:",
  "6": "אבל עתה נפטרנו מן התורה כי מתנו לאשר היינו אסורים בו למען נעבד מעתה לפי התחדשות הרוח ולא לפי ישן הכתב:",
  "7": "אם כן מה נאמר הכי התורה חטא היא חלילה אלא לא ידעתי את החטא בלתי על ידי התורה כי לא הייתי יודע החמוד לולי אמרה התורה לא תחמד:",
  "8": "וימצא החטא סבה לו במצוה לעורר בקרבי כל חמוד כי מבלעדי התורה החטא מת הוא:",
  "9": "ואני חייתי מלפנים בלא תורה וכאשר באה המצוה ויחי החטא:",
  "10": "ואני מתי והמצוה אשר נתנה לחיים היא נמצאה לי למות:",
  "11": "כי מצא החטא סבה במצוה להתעות אתי ויהרגני על ידה:",
  "12": "ובכן התורה היא קדושה והמצוה קדושה וישרה וטובה:",
  "13": "הכי הטובה היתה לי למות חלילה אלא החטא למען יראה כי חטא הוא הביא לי על ידי הטובה את המות למען אשר יהיה החטא לחטאה יתרה על ידי המצוה:",
  "14": "כי ידעים אנחנו שהתורה היא רוחנית ואני של בשר ונמכר תחת יד החטא:",
  "15": "כי את אשר אני פעל לא ידעתי כי אינני עשה את אשר אני רצה בו כי אם אשר שנאתי אתו אני עשה:",
  "16": "ובעשותי את אשר לא רציתי בו הנני מודה בזאת כי התורה טובה היא:",
  "17": "ועתה לא אנכי עוד הפעל אתו כי אם החטא הישב בי:",
  "18": "כי ידעתי אשר בי בבשרי לא ישב טוב הן הרצון יש עמדי אבל עשות הטוב לא מצאתי:",
  "19": "כי אינני עשה הטוב אשר אני רצה בו כי אם הרע אשר אינני רצה בו אותו אני עשה:",
  "20": "ואם את אשר לא רציתי בו אני עשה לא עוד אנכי הפעל כי החטא הישב בקרבי:",
  "21": "ובכן מצא אני בי זה החק אנכי רצה לעשות הטוב ודבק בי הרע:",
  "22": "כי לפי האדם הפנימי חפצתי בתורת אלהים:",
  "23": "אך ראה אני באברי חק אחר הלחם לחק שכלי ויוליכני שבי לתורת החטא אשר באברי:",
  "24": "אוי לי האדם העני מי יצילני מגוף המות הזה:",
  "25": "אודה לאלהים בישוע המשיח אדנינו: [ (Romans 7:26) לכן בשכלי הנני עבד לתורת האלהים ובבשרי אני עבד לתורת החטא: ]"
}