{
  "1": "ועתה מה נאמר על אברהם אבינו מה זה השיג לפי הבשר:",
  "2": "כי אם נצדק אברהם מתוך המעשים לו התהלה אך לא לפני האלהים:",
  "3": "כי הכתוב מה הוא אמר והאמן אברהם ביהוה ויחשבה לו צדקה:",
  "4": "הנה הפעל לא יחשב לו שכרו על פי החסד כי אם על פי החוב:",
  "5": "אבל לאשר איננו פעל כי אם מאמין במצדיק את הרשע אמונתו תחשב לו לצדקה:",
  "6": "כאשר גם דוד מאשר את האדם אשר האלהים יחשב לו צדקה בלא מעשים באמרו:",
  "7": "אשרי נשוי פשע כסוי חטאה:",
  "8": "אשרי אדם לא יחשב יהוה לו עון:",
  "9": "ועתה האשור הזה העל המילה הוא אם גם על הערלה הלא אמרנו כי לאברהם נחשבה אמונתו לצדקה:",
  "10": "ואין נחשבה לו אם בהיותו מהול או בעודנו ערל הן לא בהיותו מהול כי אם בערלתו:",
  "11": "ואות המילה קבל לחותם צדקת האמונה אשר היתה לו בערלתו להיות לאב לכל המאמינים והם ערלים למען אף להם תחשב הצדקה:",
  "12": "ולהיות לאב גם למולים אך לא לאשר הם נמולים לבד כי אם גם הלכים בעקבות האמונה שהיתה לו לאברהם בעודנו בערלתו:",
  "13": "כי לא על ידי תורה באה ההבטחה לאברהם ולזרעו להיותו ירש העולם כי אם על ידי צדקת האמונה:",
  "14": "כי אלו לבני התורה הירשה האמונה לריק תהיה וההבטחה בטלה:",
  "15": "כי התורה מביאה קצף כי באשר אין תורה גם אין שם עברה:",
  "16": "על כן מתוך אמונה למען לפי חסד למען תחיה ההבטחה קימת לכל זרעו לא לבני התורה לבדם כי גם לבני אמונת אברהם אשר הוא אב לכלנו:",
  "17": "ככתוב כי אב המון גוים נתתיך והוא האמין בהביט אל אל המחיה את המתים והקורא את אשר לא היה כמו הוה:",
  "18": "באשר אין תקוה קוה ויאמן למען אשר יהיה לאב המון גוים כמו שנאמר כה יהיה זרעך:",
  "19": "ולא רפתה אמונתו ולא התבונן אל גופו שכבר נפוג בהיותו כבן מאת שנה ואל בלות רחם שרה:",
  "20": "ולא חלק לבו בהבטחת האלהים כחסר האמונה כי אם התחזק באמונתו ויתן כבוד לאלהים:",
  "21": "וידע בלבב שלם כי את אשר הבטיח גם יכל לעשותו:",
  "22": "על כן גם נחשבה לו לצדקה:",
  "23": "ולא לבד למענו כתובה זאת שנחשבה לו:",
  "24": "כי אם גם למעננו אשר עתידה להחשב לנו המאמינים במי שהעיר את ישוע אדנינו מן המתים:",
  "25": "אשר נמסר בעבור פשעינו ונעור לבעבור צדקנו:"
}