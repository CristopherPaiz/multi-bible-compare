{
  "1": "לכן אחרי נצדקנו באמונה שלום לנו עם האלהים באדנינו ישוע המשיח:",
  "2": "אשר בידו מצאנו באמונה מבוא אל החסד הזה אשר אנחנו עמדים בו ונתהלל בתקות כבוד האלהים:",
  "3": "ולא זאת בלבד כי אף נתהלל בצרות יען אשר ידענו כי הצרה מביאה לידי סבלנות:",
  "4": "והסבלנות לידי עמידה בנסיון והעמידה בנסיון לידי תקוה:",
  "5": "והתקוה היא לא תביש כי הוצק בלבבנו אהבת אל על ידי רוח הקדש הנתן לנו:",
  "6": "כי המשיח בעודנו חלשים מת בעתו בעד הרעשים:",
  "7": "הן בעד הצדיק יקשה לאיש למות אכן למות בעד הטוב אולי ישאהו לבו:",
  "8": "אבל בזאת הודיע האלהים את אהבתו אלינו כי המשיח מת בעדנו בהיותנו עוד חטאים:",
  "9": "ועתה אשר נצדקנו בדמו מה מאד נושע בו מן הקצף:",
  "10": "כי אם נרצינו לאלהים במות בנו בהיותנו איבים אף כי נושע עתה בחייו אחרי אשר נרצינו:",
  "11": "ולא זאת בלבד כי גם מתהללים אנחנו באלהים על יד אדנינו ישוע המשיח אשר בו עתה קבלנו את הרצוי:",
  "12": "לכן כאשר על ידי אדם אחד בא החטא לעולם והמות בעקב החטא וכן עבר המות על כל בני אדם מפני אשר כלם חטאו:",
  "13": "כי עד זמן התורה היה החטא בעולם אך לא יחשב חטא באין תורה:",
  "14": "אולם המות מלך מאדם עד משה גם על אלה אשר לא חטאו בדמיון עברת אדם הראשון אשר הוא דמות העתיד לבוא:",
  "15": "אך לא כדבר הפשע דבר המתנה כי אם בפשע האחד מתו הרבים אף כי חסד אלהים ומתנתו עדפו ערוף לרבים בחסד האדם האחד ישוע המשיח:",
  "16": "ולא כמו על ידי חטא אחד כן המתנה כי המשפט יצא מאחד לחיב אבל מתנת החסד היא לזכות מפשעים רבים:",
  "17": "כי אם בפשע האחד מלך המות על ידי האחד אף כי מקבלי עדף החסד ומתנת הצדקה ימלכו בחיים על ידי האחד ישוע המשיח:",
  "18": "לכן כאשר בפשע אחד נאשמו כל בני אדם ככה גם על ידי זכות אחת יזכו כל בני אדם לחיים:",
  "19": "כי כאשר במרי האדם האחד היו הרבים לחטאים ככה גם על ידי משמעת האחד יהיו הרבים לצדיקים:",
  "20": "אבל התורה נכנסה למען ירבה הפשע ובאשר רבה החטא עדף ממנו החסד:",
  "21": "למען כאשר מלך החטא במות ככה ימלך גם החסד על ידי הצדקה לחיי עולם בישוע המשיח אדנינו:"
}