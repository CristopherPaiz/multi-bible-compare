{
  "1": "כי התורה בהיות בה צל הטבות העתידות ולא מראה עצם הדברים אין ביכלתה להשלים את הקרבים בקרבנות ההם אשר יקריבו תמיד מדי שנה בשנה:",
  "2": "כי לולא זאת חדלו מהביאם באשר המקריבים בהטהרם פעם אחת לא היתה בהם עוד רגשת חטאים:",
  "3": "אבל יש שם הזכרת החטאים שנה בשנה:",
  "4": "כי דם הפרים והשעירים לא יוכל להסיר חטאים:",
  "5": "ובעבור זאת אמר בבואו לעולם זבח ומנחה לא חפצת גוף כוננת לי:",
  "6": "עולה וחטאה לא שאלת:",
  "7": "אז אמרתי הנה באתי במגלת ספר כתוב עלי לעשות רצונך אלהי:",
  "8": "אחרי אמרו למעלה זבח ומנחה עולה וחטאה לא חפצת ולא שאלת אשר יקריבו אתם על פי התורה:",
  "9": "אז אמר הנה באתי לעשות רצונך אלהי מעביר בזה את הראשונה למען הקים את השניה:",
  "10": "וברצון הזה מקדשים אנחנו על ידי הקרבת קרבן גוף ישוע המשיח בפעם אחת:",
  "11": "וכל כהן עמד יום יום לשרת ומוסיף פעמים רבות להקריב אתן הקרבנות אשר לא יוכלו לעולם להעביר חטאים:",
  "12": "אולם זה אחרי הקריבו זבח אחד על החטאים ישב עד עולם לימין האלהים:",
  "13": "וחכה יחכה עד כי יושתו איביו הדם לרגליו:",
  "14": "כי הוא בקרבן אחת השלים לנצח את המקדשים:",
  "15": "ואף רוח הקדש מעיד לנו על זאת כי אחרי אמרו:",
  "16": "זאת הברית אשר אכרת אתם אחרי הימים ההם אמר יהוה נתתי את תורתי בקרבם ועל לבם אכתבנה:",
  "17": "ולעונם ולחטאתם לא אזכר עוד:",
  "18": "והנה באשר נסלחו החטאים אין עוד קרבן עליהם:",
  "19": "ועתה אחי בהיות לנו בטחון דרך הקדש בדם ישוע:",
  "20": "דרך חדש וחי אשר חדש לנו בפרכת היא בשרו:",
  "21": "ובהיות לנו כהן גדול על בית אלהים:",
  "22": "נקרבה נא בלבב שלם ובאמונה תמימה מטהרים בהזית לבבנו מרוח רעה ורחוצי בשר במים טהורים:",
  "23": "נחזיקה בהודית התקוה בל נמוט כי נאמן המבטיח:",
  "24": "ונתבוננה זה על זה לעורר אתנו לאהבה ולמעשים טובים:",
  "25": "ואל נעזב את כנאיתנו כמנהג קצת אנשים כי אם נוכיח איש את אחיו וביותר בראתכם כי קרוב היום:",
  "26": "כי אם נחטא בזדון אחרי אשר קבלנו דעת האמת לא ישאר עוד זבח קרבן לכפר על החטא:",
  "27": "כי אם בעותי הדין העתיד ואש קנאה אשר תאכל את הצררים:",
  "28": "הן איש כי יפר תורת משה מות ימות בלי חמלה על פי שנים עדים או שלשה:",
  "29": "מה תחשבו כמה יגדל הענש הראוי לרמס ברגלו את בן האלהים וחשב לחל את דם הברית אשר הוא מקדש בו ומחרף את רוח החסד:",
  "30": "כי ידענו את האמר לי נקם ושלם ועוד כי ידין יהוה עמו:",
  "31": "מה נורא לנפל ביד אלהים חיים:",
  "32": "אבל זכרו נא את הימים הראשונים כי אז אחרי ארו עיניכם נשאתם כבד ענוים רבים:",
  "33": "פעם בהיותכם לראי בחרפה ותוגה פעם בהשתתף לאשר הגיע אליהם כזאת:",
  "34": "כי הצטערתם על מוסרי וגזלת רכושכם סבלתם בשמחה מדעתכם בנפשכם שיש לכם בשמים קנין טוב ממנו וקים לעד:",
  "35": "לכן אל תשליכו את בטחונכם כי יש לו שכר רב:",
  "36": "כי צריכים אתם לסבלנות למען תעשו רצון אלהים ונשאתם את ההבטחה:",
  "37": "כי עוד מעט רגע והבא יבא לא יאחר:",
  "38": "הצדיק באמונתו יחיה ואם יסג אחור לא רצתה נפשי בו:",
  "39": "אמנם אנחנו איננו מן הנסוגים אחור לאבדם כי אם מן המאמינים להצלת הנפש:"
}