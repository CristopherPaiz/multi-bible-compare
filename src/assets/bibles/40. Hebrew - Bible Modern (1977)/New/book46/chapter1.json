{
  "1": "פולוס המקרא להיות שליח ישוע המשיח ברצון אלהים וסוסתניס אחינו:",
  "2": "אל קהלת אלהים אשר בקורנתוס אל המקדשים במשיח ישוע הקרואים להיות קדשים עם כל הקראים בשם אדנינו ישוע המשיח בכל מקום שלהם ושלנו:",
  "3": "חסד לכם ושלום מאת האלהים אבינו ואדנינו ישוע המשיח:",
  "4": "אודה לאלהי בעבורכם בכל עת על חסד האלהים הנתן לכם במשיח ישוע:",
  "5": "אשר עשרתם בו בכל בכל דבור ובכל דעת:",
  "6": "באשר עדות המשיח התקימה בכם:",
  "7": "עד כי לא חסרתם כל מתן החסד והנכם מחכים להתגלות אדנינו ישוע המשיח:",
  "8": "אשר גם יקים אתכם ער עת קץ להיות נקיים ביום אדנינו ישוע המשיח:",
  "9": "נאמן הוא האלהים אשר על פיו נקראתם לחברת בנו ישוע המשיח אדנינו:",
  "10": "והנני מזהיר אתכם אחי בשם אדנינו ישוע המשיח להיות כלכם פה אחד ולא תהיין מחלקות בקרבכם כי אם תכוננו יחד בלב אחד ובעצה אחת:",
  "11": "כי הגד לי עליכם ביד בני בית כלואה כי יש מריבות ביניכם:",
  "12": "וזאת אני אמר כי איש איש מכם זה אמר לפולוס וזה לאפולוס וזה לכיפא וזה למשיח הנני:",
  "13": "הכי חלק המשיח הכי פולוס נצלב בעדכם או לשם פולוס נטבלתם:",
  "14": "אודה לאלהים שלא טבלתי איש מכם כי אם את קרספוס ואת גיוס:",
  "15": "פן יאמרו כי לשמי טבלתי:",
  "16": "אך טבלתי גם את בני בית אסטפנוס ומלבד אלה אינני ידע אם טבלתי עוד איש אחר:",
  "17": "כי לא שלחני המשיח לטבול כי אם לבשר לא בחכמת דברים למען אשר לא יהיה לריק צלב המשיח:",
  "18": "כי דבר הצלב סכלות הוא לאבדים אבל לנו הנושעים גבורת אלהים הוא:",
  "19": "כי כן כתוב אאבד חכמת חכמים ובינת נבונים אסתיר:",
  "20": "איה חכם איה ספר איה דרש העולם הזה הלא סכל האלהים את חכמת העולם הזה:",
  "21": "כי אחרי אשר בחכמת האלהים לא ידע העולם את האלהים בחכמה היה רצון לפניו להושיע בסכלות הקריאה את המאמינים:",
  "22": "כי היהודים שאלים להם אות והיונים מבקשים חכמה:",
  "23": "ואנחנו משמיעים את המשיח הצלוב מכשול ליהודים וסכלות ליונים:",
  "24": "אבל למקראים הן מיהודים הן מיונים את המשיח אשר הוא גבורת אלהים וחכמת אלהים:",
  "25": "יען כי סכלות האל חכמה היא מאדם וחלשת האל חזקה היא מאדם:",
  "26": "כי ראו נא אחי את קריאתכם שלא רבים המה החכמים לפי הבשר לא רבים השליטים ולא רבים החרים:",
  "27": "כי אם בסכל שבעולם בחר האל למען ביש את החכמים ובחלוש שבעולם בחר האל למען ביש את החזק:",
  "28": "ובדלת העולם בחר האל ובנמאס ובאשר כאין למען בטל את אשר ישנו:",
  "29": "כדי שלא יתהלל לפניו כל בשר:",
  "30": "וממנו אתם במשיח ישוע אשר היה לנו לחכמה מאת האלהים ולצדקה ולקדוש ולפדיון:",
  "31": "ויהי ככתוב המתהלל יתהלל ביהוה:"
}