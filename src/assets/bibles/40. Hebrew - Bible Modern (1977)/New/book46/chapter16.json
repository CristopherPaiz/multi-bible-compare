{
  "1": "ועל דבר קבוץ התרומות לעזרת הקדושים כאשר תקנתי לקהלות אשר בגלטיא כן תעשו גם אתם:",
  "2": "בכל אחד בשבת יניח אצלו איש איש מכם ויאצר את אשר עלה בידו למען אשר בבאי לא יקבץ עוד:",
  "3": "ואני בבאי את אשר תמצאו נאמנים עם אגרות אשלח אתם להביא את נדבתכם לירושלים:",
  "4": "ואם שוה הטרח שגם אנכי אלך שמה אתי ילכו:",
  "5": "ואני אבא אליכם אחרי עברי את מקדוניא כי את מקדוניא אעברה:",
  "6": "ואולי אשב עמכם ימים אחדים או כל ימי הסתו למען תלוני אל אשר אלך שמה:",
  "7": "כי כעת אין רצוני לראתכם אך בעברי כי אקוה לשבת אצלכם זמן מה אם ירצה יהוה:",
  "8": "אבל אשב באפסוס עד חג השבועות:",
  "9": "כי נפתח לי פתח גדול ורב פעלים ורבים המתקוממים:",
  "10": "וכי יבוא אליכם טימותיוס ראו נא שיהיה עמכם בלי פחד כי מלאכת יהוה הוא עשה כמו גם אני:",
  "11": "על כן איש אל יבז אתו אך שלחהו בשלום למען יבא אלי כי אחכה לו עם האחים:",
  "12": "ואפולוס האח הנה פצרתי בו לבוא אליכם עם האחים אך לא היה ברצונו לבוא עתה אמנם בוא יבוא במצאו עת נכונה:",
  "13": "שקדו ועמדו באמונה התאששו והתחזקו:",
  "14": "וכל דבריכם יעשו באהבה:",
  "15": "ואבקשה מכם אחי הלא ידעתם את בית אסטפנוס שהוא ראשית אכיא ויתנו את נפשם לשרות הקדשים:",
  "16": "לכן הכנעו גם אתם מפני אנשים כאלה ומפני כל אשר יעבד עמהם ויעמלו:",
  "17": "והנני שמח בביאת אסטפנוס ופרטונטוס ואכיקוס כי המה מלאו את אשר חסרתי אתכם:",
  "18": "ויניחו את רוחי ואת רוחכם על כן הכירו אנשים כאלה:",
  "19": "הקהלות אשר באסיא שאלות לשלומכם עקילס ופריסקלא וגם הקהלה אשר בביתם מרבים לשאל לשלומכם באדנינו:",
  "20": "האחים כלם שאלים לשלומכם שאלו לשלום איש את רעהו בנשקה הקדושה:",
  "21": "שאלת שלומכם בידי אני פולוס:",
  "22": "מי שלא יאהב את האדון ישוע המשיח יחרם מרן אתא:",
  "23": "חסד ישוע המשיח אדנינו יהי עמכם:",
  "24": "ואהבתי את כלכם במשיח ישוע אמן:"
}