{
  "1": "ואני לא יכלתי לדבר עמכם אחי כעם רוחניים כי עודכם של הבשר וכמו עוללים במשיח:",
  "2": "חלב השקיתי אתכם ולא מאכל כי אז לא יכלתם וגם עתה לא תוכלו יען היתכם עוד של הבשר:",
  "3": "כי באשר קנאה ומריבה ומחלקים ביניכם הלא של הבשר אתם ומתהלכים לפי דרך בני אדם:",
  "4": "הן באמר האחד אני לפולוס והשני אני לאפולוס הלא של הבשר אתם:",
  "5": "מי אפוא פולוס ומי הוא אפולוס אך משרתים הם אשר על ידם באתם להאמין איש איש כמתנת האדון אשר נתן לו:",
  "6": "אני נטעתי ואפולוס השקה אבל האלהים הוא הצמיח:",
  "7": "על כן הנטע איננו מאומה והמשקה איננו מאומה כי אם האלהים המצמיח:",
  "8": "והנטע והמשקה כאחד המה ואיש איש יקבל את שכרו כפי עמלו:",
  "9": "כי עזרי אל אנחנו ואתם שדה אלהים ובנין אלהים אתם:",
  "10": "]11-01[ ואני כפי חסד אלהים הנתן לי כבני חכם שתי יסוד ואחר בונה עליו אך ירא כל איש לשית יסוד אחר חוץ מן המוסד שהוא ישוע המשיח:",
  "11": "]11-01[:",
  "12": "ואם יבנה הבונה על היסוד הזה זהב או כסף או אבנים יקרות או עץ או חציר או קש:",
  "13": "מעשה כל איש יגלה כי היום הוא יבררהו כי באש יראה ואת מה מעשה כל איש ואיש האש תבחננו:",
  "14": "אם יעמד מעשה איש אשר בנה עליו יקבל שכרו:",
  "15": "ואם ישרף מעשהו יפסידנו והוא יושע אך כמו מצל מאש:",
  "16": "הלא ידעתם כי היכל אלהים אתם ורוח אלהים שכן בקרבכם:",
  "17": "ואיש אשר ישחית את היכל אלהים האלהים ישחית אתו כי היכל אלהים קדוש ואתם הנכם קדושים:",
  "18": "אל ירמה איש את עצמו והחשב את עצמו חכם בעולם הזה יהי לסכל למען יחכם:",
  "19": "כי חכמת העולם הזה סכלות היא לפני האלהים ככתוב לכד חכמים בערמם:",
  "20": "ועוד כתוב יהוה ידע מחשבות חכמים כי המה הבל:",
  "21": "על כן אל יתהלל איש באדם כי הכל הוא שלכם:",
  "22": "אם פולוס אם אפולוס ואם כיפא אם העולם אם החיים ואם המות אם ההוה ואם העתיד הכל הוא שלכם:",
  "23": "ואתם הנכם של המשיח והמשיח הוא של אלהים:"
}