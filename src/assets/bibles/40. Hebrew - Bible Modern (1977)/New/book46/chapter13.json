{
  "1": "אם בלשנות אנשים ומלאכים אדבר ואין בי האהבה הייתי כנחשת המה או כצלצל תרועה:",
  "2": "וכי תהיה לי נבואה ואדע כל הסודות וכל הדעת וכי תהיה לי כל האמונה עד כי אעתיק הרים ואין בי האהבה הייתי כאין:",
  "3": "ואם אחלק את כל הוני ואם אתן את גופי לשרפה ואין בי האהבה כל זאת לא תועילני:",
  "4": "האהבה מארכת אף ועשה חסד האהבה לא תקנא האהבה לא תתפאר ולא תתרומם:",
  "5": "לא תעשה דבר תפלה ולא תבקש את אשר לה ולא תתמרמר ולא תחשב הרעה:",
  "6": "לא תשמח בעולה כי שמחתה עם האמת:",
  "7": "את כל תשא את כל תאמין את כל תקוה ואת כל תסבל:",
  "8": "האהבה לא תבל לעולם אך הנבואות הנה תבטלנה והלשנות תכלינה והדעת תבטל:",
  "9": "כי קצת הוא שידענו וקצת הוא שנבאנו:",
  "10": "וכבוא התמים אז עבור תעבר הקצת:",
  "11": "כאשר הייתי עולל כעולל דברתי כעולל הגיתי כעולל חשבתי וכאשר הייתי לאיש הסירתי דברי העולל:",
  "12": "כי כעת מביטים אנחנו במראה ובחידות ואז פנים אל פנים כעת יודע אני קצתו ואז כאשר נודעתי אדע אף אני:",
  "13": "ועתה שלש אלה תעמדנה האמונה והתקוה והאהבה והגדולה בהן היא האהבה:"
}