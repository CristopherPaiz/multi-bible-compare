{
  "1": "מדוע משדי לא נצפנו עתים וידעו לא חזו ימיו:",
  "2": "גבלות ישיגו עדר גזלו וירעו:",
  "3": "חמור יתומים ינהגו יחבלו שור אלמנה:",
  "4": "יטו אביונים מדרך יחד חבאו עניי ארץ:",
  "5": "הן פראים במדבר יצאו בפעלם משחרי לטרף ערבה לו לחם לנערים:",
  "6": "בשדה בלילו יקצירו וכרם רשע ילקשו:",
  "7": "ערום ילינו מבלי לבוש ואין כסות בקרה:",
  "8": "מזרם הרים ירטבו ומבלי מחסה חבקו צור:",
  "9": "יגזלו משד יתום ועל עני יחבלו:",
  "10": "ערום הלכו בלי לבוש ורעבים נשאו עמר:",
  "11": "בין שורתם יצהירו יקבים דרכו ויצמאו:",
  "12": "מעיר מתים ינאקו ונפש חללים תשוע ואלוה לא ישים תפלה:",
  "13": "המה היו במרדי אור לא הכירו דרכיו ולא ישבו בנתיבתיו:",
  "14": "לאור יקום רוצח יקטל עני ואביון ובלילה יהי כגנב:",
  "15": "ועין נאף שמרה נשף לאמר לא תשורני עין וסתר פנים ישים:",
  "16": "חתר בחשך בתים יומם חתמו למו לא ידעו אור:",
  "17": "כי יחדו בקר למו צלמות כי יכיר בלהות צלמות:",
  "18": "קל הוא על פני מים תקלל חלקתם בארץ לא יפנה דרך כרמים:",
  "19": "ציה גם חם יגזלו מימי שלג שאול חטאו:",
  "20": "ישכחהו רחם מתקו רמה עוד לא יזכר ותשבר כעץ עולה:",
  "21": "רעה עקרה לא תלד ואלמנה לא ייטיב:",
  "22": "ומשך אבירים בכחו יקום ולא יאמין בחיין:",
  "23": "יתן לו לבטח וישען ועיניהו על דרכיהם:",
  "24": "רומו מעט ואיננו והמכו ככל יקפצון וכראש שבלת ימלו:",
  "25": "ואם לא אפו מי יכזיבני וישם לאל מלתי:"
}