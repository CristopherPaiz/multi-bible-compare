{
  "1": "אחרי כן פתח איוב את פיהו ויקלל את יומו:",
  "2": "ויען איוב ויאמר:",
  "3": "יאבד יום אולד בו והלילה אמר הרה גבר:",
  "4": "היום ההוא יהי חשך אל ידרשהו אלוה ממעל ואל תופע עליו נהרה:",
  "5": "יגאלהו חשך וצלמות תשכן עליו עננה יבעתהו כמרירי יום:",
  "6": "הלילה ההוא יקחהו אפל אל יחד בימי שנה במספר ירחים אל יבא:",
  "7": "הנה הלילה ההוא יהי גלמוד אל תבא רננה בו:",
  "8": "יקבהו אררי יום העתידים ערר לויתן:",
  "9": "יחשכו כוכבי נשפו יקו לאור ואין ואל יראה בעפעפי שחר:",
  "10": "כי לא סגר דלתי בטני ויסתר עמל מעיני:",
  "11": "למה לא מרחם אמות מבטן יצאתי ואגוע:",
  "12": "מדוע קדמוני ברכים ומה שדים כי אינק:",
  "13": "כי עתה שכבתי ואשקוט ישנתי אז ינוח לי:",
  "14": "עם מלכים ויעצי ארץ הבנים חרבות למו:",
  "15": "או עם שרים זהב להם הממלאים בתיהם כסף:",
  "16": "או כנפל טמון לא אהיה כעללים לא ראו אור:",
  "17": "שם רשעים חדלו רגז ושם ינוחו יגיעי כח:",
  "18": "יחד אסירים שאננו לא שמעו קול נגש:",
  "19": "קטן וגדול שם הוא ועבד חפשי מאדניו:",
  "20": "למה יתן לעמל אור וחיים למרי נפש:",
  "21": "המחכים למות ואיננו ויחפרהו ממטמונים:",
  "22": "השמחים אלי גיל ישישו כי ימצאו קבר:",
  "23": "לגבר אשר דרכו נסתרה ויסך אלוה בעדו:",
  "24": "כי לפני לחמי אנחתי תבא ויתכו כמים שאגתי:",
  "25": "כי פחד פחדתי ויאתיני ואשר יגרתי יבא לי:",
  "26": "לא שלותי ולא שקטתי ולא נחתי ויבא רגז:"
}