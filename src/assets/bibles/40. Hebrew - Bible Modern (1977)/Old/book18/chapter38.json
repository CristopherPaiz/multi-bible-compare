{
  "1": "ויען יהוה את איוב מן הסערה ויאמר:",
  "2": "מי זה מחשיך עצה במלין בלי דעת:",
  "3": "אזר נא כגבר חלציך ואשאלך והודיעני:",
  "4": "איפה היית ביסדי ארץ הגד אם ידעת בינה:",
  "5": "מי שם ממדיה כי תדע או מי נטה עליה קו:",
  "6": "על מה אדניה הטבעו או מי ירה אבן פנתה:",
  "7": "ברן יחד כוכבי בקר ויריעו כל בני אלהים:",
  "8": "ויסך בדלתים ים בגיחו מרחם יצא:",
  "9": "בשומי ענן לבשו וערפל חתלתו:",
  "10": "ואשבר עליו חקי ואשים בריח ודלתים:",
  "11": "ואמר עד פה תבוא ולא תסיף ופא ישית בגאון גליך:",
  "12": "המימיך צוית בקר ידעתה שחר מקמו:",
  "13": "לאחז בכנפות הארץ וינערו רשעים ממנה:",
  "14": "תתהפך כחמר חותם ויתיצבו כמו לבוש:",
  "15": "וימנע מרשעים אורם וזרוע רמה תשבר:",
  "16": "הבאת עד נבכי ים ובחקר תהום התהלכת:",
  "17": "הנגלו לך שערי מות ושערי צלמות תראה:",
  "18": "התבננת עד רחבי ארץ הגד אם ידעת כלה:",
  "19": "אי זה הדרך ישכן אור וחשך אי זה מקמו:",
  "20": "כי תקחנו אל גבולו וכי תבין נתיבות ביתו:",
  "21": "ידעת כי אז תולד ומספר ימיך רבים:",
  "22": "הבאת אל אצרות שלג ואצרות ברד תראה:",
  "23": "אשר חשכתי לעת צר ליום קרב ומלחמה:",
  "24": "אי זה הדרך יחלק אור יפץ קדים עלי ארץ:",
  "25": "מי פלג לשטף תעלה ודרך לחזיז קלות:",
  "26": "להמטיר על ארץ לא איש מדבר לא אדם בו:",
  "27": "להשביע שאה ומשאה ולהצמיח מצא דשא:",
  "28": "היש למטר אב או מי הוליד אגלי טל:",
  "29": "מבטן מי יצא הקרח וכפר שמים מי ילדו:",
  "30": "כאבן מים יתחבאו ופני תהום יתלכדו:",
  "31": "התקשר מעדנות כימה או משכות כסיל תפתח:",
  "32": "התציא מזרות בעתו ועיש על בניה תנחם:",
  "33": "הידעת חקות שמים אם תשים משטרו בארץ:",
  "34": "התרים לעב קולך ושפעת מים תכסך:",
  "35": "התשלח ברקים וילכו ויאמרו לך הננו:",
  "36": "מי שת בטחות חכמה או מי נתן לשכוי בינה:",
  "37": "מי יספר שחקים בחכמה ונבלי שמים מי ישכיב:",
  "38": "בצקת עפר למוצק ורגבים ידבקו:",
  "39": "התצוד ללביא טרף וחית כפירים תמלא:",
  "40": "כי ישחו במעונות ישבו בסכה למו ארב:",
  "41": "מי יכין לערב צידו כי ילדו אל אל ישועו יתעו לבלי אכל:"
}