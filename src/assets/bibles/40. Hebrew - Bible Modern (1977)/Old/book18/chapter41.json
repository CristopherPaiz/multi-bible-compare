{
  "1": "תמשך לויתן בחכה ובחבל תשקיע לשנו:",
  "2": "התשים אגמון באפו ובחוח תקוב לחיו:",
  "3": "הירבה אליך תחנונים אם ידבר אליך רכות:",
  "4": "היכרת ברית עמך תקחנו לעבד עולם:",
  "5": "התשחק בו כצפור ותקשרנו לנערותיך:",
  "6": "יכרו עליו חברים יחצוהו בין כנענים:",
  "7": "התמלא בשכות עורו ובצלצל דגים ראשו:",
  "8": "שים עליו כפך זכר מלחמה אל תוסף:",
  "9": "הן תחלתו נכזבה הגם אל מראיו יטל:",
  "10": "לא אכזר כי יעורנו ומי הוא לפני יתיצב:",
  "11": "מי הקדימני ואשלם תחת כל השמים לי הוא:",
  "12": "לא אחריש בדיו ודבר גבורות וחין ערכו:",
  "13": "מי גלה פני לבושו בכפל רסנו מי יבוא:",
  "14": "דלתי פניו מי פתח סביבות שניו אימה:",
  "15": "גאוה אפיקי מגנים סגור חותם צר:",
  "16": "אחד באחד יגשו ורוח לא יבוא ביניהם:",
  "17": "איש באחיהו ידבקו יתלכדו ולא יתפרדו:",
  "18": "עטישתיו תהל אור ועיניו כעפעפי שחר:",
  "19": "מפיו לפידים יהלכו כידודי אש יתמלטו:",
  "20": "מנחיריו יצא עשן כדוד נפוח ואגמן:",
  "21": "נפשו גחלים תלהט ולהב מפיו יצא:",
  "22": "בצוארו ילין עז ולפניו תדוץ דאבה:",
  "23": "מפלי בשרו דבקו יצוק עליו בל ימוט:",
  "24": "לבו יצוק כמו אבן ויצוק כפלח תחתית:",
  "25": "משתו יגורו אלים משברים יתחטאו:",
  "26": "משיגהו חרב בלי תקום חנית מסע ושריה:",
  "27": "יחשב לתבן ברזל לעץ רקבון נחושה:",
  "28": "לא יבריחנו בן קשת לקש נהפכו לו אבני קלע:",
  "29": "כקש נחשבו תותח וישחק לרעש כידון:",
  "30": "תחתיו חדודי חרש ירפד חרוץ עלי טיט:",
  "31": "ירתיח כסיר מצולה ים ישים כמרקחה:",
  "32": "אחריו יאיר נתיב יחשב תהום לשיבה:",
  "33": "אין על עפר משלו העשו לבלי חת:",
  "34": "את כל גבה יראה הוא מלך על כל בני שחץ:"
}