{
  "1": "ויען איוב ויאמר:",
  "2": "מה עזרת ללא כח הושעת זרוע לא עז:",
  "3": "מה יעצת ללא חכמה ותושיה לרב הודעת:",
  "4": "את מי הגדת מלין ונשמת מי יצאה ממך:",
  "5": "הרפאים יחוללו מתחת מים ושכניהם:",
  "6": "ערום שאול נגדו ואין כסות לאבדון:",
  "7": "נטה צפון על תהו תלה ארץ על בלי מה:",
  "8": "צרר מים בעביו ולא נבקע ענן תחתם:",
  "9": "מאחז פני כסה פרשז עליו עננו:",
  "10": "חק חג על פני מים עד תכלית אור עם חשך:",
  "11": "עמודי שמים ירופפו ויתמהו מגערתו:",
  "12": "בכחו רגע הים ובתובנתו מחץ רהב:",
  "13": "ברוחו שמים שפרה חללה ידו נחש בריח:",
  "14": "הן אלה קצות דרכו ומה שמץ דבר נשמע בו ורעם גבורתו מי יתבונן:"
}