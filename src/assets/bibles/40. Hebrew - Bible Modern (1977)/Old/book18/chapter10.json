{
  "1": "נקטה נפשי בחיי אעזבה עלי שיחי אדברה במר נפשי:",
  "2": "אמר אל אלוה אל תרשיעני הודיעני על מה תריבני:",
  "3": "הטוב לך כי תעשק כי תמאס יגיע כפיך ועל עצת רשעים הופעת:",
  "4": "העיני בשר לך אם כראות אנוש תראה:",
  "5": "הכימי אנוש ימיך אם שנותיך כימי גבר:",
  "6": "כי תבקש לעוני ולחטאתי תדרוש:",
  "7": "על דעתך כי לא ארשע ואין מידך מציל:",
  "8": "ידיך עצבוני ויעשוני יחד סביב ותבלעני:",
  "9": "זכר נא כי כחמר עשיתני ואל עפר תשיבני:",
  "10": "הלא כחלב תתיכני וכגבנה תקפיאני:",
  "11": "עור ובשר תלבישני ובעצמות וגידים תסככני:",
  "12": "חיים וחסד עשית עמדי ופקדתך שמרה רוחי:",
  "13": "ואלה צפנת בלבבך ידעתי כי זאת עמך:",
  "14": "אם חטאתי ושמרתני ומעוני לא תנקני:",
  "15": "אם רשעתי אללי לי וצדקתי לא אשא ראשי שבע קלון וראה עניי:",
  "16": "ויגאה כשחל תצודני ותשב תתפלא בי:",
  "17": "תחדש עדיך נגדי ותרב כעשך עמדי חליפות וצבא עמי:",
  "18": "ולמה מרחם הצאתני אגוע ועין לא תראני:",
  "19": "כאשר לא הייתי אהיה מבטן לקבר אובל:",
  "20": "הלא מעט ימי יחדל ישית ממני ואבליגה מעט:",
  "21": "בטרם אלך ולא אשוב אל ארץ חשך וצלמות:",
  "22": "ארץ עפתה כמו אפל צלמות ולא סדרים ותפע כמו אפל:"
}