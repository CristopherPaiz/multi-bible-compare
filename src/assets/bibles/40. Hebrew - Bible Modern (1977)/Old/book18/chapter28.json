{
  "1": "כי יש לכסף מוצא ומקום לזהב יזקו:",
  "2": "ברזל מעפר יקח ואבן יצוק נחושה:",
  "3": "קץ שם לחשך ולכל תכלית הוא חוקר אבן אפל וצלמות:",
  "4": "פרץ נחל מעם גר הנשכחים מני רגל דלו מאנוש נעו:",
  "5": "ארץ ממנה יצא לחם ותחתיה נהפך כמו אש:",
  "6": "מקום ספיר אבניה ועפרת זהב לו:",
  "7": "נתיב לא ידעו עיט ולא שזפתו עין איה:",
  "8": "לא הדריכהו בני שחץ לא עדה עליו שחל:",
  "9": "בחלמיש שלח ידו הפך משרש הרים:",
  "10": "בצורות יארים בקע וכל יקר ראתה עינו:",
  "11": "מבכי נהרות חבש ותעלמה יצא אור:",
  "12": "והחכמה מאין תמצא ואי זה מקום בינה:",
  "13": "לא ידע אנוש ערכה ולא תמצא בארץ החיים:",
  "14": "תהום אמר לא בי היא וים אמר אין עמדי:",
  "15": "לא יתן סגור תחתיה ולא ישקל כסף מחירה:",
  "16": "לא תסלה בכתם אופיר בשהם יקר וספיר:",
  "17": "לא יערכנה זהב וזכוכית ותמורתה כלי פז:",
  "18": "ראמות וגביש לא יזכר ומשך חכמה מפנינים:",
  "19": "לא יערכנה פטדת כוש בכתם טהור לא תסלה:",
  "20": "והחכמה מאין תבוא ואי זה מקום בינה:",
  "21": "ונעלמה מעיני כל חי ומעוף השמים נסתרה:",
  "22": "אבדון ומות אמרו באזנינו שמענו שמעה:",
  "23": "אלהים הבין דרכה והוא ידע את מקומה:",
  "24": "כי הוא לקצות הארץ יביט תחת כל השמים יראה:",
  "25": "לעשות לרוח משקל ומים תכן במדה:",
  "26": "בעשתו למטר חק ודרך לחזיז קלות:",
  "27": "אז ראה ויספרה הכינה וגם חקרה:",
  "28": "ויאמר לאדם הן יראת אדני היא חכמה וסור מרע בינה:"
}