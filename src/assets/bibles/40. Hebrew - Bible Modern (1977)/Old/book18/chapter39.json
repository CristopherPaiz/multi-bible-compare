{
  "1": "הידעת עת לדת יעלי סלע חלל אילות תשמר:",
  "2": "תספר ירחים תמלאנה וידעת עת לדתנה:",
  "3": "תכרענה ילדיהן תפלחנה חבליהם תשלחנה:",
  "4": "יחלמו בניהם ירבו בבר יצאו ולא שבו למו:",
  "5": "מי שלח פרא חפשי ומסרות ערוד מי פתח:",
  "6": "אשר שמתי ערבה ביתו ומשכנותיו מלחה:",
  "7": "ישחק להמון קריה תשאות נוגש לא ישמע:",
  "8": "יתור הרים מרעהו ואחר כל ירוק ידרוש:",
  "9": "היאבה רים עבדך אם ילין על אבוסך:",
  "10": "התקשר רים בתלם עבתו אם ישדד עמקים אחריך:",
  "11": "התבטח בו כי רב כחו ותעזב אליו יגיעך:",
  "12": "התאמין בו כי ישוב זרעך וגרנך יאסף:",
  "13": "כנף רננים נעלסה אם אברה חסידה ונצה:",
  "14": "כי תעזב לארץ בציה ועל עפר תחמם:",
  "15": "ותשכח כי רגל תזורה וחית השדה תדושה:",
  "16": "הקשיח בניה ללא לה לריק יגיעה בלי פחד:",
  "17": "כי השה אלוה חכמה ולא חלק לה בבינה:",
  "18": "כעת במרום תמריא תשחק לסוס ולרכבו:",
  "19": "התתן לסוס גבורה התלביש צוארו רעמה:",
  "20": "התרעישנו כארבה הוד נחרו אימה:",
  "21": "יחפרו בעמק וישיש בכח יצא לקראת נשק:",
  "22": "ישחק לפחד ולא יחת ולא ישוב מפני חרב:",
  "23": "עליו תרנה אשפה להב חנית וכידון:",
  "24": "ברעש ורגז יגמא ארץ ולא יאמין כי קול שופר:",
  "25": "בדי שפר יאמר האח ומרחוק יריח מלחמה רעם שרים ותרועה:",
  "26": "המבינתך יאבר נץ יפרש כנפו לתימן:",
  "27": "אם על פיך יגביה נשר וכי ירים קנו:",
  "28": "סלע ישכן ויתלנן על שן סלע ומצודה:",
  "29": "משם חפר אכל למרחוק עיניו יביטו:",
  "30": "ואפרחו יעלעו דם ובאשר חללים שם הוא:"
}