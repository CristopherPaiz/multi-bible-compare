{
  "1": "ויען איוב ויאמר:",
  "2": "שמעו שמוע מלתי ותהי זאת תנחומתיכם:",
  "3": "שאוני ואנכי אדבר ואחר דברי תלעיג:",
  "4": "האנכי לאדם שיחי ואם מדוע לא תקצר רוחי:",
  "5": "פנו אלי והשמו ושימו יד על פה:",
  "6": "ואם זכרתי ונבהלתי ואחז בשרי פלצות:",
  "7": "מדוע רשעים יחיו עתקו גם גברו חיל:",
  "8": "זרעם נכון לפניהם עמם וצאצאיהם לעיניהם:",
  "9": "בתיהם שלום מפחד ולא שבט אלוה עליהם:",
  "10": "שורו עבר ולא יגעל תפלט פרתו ולא תשכל:",
  "11": "ישלחו כצאן עויליהם וילדיהם ירקדון:",
  "12": "ישאו כתף וכנור וישמחו לקול עוגב:",
  "13": "יבלו בטוב ימיהם וברגע שאול יחתו:",
  "14": "ויאמרו לאל סור ממנו ודעת דרכיך לא חפצנו:",
  "15": "מה שדי כי נעבדנו ומה נועיל כי נפגע בו:",
  "16": "הן לא בידם טובם עצת רשעים רחקה מני:",
  "17": "כמה נר רשעים ידעך ויבא עלימו אידם חבלים יחלק באפו:",
  "18": "יהיו כתבן לפני רוח וכמץ גנבתו סופה:",
  "19": "אלוה יצפן לבניו אונו ישלם אליו וידע:",
  "20": "יראו עינו כידו ומחמת שדי ישתה:",
  "21": "כי מה חפצו בביתו אחריו ומספר חדשיו חצצו:",
  "22": "הלאל ילמד דעת והוא רמים ישפוט:",
  "23": "זה ימות בעצם תמו כלו שלאנן ושליו:",
  "24": "עטיניו מלאו חלב ומח עצמותיו ישקה:",
  "25": "וזה ימות בנפש מרה ולא אכל בטובה:",
  "26": "יחד על עפר ישכבו ורמה תכסה עליהם:",
  "27": "הן ידעתי מחשבותיכם ומזמות עלי תחמסו:",
  "28": "כי תאמרו איה בית נדיב ואיה אהל משכנות רשעים:",
  "29": "הלא שאלתם עוברי דרך ואתתם לא תנכרו:",
  "30": "כי ליום איד יחשך רע ליום עברות יובלו:",
  "31": "מי יגיד על פניו דרכו והוא עשה מי ישלם לו:",
  "32": "והוא לקברות יובל ועל גדיש ישקוד:",
  "33": "מתקו לו רגבי נחל ואחריו כל אדם ימשוך ולפניו אין מספר:",
  "34": "ואיך תנחמוני הבל ותשובתיכם נשאר מעל:"
}