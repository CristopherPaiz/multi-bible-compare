{
  "1": "ויען צפר הנעמתי ויאמר:",
  "2": "לכן שעפי ישיבוני ובעבור חושי בי:",
  "3": "מוסר כלמתי אשמע ורוח מבינתי יענני:",
  "4": "הזאת ידעת מני עד מני שים אדם עלי ארץ:",
  "5": "כי רננת רשעים מקרוב ושמחת חנף עדי רגע:",
  "6": "אם יעלה לשמים שיאו וראשו לעב יגיע:",
  "7": "כגללו לנצח יאבד ראיו יאמרו איו:",
  "8": "כחלום יעוף ולא ימצאוהו וידד כחזיון לילה:",
  "9": "עין שזפתו ולא תוסיף ולא עוד תשורנו מקומו:",
  "10": "בניו ירצו דלים וידיו תשבנה אונו:",
  "11": "עצמותיו מלאו עלומו ועמו על עפר תשכב:",
  "12": "אם תמתיק בפיו רעה יכחידנה תחת לשונו:",
  "13": "יחמל עליה ולא יעזבנה וימנענה בתוך חכו:",
  "14": "לחמו במעיו נהפך מרורת פתנים בקרבו:",
  "15": "חיל בלע ויקאנו מבטנו יורשנו אל:",
  "16": "ראש פתנים יינק תהרגהו לשון אפעה:",
  "17": "אל ירא בפלגות נהרי נחלי דבש וחמאה:",
  "18": "משיב יגע ולא יבלע כחיל תמורתו ולא יעלס:",
  "19": "כי רצץ עזב דלים בית גזל ולא יבנהו:",
  "20": "כי לא ידע שלו בבטנו בחמודו לא ימלט:",
  "21": "אין שריד לאכלו על כן לא יחיל טובו:",
  "22": "במלאות שפקו יצר לו כל יד עמל תבואנו:",
  "23": "יהי למלא בטנו ישלח בו חרון אפו וימטר עלימו בלחומו:",
  "24": "יברח מנשק ברזל תחלפהו קשת נחושה:",
  "25": "שלף ויצא מגוה וברק ממררתו יהלך עליו אמים:",
  "26": "כל חשך טמון לצפוניו תאכלהו אש לא נפח ירע שריד באהלו:",
  "27": "יגלו שמים עונו וארץ מתקוממה לו:",
  "28": "יגל יבול ביתו נגרות ביום אפו:",
  "29": "זה חלק אדם רשע מאלהים ונחלת אמרו מאל:"
}