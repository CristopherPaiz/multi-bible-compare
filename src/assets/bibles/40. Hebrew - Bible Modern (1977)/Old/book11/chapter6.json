{
  "1": "ויהי בשמונים שנה וארבע מאות שנה לצאת בני ישראל מארץ מצרים בשנה הרביעית בחדש זו הוא החדש השני למלך שלמה על ישראל ויבן הבית ליהוה:",
  "2": "והבית אשר בנה המלך שלמה ליהוה ששים אמה ארכו ועשרים רחבו ושלשים אמה קומתו:",
  "3": "והאולם על פני היכל הבית עשרים אמה ארכו על פני רחב הבית עשר באמה רחבו על פני הבית:",
  "4": "ויעש לבית חלוני שקפים אטמים:",
  "5": "ויבן על קיר הבית יצוע סביב את קירות הבית סביב להיכל ולדביר ויעש צלעות סביב:",
  "6": "היצוע התחתנה חמש באמה רחבה והתיכנה שש באמה רחבה והשלישית שבע באמה רחבה כי מגרעות נתן לבית סביב חוצה לבלתי אחז בקירות הבית:",
  "7": "והבית בהבנתו אבן שלמה מסע נבנה ומקבות והגרזן כל כלי ברזל לא נשמע בבית בהבנתו:",
  "8": "פתח הצלע התיכנה אל כתף הבית הימנית ובלולים יעלו על התיכנה ומן התיכנה אל השלשים:",
  "9": "ויבן את הבית ויכלהו ויספן את הבית גבים ושדרת בארזים:",
  "10": "ויבן את היצוע על כל הבית חמש אמות קומתו ויאחז את הבית בעצי ארזים:",
  "11": "ויהי דבר יהוה אל שלמה לאמר:",
  "12": "הבית הזה אשר אתה בנה אם תלך בחקתי ואת משפטי תעשה ושמרת את כל מצותי ללכת בהם והקמתי את דברי אתך אשר דברתי אל דוד אביך:",
  "13": "ושכנתי בתוך בני ישראל ולא אעזב את עמי ישראל:",
  "14": "ויבן שלמה את הבית ויכלהו:",
  "15": "ויבן את קירות הבית מביתה בצלעות ארזים מקרקע הבית עד קירות הספן צפה עץ מבית ויצף את קרקע הבית בצלעות ברושים:",
  "16": "ויבן את עשרים אמה מירכותי הבית בצלעות ארזים מן הקרקע עד הקירות ויבן לו מבית לדביר לקדש הקדשים:",
  "17": "וארבעים באמה היה הבית הוא ההיכל לפני:",
  "18": "וארז אל הבית פנימה מקלעת פקעים ופטורי צצים הכל ארז אין אבן נראה:",
  "19": "ודביר בתוך הבית מפנימה הכין לתתן שם את ארון ברית יהוה:",
  "20": "ולפני הדביר עשרים אמה ארך ועשרים אמה רחב ועשרים אמה קומתו ויצפהו זהב סגור ויצף מזבח ארז:",
  "21": "ויצף שלמה את הבית מפנימה זהב סגור ויעבר ברתיקות זהב לפני הדביר ויצפהו זהב:",
  "22": "ואת כל הבית צפה זהב עד תם כל הבית וכל המזבח אשר לדביר צפה זהב:",
  "23": "ויעש בדביר שני כרובים עצי שמן עשר אמות קומתו:",
  "24": "וחמש אמות כנף הכרוב האחת וחמש אמות כנף הכרוב השנית עשר אמות מקצות כנפיו ועד קצות כנפיו:",
  "25": "ועשר באמה הכרוב השני מדה אחת וקצב אחד לשני הכרבים:",
  "26": "קומת הכרוב האחד עשר באמה וכן הכרוב השני:",
  "27": "ויתן את הכרובים בתוך הבית הפנימי ויפרשו את כנפי הכרבים ותגע כנף האחד בקיר וכנף הכרוב השני נגעת בקיר השני וכנפיהם אל תוך הבית נגעת כנף אל כנף:",
  "28": "ויצף את הכרובים זהב:",
  "29": "ואת כל קירות הבית מסב קלע פתוחי מקלעות כרובים ותמרת ופטורי צצים מלפנים ולחיצון:",
  "30": "ואת קרקע הבית צפה זהב לפנימה ולחיצון:",
  "31": "ואת פתח הדביר עשה דלתות עצי שמן האיל מזוזות חמשית:",
  "32": "ושתי דלתות עצי שמן וקלע עליהם מקלעות כרובים ותמרות ופטורי צצים וצפה זהב וירד על הכרובים ועל התמרות את הזהב:",
  "33": "וכן עשה לפתח ההיכל מזוזות עצי שמן מאת רבעית:",
  "34": "ושתי דלתות עצי ברושים שני צלעים הדלת האחת גלילים ושני קלעים הדלת השנית גלילים:",
  "35": "וקלע כרובים ותמרות ופטרי צצים וצפה זהב מישר על המחקה:",
  "36": "ויבן את החצר הפנימית שלשה טורי גזית וטור כרתת ארזים:",
  "37": "בשנה הרביעית יסד בית יהוה בירח זו:",
  "38": "ובשנה האחת עשרה בירח בול הוא החדש השמיני כלה הבית לכל דבריו ולכל משפטו ויבנהו שבע שנים:"
}