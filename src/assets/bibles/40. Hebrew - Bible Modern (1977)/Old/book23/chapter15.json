{
  "1": "משא מואב כי בליל שדד ער מואב נדמה כי בליל שדד קיר מואב נדמה:",
  "2": "עלה הבית ודיבן הבמות לבכי על נבו ועל מידבא מואב ייליל בכל ראשיו קרחה כל זקן גרועה:",
  "3": "בחוצתיו חגרו שק על גגותיה וברחבתיה כלה ייליל ירד בבכי:",
  "4": "ותזעק חשבון ואלעלה עד יהץ נשמע קולם על כן חלצי מואב יריעו נפשו ירעה לו:",
  "5": "לבי למואב יזעק בריחה עד צער עגלת שלשיה כי מעלה הלוחית בבכי יעלה בו כי דרך חורנים זעקת שבר יעערו:",
  "6": "כי מי נמרים משמות יהיו כי יבש חציר כלה דשא ירק לא היה:",
  "7": "על כן יתרה עשה ופקדתם על נחל הערבים ישאום:",
  "8": "כי הקיפה הזעקה את גבול מואב עד אגלים יללתה ובאר אילים יללתה:",
  "9": "כי מי דימון מלאו דם כי אשית על דימון נוספות לפליטת מואב אריה ולשארית אדמה:"
}