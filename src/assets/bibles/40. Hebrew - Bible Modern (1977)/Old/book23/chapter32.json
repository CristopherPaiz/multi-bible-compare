{
  "1": "הן לצדק ימלך מלך ולשרים למשפט ישרו:",
  "2": "והיה איש כמחבא רוח וסתר זרם כפלגי מים בציון כצל סלע כבד בארץ עיפה:",
  "3": "ולא תשעינה עיני ראים ואזני שמעים תקשבנה:",
  "4": "ולבב נמהרים יבין לדעת ולשון עלגים תמהר לדבר צחות:",
  "5": "לא יקרא עוד לנבל נדיב ולכילי לא יאמר שוע:",
  "6": "כי נבל נבלה ידבר ולבו יעשה און לעשות חנף ולדבר אל יהוה תועה להריק נפש רעב ומשקה צמא יחסיר:",
  "7": "וכלי כליו רעים הוא זמות יעץ לחבל ענוים באמרי שקר ובדבר אביון משפט:",
  "8": "ונדיב נדיבות יעץ והוא על נדיבות יקום:",
  "9": "נשים שאננות קמנה שמענה קולי בנות בטחות האזנה אמרתי:",
  "10": "ימים על שנה תרגזנה בטחות כי כלה בציר אסף בלי יבוא:",
  "11": "חרדו שאננות רגזה בטחות פשטה וערה וחגורה על חלצים:",
  "12": "על שדים ספדים על שדי חמד על גפן פריה:",
  "13": "על אדמת עמי קוץ שמיר תעלה כי על כל בתי משוש קריה עליזה:",
  "14": "כי ארמון נטש המון עיר עזב עפל ובחן היה בעד מערות עד עולם משוש פראים מרעה עדרים:",
  "15": "עד יערה עלינו רוח ממרום והיה מדבר לכרמל וכרמל ליער יחשב:",
  "16": "ושכן במדבר משפט וצדקה בכרמל תשב:",
  "17": "והיה מעשה הצדקה שלום ועבדת הצדקה השקט ובטח עד עולם:",
  "18": "וישב עמי בנוה שלום ובמשכנות מבטחים ובמנוחת שאננות:",
  "19": "וברד ברדת היער ובשפלה תשפל העיר:",
  "20": "אשריכם זרעי על כל מים משלחי רגל השור והחמור:"
}