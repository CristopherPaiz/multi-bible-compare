{
  "1": "זה ספר תולדת אדם ביום ברא אלהים אדם בדמות אלהים עשה אתו:",
  "2": "זכר ונקבה בראם ויברך אתם ויקרא את שמם אדם ביום הבראם:",
  "3": "ויחי אדם שלשים ומאת שנה ויולד בדמותו כצלמו ויקרא את שמו שת:",
  "4": "ויהיו ימי אדם אחרי הולידו את שת שמנה מאת שנה ויולד בנים ובנות:",
  "5": "ויהיו כל ימי אדם אשר חי תשע מאות שנה ושלשים שנה וימת:",
  "6": "ויחי שת חמש שנים ומאת שנה ויולד את אנוש:",
  "7": "ויחי שת אחרי הולידו את אנוש שבע שנים ושמנה מאות שנה ויולד בנים ובנות:",
  "8": "ויהיו כל ימי שת שתים עשרה שנה ותשע מאות שנה וימת:",
  "9": "ויחי אנוש תשעים שנה ויולד את קינן:",
  "10": "ויחי אנוש אחרי הולידו את קינן חמש עשרה שנה ושמנה מאות שנה ויולד בנים ובנות:",
  "11": "ויהיו כל ימי אנוש חמש שנים ותשע מאות שנה וימת:",
  "12": "ויחי קינן שבעים שנה ויולד את מהללאל:",
  "13": "ויחי קינן אחרי הולידו את מהללאל ארבעים שנה ושמנה מאות שנה ויולד בנים ובנות:",
  "14": "ויהיו כל ימי קינן עשר שנים ותשע מאות שנה וימת:",
  "15": "ויחי מהללאל חמש שנים וששים שנה ויולד את ירד:",
  "16": "ויחי מהללאל אחרי הולידו את ירד שלשים שנה ושמנה מאות שנה ויולד בנים ובנות:",
  "17": "ויהיו כל ימי מהללאל חמש ותשעים שנה ושמנה מאות שנה וימת:",
  "18": "ויחי ירד שתים וששים שנה ומאת שנה ויולד את חנוך:",
  "19": "ויחי ירד אחרי הולידו את חנוך שמנה מאות שנה ויולד בנים ובנות:",
  "20": "ויהיו כל ימי ירד שתים וששים שנה ותשע מאות שנה וימת:",
  "21": "ויחי חנוך חמש וששים שנה ויולד את מתושלח:",
  "22": "ויתהלך חנוך את האלהים אחרי הולידו את מתושלח שלש מאות שנה ויולד בנים ובנות:",
  "23": "ויהי כל ימי חנוך חמש וששים שנה ושלש מאות שנה:",
  "24": "ויתהלך חנוך את האלהים ואיננו כי לקח אתו אלהים:",
  "25": "ויחי מתושלח שבע ושמנים שנה ומאת שנה ויולד את למך:",
  "26": "ויחי מתושלח אחרי הולידו את למך שתים ושמונים שנה ושבע מאות שנה ויולד בנים ובנות:",
  "27": "ויהיו כל ימי מתושלח תשע וששים שנה ותשע מאות שנה וימת:",
  "28": "ויחי למך שתים ושמנים שנה ומאת שנה ויולד בן:",
  "29": "ויקרא את שמו נח לאמר זה ינחמנו ממעשנו ומעצבון ידינו מן האדמה אשר אררה יהוה:",
  "30": "ויחי למך אחרי הולידו את נח חמש ותשעים שנה וחמש מאת שנה ויולד בנים ובנות:",
  "31": "ויהי כל ימי למך שבע ושבעים שנה ושבע מאות שנה וימת:",
  "32": "ויהי נח בן חמש מאות שנה ויולד נח את שם את חם ואת יפת:"
}