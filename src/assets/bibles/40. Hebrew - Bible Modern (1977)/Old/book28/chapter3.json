{
  "1": "ויאמר יהוה אלי עוד לך אהב אשה אהבת רע ומנאפת כאהבת יהוה את בני ישראל והם פנים אל אלהים אחרים ואהבי אשישי ענבים:",
  "2": "ואכרה לי בחמשה עשר כסף וחמר שערים ולתך שערים:",
  "3": "ואמר אליה ימים רבים תשבי לי לא תזני ולא תהיי לאיש וגם אני אליך:",
  "4": "כי ימים רבים ישבו בני ישראל אין מלך ואין שר ואין זבח ואין מצבה ואין אפוד ותרפים:",
  "5": "אחר ישבו בני ישראל ובקשו את יהוה אלהיהם ואת דויד מלכם ופחדו אל יהוה ואל טובו באחרית הימים:"
}