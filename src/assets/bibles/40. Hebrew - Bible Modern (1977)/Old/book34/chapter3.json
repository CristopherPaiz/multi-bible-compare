{
  "1": "הוי עיר דמים כלה כחש פרק מלאה לא ימיש טרף:",
  "2": "קול שוט וקול רעש אופן וסוס דהר ומרכבה מרקדה:",
  "3": "פרש מעלה ולהב חרב וברק חנית ורב חלל וכבד פגר ואין קצה לגויה יכשלו בגויתם:",
  "4": "מרב זנוני זונה טובת חן בעלת כשפים המכרת גוים בזנוניה ומשפחות בכשפיה:",
  "5": "הנני אליך נאם יהוה צבאות וגליתי שוליך על פניך והראיתי גוים מערך וממלכות קלונך:",
  "6": "והשלכתי עליך שקצים ונבלתיך ושמתיך כראי:",
  "7": "והיה כל ראיך ידוד ממך ואמר שדדה נינוה מי ינוד לה מאין אבקש מנחמים לך:",
  "8": "התיטבי מנא אמון הישבה ביארים מים סביב לה אשר חיל ים מים חומתה:",
  "9": "כוש עצמה ומצרים ואין קצה פוט ולובים היו בעזרתך:",
  "10": "גם היא לגלה הלכה בשבי גם עלליה ירטשו בראש כל חוצות ועל נכבדיה ידו גורל וכל גדוליה רתקו בזקים:",
  "11": "גם את תשכרי תהי נעלמה גם את תבקשי מעוז מאויב:",
  "12": "כל מבצריך תאנים עם בכורים אם ינועו ונפלו על פי אוכל:",
  "13": "הנה עמך נשים בקרבך לאיביך פתוח נפתחו שערי ארצך אכלה אש בריחיך:",
  "14": "מי מצור שאבי לך חזקי מבצריך באי בטיט ורמסי בחמר החזיקי מלבן:",
  "15": "שם תאכלך אש תכריתך חרב תאכלך כילק התכבד כילק התכבדי כארבה:",
  "16": "הרבית רכליך מכוכבי השמים ילק פשט ויעף:",
  "17": "מנזריך כארבה וטפסריך כגוב גבי החונים בגדרות ביום קרה שמש זרחה ונודד ולא נודע מקומו אים:",
  "18": "נמו רעיך מלך אשור ישכנו אדיריך נפשו עמך על ההרים ואין מקבץ:",
  "19": "אין כהה לשברך נחלה מכתך כל שמעי שמעך תקעו כף עליך כי על מי לא עברה רעתך תמיד:"
}