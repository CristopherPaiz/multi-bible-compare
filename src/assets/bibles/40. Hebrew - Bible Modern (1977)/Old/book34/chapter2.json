{
  "1": "עלה מפיץ על פניך נצור מצרה צפה דרך חזק מתנים אמץ כח מאד:",
  "2": "כי שב יהוה את גאון יעקב כגאון ישראל כי בקקום בקקים וזמריהם שחתו:",
  "3": "מגן גבריהו מאדם אנשי חיל מתלעים באש פלדות הרכב ביום הכינו והברשים הרעלו:",
  "4": "בחוצות יתהוללו הרכב ישתקשקון ברחבות מראיהן כלפידם כברקים ירוצצו:",
  "5": "יזכר אדיריו יכשלו בהלכותם ימהרו חומתה והכן הסכך:",
  "6": "שערי הנהרות נפתחו וההיכל נמוג:",
  "7": "והצב גלתה העלתה ואמהתיה מנהגות כקול יונים מתפפת על לבבהן:",
  "8": "ונינוה כברכת מים מימי היא והמה נסים עמדו עמדו ואין מפנה:",
  "9": "בזו כסף בזו זהב ואין קצה לתכונה כבד מכל כלי חמדה:",
  "10": "בוקה ומבוקה ומבלקה ולב נמס ופק ברכים וחלחלה בכל מתנים ופני כלם קבצו פארור:",
  "11": "איה מעון אריות ומרעה הוא לכפרים אשר הלך אריה לביא שם גור אריה ואין מחריד:",
  "12": "אריה טרף בדי גרותיו ומחנק ללבאתיו וימלא טרף חריו ומענתיו טרפה:",
  "13": "הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא ישמע עוד קול מלאככה:"
}