{
  "1": "למנצח אל תשחת לדוד מכתם האמנם אלם צדק תדברון מישרים תשפטו בני אדם:",
  "2": "אף בלב עולת תפעלון בארץ חמס ידיכם תפלסון:",
  "3": "זרו רשעים מרחם תעו מבטן דברי כזב:",
  "4": "חמת למו כדמות חמת נחש כמו פתן חרש יאטם אזנו:",
  "5": "אשר לא ישמע לקול מלחשים חובר חברים מחכם:",
  "6": "אלהים הרס שנימו בפימו מלתעות כפירים נתץ יהוה:",
  "7": "ימאסו כמו מים יתהלכו למו ידרך חצו כמו יתמללו:",
  "8": "כמו שבלול תמס יהלך נפל אשת בל חזו שמש:",
  "9": "בטרם יבינו סירתיכם אטד כמו חי כמו חרון ישערנו:",
  "10": "ישמח צדיק כי חזה נקם פעמיו ירחץ בדם הרשע:",
  "11": "ויאמר אדם אך פרי לצדיק אך יש אלהים שפטים בארץ:"
}