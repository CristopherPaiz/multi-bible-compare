{
  "1": "למנצח על ששנים לבני קרח משכיל שיר ידידת רחש לבי דבר טוב אמר אני מעשי למלך לשוני עט סופר מהיר:",
  "2": "יפיפית מבני אדם הוצק חן בשפתותיך על כן ברכך אלהים לעולם:",
  "3": "חגור חרבך על ירך גבור הודך והדרך:",
  "4": "והדרך צלח רכב על דבר אמת וענוה צדק ותורך נוראות ימינך:",
  "5": "חציך שנונים עמים תחתיך יפלו בלב אויבי המלך:",
  "6": "כסאך אלהים עולם ועד שבט מישר שבט מלכותך:",
  "7": "אהבת צדק ותשנא רשע על כן משחך אלהים אלהיך שמן ששון מחבריך:",
  "8": "מר ואהלות קציעות כל בגדתיך מן היכלי שן מני שמחוך:",
  "9": "בנות מלכים ביקרותיך נצבה שגל לימינך בכתם אופיר:",
  "10": "שמעי בת וראי והטי אזנך ושכחי עמך ובית אביך:",
  "11": "ויתאו המלך יפיך כי הוא אדניך והשתחוי לו:",
  "12": "ובת צר במנחה פניך יחלו עשירי עם:",
  "13": "כל כבודה בת מלך פנימה ממשבצות זהב לבושה:",
  "14": "לרקמות תובל למלך בתולות אחריה רעותיה מובאות לך:",
  "15": "תובלנה בשמחת וגיל תבאינה בהיכל מלך:",
  "16": "תחת אבתיך יהיו בניך תשיתמו לשרים בכל הארץ:",
  "17": "אזכירה שמך בכל דר ודר על כן עמים יהודך לעלם ועד:"
}