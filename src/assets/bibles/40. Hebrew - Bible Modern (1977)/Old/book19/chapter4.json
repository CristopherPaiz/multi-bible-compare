{
  "1": "למנצח בנגינות מזמור לדוד בקראי ענני אלהי צדקי בצר הרחבת לי חנני ושמע תפלתי:",
  "2": "בני איש עד מה כבודי לכלמה תאהבון ריק תבקשו כזב סלה:",
  "3": "ודעו כי הפלה יהוה חסיד לו יהוה ישמע בקראי אליו:",
  "4": "רגזו ואל תחטאו אמרו בלבבכם על משכבכם ודמו סלה:",
  "5": "זבחו זבחי צדק ובטחו אל יהוה:",
  "6": "רבים אמרים מי יראנו טוב נסה עלינו אור פניך יהוה:",
  "7": "נתתה שמחה בלבי מעת דגנם ותירושם רבו:",
  "8": "בשלום יחדו אשכבה ואישן כי אתה יהוה לבדד לבטח תושיבני:"
}