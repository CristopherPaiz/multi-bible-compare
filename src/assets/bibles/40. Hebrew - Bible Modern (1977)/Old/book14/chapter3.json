{
  "1": "ויחל שלמה לבנות את בית יהוה בירושלם בהר המוריה אשר נראה לדויד אביהו אשר הכין במקום דויד בגרן ארנן היבוסי:",
  "2": "ויחל לבנות בחדש השני בשני בשנת ארבע למלכותו:",
  "3": "ואלה הוסד שלמה לבנות את בית האלהים הארך אמות במדה הראשונה אמות ששים ורחב אמות עשרים:",
  "4": "והאולם אשר על פני הארך על פני רחב הבית אמות עשרים והגבה מאה ועשרים ויצפהו מפנימה זהב טהור:",
  "5": "ואת הבית הגדול חפה עץ ברושים ויחפהו זהב טוב ויעל עליו תמרים ושרשרות:",
  "6": "ויצף את הבית אבן יקרה לתפארת והזהב זהב פרוים:",
  "7": "ויחף את הבית הקרות הספים וקירותיו ודלתותיו זהב ופתח כרובים על הקירות:",
  "8": "ויעש את בית קדש הקדשים ארכו על פני רחב הבית אמות עשרים ורחבו אמות עשרים ויחפהו זהב טוב לככרים שש מאות:",
  "9": "ומשקל למסמרות לשקלים חמשים זהב והעליות חפה זהב:",
  "10": "ויעש בבית קדש הקדשים כרובים שנים מעשה צעצעים ויצפו אתם זהב:",
  "11": "וכנפי הכרובים ארכם אמות עשרים כנף האחד לאמות חמש מגעת לקיר הבית והכנף האחרת אמות חמש מגיע לכנף הכרוב האחר:",
  "12": "וכנף הכרוב האחד אמות חמש מגיע לקיר הבית והכנף האחרת אמות חמש דבקה לכנף הכרוב האחר:",
  "13": "כנפי הכרובים האלה פרשים אמות עשרים והם עמדים על רגליהם ופניהם לבית:",
  "14": "ויעש את הפרכת תכלת וארגמן וכרמיל ובוץ ויעל עליו כרובים:",
  "15": "ויעש לפני הבית עמודים שנים אמות שלשים וחמש ארך והצפת אשר על ראשו אמות חמש:",
  "16": "ויעש שרשרות בדביר ויתן על ראש העמדים ויעש רמונים מאה ויתן בשרשרות:",
  "17": "ויקם את העמודים על פני ההיכל אחד מימין ואחד מהשמאול ויקרא שם הימיני יכין ושם השמאלי בעז:"
}