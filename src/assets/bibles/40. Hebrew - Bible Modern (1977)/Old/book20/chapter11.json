{
  "1": "מאזני מרמה תועבת יהוה ואבן שלמה רצונו:",
  "2": "בא זדון ויבא קלון ואת צנועים חכמה:",
  "3": "תמת ישרים תנחם וסלף בוגדים ושדם:",
  "4": "לא יועיל הון ביום עברה וצדקה תציל ממות:",
  "5": "צדקת תמים תישר דרכו וברשעתו יפל רשע:",
  "6": "צדקת ישרים תצילם ובהות בגדים ילכדו:",
  "7": "במות אדם רשע תאבד תקוה ותוחלת אונים אבדה:",
  "8": "צדיק מצרה נחלץ ויבא רשע תחתיו:",
  "9": "בפה חנף ישחת רעהו ובדעת צדיקים יחלצו:",
  "10": "בטוב צדיקים תעלץ קריה ובאבד רשעים רנה:",
  "11": "בברכת ישרים תרום קרת ובפי רשעים תהרס:",
  "12": "בז לרעהו חסר לב ואיש תבונות יחריש:",
  "13": "הולך רכיל מגלה סוד ונאמן רוח מכסה דבר:",
  "14": "באין תחבלות יפל עם ותשועה ברב יועץ:",
  "15": "רע ירוע כי ערב זר ושנא תקעים בוטח:",
  "16": "אשת חן תתמך כבוד ועריצים יתמכו עשר:",
  "17": "גמל נפשו איש חסד ועכר שארו אכזרי:",
  "18": "רשע עשה פעלת שקר וזרע צדקה שכר אמת:",
  "19": "כן צדקה לחיים ומרדף רעה למותו:",
  "20": "תועבת יהוה עקשי לב ורצונו תמימי דרך:",
  "21": "יד ליד לא ינקה רע וזרע צדיקים נמלט:",
  "22": "נזם זהב באף חזיר אשה יפה וסרת טעם:",
  "23": "תאות צדיקים אך טוב תקות רשעים עברה:",
  "24": "יש מפזר ונוסף עוד וחושך מישר אך למחסור:",
  "25": "נפש ברכה תדשן ומרוה גם הוא יורא:",
  "26": "מנע בר יקבהו לאום וברכה לראש משביר:",
  "27": "שחר טוב יבקש רצון ודרש רעה תבואנו:",
  "28": "בוטח בעשרו הוא יפל וכעלה צדיקים יפרחו:",
  "29": "עוכר ביתו ינחל רוח ועבד אויל לחכם לב:",
  "30": "פרי צדיק עץ חיים ולקח נפשות חכם:",
  "31": "הן צדיק בארץ ישלם אף כי רשע וחוטא:"
}