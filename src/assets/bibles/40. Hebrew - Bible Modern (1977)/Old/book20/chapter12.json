{
  "1": "אהב מוסר אהב דעת ושנא תוכחת בער:",
  "2": "טוב יפיק רצון מיהוה ואיש מזמות ירשיע:",
  "3": "לא יכון אדם ברשע ושרש צדיקים בל ימוט:",
  "4": "אשת חיל עטרת בעלה וכרקב בעצמותיו מבישה:",
  "5": "מחשבות צדיקים משפט תחבלות רשעים מרמה:",
  "6": "דברי רשעים ארב דם ופי ישרים יצילם:",
  "7": "הפוך רשעים ואינם ובית צדיקים יעמד:",
  "8": "לפי שכלו יהלל איש ונעוה לב יהיה לבוז:",
  "9": "טוב נקלה ועבד לו ממתכבד וחסר לחם:",
  "10": "יודע צדיק נפש בהמתו ורחמי רשעים אכזרי:",
  "11": "עבד אדמתו ישבע לחם ומרדף ריקים חסר לב:",
  "12": "חמד רשע מצוד רעים ושרש צדיקים יתן:",
  "13": "בפשע שפתים מוקש רע ויצא מצרה צדיק:",
  "14": "מפרי פי איש ישבע טוב וגמול ידי אדם ישוב לו:",
  "15": "דרך אויל ישר בעיניו ושמע לעצה חכם:",
  "16": "אויל ביום יודע כעסו וכסה קלון ערום:",
  "17": "יפיח אמונה יגיד צדק ועד שקרים מרמה:",
  "18": "יש בוטה כמדקרות חרב ולשון חכמים מרפא:",
  "19": "שפת אמת תכון לעד ועד ארגיעה לשון שקר:",
  "20": "מרמה בלב חרשי רע וליעצי שלום שמחה:",
  "21": "לא יאנה לצדיק כל און ורשעים מלאו רע:",
  "22": "תועבת יהוה שפתי שקר ועשי אמונה רצונו:",
  "23": "אדם ערום כסה דעת ולב כסילים יקרא אולת:",
  "24": "יד חרוצים תמשול ורמיה תהיה למס:",
  "25": "דאגה בלב איש ישחנה ודבר טוב ישמחנה:",
  "26": "יתר מרעהו צדיק ודרך רשעים תתעם:",
  "27": "לא יחרך רמיה צידו והון אדם יקר חרוץ:",
  "28": "בארח צדקה חיים ודרך נתיבה אל מות:"
}