{
  "1": "כשלג בקיץ וכמטר בקציר כן לא נאוה לכסיל כבוד:",
  "2": "כצפור לנוד כדרור לעוף כן קללת חנם לא תבא:",
  "3": "שוט לסוס מתג לחמור ושבט לגו כסילים:",
  "4": "אל תען כסיל כאולתו פן תשוה לו גם אתה:",
  "5": "ענה כסיל כאולתו פן יהיה חכם בעיניו:",
  "6": "מקצה רגלים חמס שתה שלח דברים ביד כסיל:",
  "7": "דליו שקים מפסח ומשל בפי כסילים:",
  "8": "כצרור אבן במרגמה כן נותן לכסיל כבוד:",
  "9": "חוח עלה ביד שכור ומשל בפי כסילים:",
  "10": "רב מחולל כל ושכר כסיל ושכר עברים:",
  "11": "ככלב שב על קאו כסיל שונה באולתו:",
  "12": "ראית איש חכם בעיניו תקוה לכסיל ממנו:",
  "13": "אמר עצל שחל בדרך ארי בין הרחבות:",
  "14": "הדלת תסוב על צירה ועצל על מטתו:",
  "15": "טמן עצל ידו בצלחת נלאה להשיבה אל פיו:",
  "16": "חכם עצל בעיניו משבעה משיבי טעם:",
  "17": "מחזיק באזני כלב עבר מתעבר על ריב לא לו:",
  "18": "כמתלהלה הירה זקים חצים ומות:",
  "19": "כן איש רמה את רעהו ואמר הלא משחק אני:",
  "20": "באפס עצים תכבה אש ובאין נרגן ישתק מדון:",
  "21": "פחם לגחלים ועצים לאש ואיש מדונים לחרחר ריב:",
  "22": "דברי נרגן כמתלהמים והם ירדו חדרי בטן:",
  "23": "כסף סיגים מצפה על חרש שפתים דלקים ולב רע:",
  "24": "בשפתו ינכר שונא ובקרבו ישית מרמה:",
  "25": "כי יחנן קולו אל תאמן בו כי שבע תועבות בלבו:",
  "26": "תכסה שנאה במשאון תגלה רעתו בקהל:",
  "27": "כרה שחת בה יפל וגלל אבן אליו תשוב:",
  "28": "לשון שקר ישנא דכיו ופה חלק יעשה מדחה:"
}