{
  "1": "לתאוה יבקש נפרד בכל תושיה יתגלע:",
  "2": "לא יחפץ כסיל בתבונה כי אם בהתגלות לבו:",
  "3": "בבוא רשע בא גם בוז ועם קלון חרפה:",
  "4": "מים עמקים דברי פי איש נחל נבע מקור חכמה:",
  "5": "שאת פני רשע לא טוב להטות צדיק במשפט:",
  "6": "שפתי כסיל יבאו בריב ופיו למהלמות יקרא:",
  "7": "פי כסיל מחתה לו ושפתיו מוקש נפשו:",
  "8": "דברי נרגן כמתלהמים והם ירדו חדרי בטן:",
  "9": "גם מתרפה במלאכתו אח הוא לבעל משחית:",
  "10": "מגדל עז שם יהוה בו ירוץ צדיק ונשגב:",
  "11": "הון עשיר קרית עזו וכחומה נשגבה במשכיתו:",
  "12": "לפני שבר יגבה לב איש ולפני כבוד ענוה:",
  "13": "משיב דבר בטרם ישמע אולת היא לו וכלמה:",
  "14": "רוח איש יכלכל מחלהו ורוח נכאה מי ישאנה:",
  "15": "לב נבון יקנה דעת ואזן חכמים תבקש דעת:",
  "16": "מתן אדם ירחיב לו ולפני גדלים ינחנו:",
  "17": "צדיק הראשון בריבו יבא רעהו וחקרו:",
  "18": "מדינים ישבית הגורל ובין עצומים יפריד:",
  "19": "אח נפשע מקרית עז ומדונים כבריח ארמון:",
  "20": "מפרי פי איש תשבע בטנו תבואת שפתיו ישבע:",
  "21": "מות וחיים ביד לשון ואהביה יאכל פריה:",
  "22": "מצא אשה מצא טוב ויפק רצון מיהוה:",
  "23": "תחנונים ידבר רש ועשיר יענה עזות:",
  "24": "איש רעים להתרעע ויש אהב דבק מאח:"
}