{
  "1": "נסו ואין רדף רשע וצדיקים ככפיר יבטח:",
  "2": "בפשע ארץ רבים שריה ובאדם מבין ידע כן יאריך:",
  "3": "גבר רש ועשק דלים מטר סחף ואין לחם:",
  "4": "עזבי תורה יהללו רשע ושמרי תורה יתגרו בם:",
  "5": "אנשי רע לא יבינו משפט ומבקשי יהוה יבינו כל:",
  "6": "טוב רש הולך בתמו מעקש דרכים והוא עשיר:",
  "7": "נוצר תורה בן מבין ורעה זוללים יכלים אביו:",
  "8": "מרבה הונו בנשך ובתרבית לחונן דלים יקבצנו:",
  "9": "מסיר אזנו משמע תורה גם תפלתו תועבה:",
  "10": "משגה ישרים בדרך רע בשחותו הוא יפול ותמימים ינחלו טוב:",
  "11": "חכם בעיניו איש עשיר ודל מבין יחקרנו:",
  "12": "בעלץ צדיקים רבה תפארת ובקום רשעים יחפש אדם:",
  "13": "מכסה פשעיו לא יצליח ומודה ועזב ירחם:",
  "14": "אשרי אדם מפחד תמיד ומקשה לבו יפול ברעה:",
  "15": "ארי נהם ודב שוקק משל רשע על עם דל:",
  "16": "נגיד חסר תבונות ורב מעשקות שנאי בצע יאריך ימים:",
  "17": "אדם עשק בדם נפש עד בור ינוס אל יתמכו בו:",
  "18": "הולך תמים יושע ונעקש דרכים יפול באחת:",
  "19": "עבד אדמתו ישבע לחם ומרדף רקים ישבע ריש:",
  "20": "איש אמונות רב ברכות ואץ להעשיר לא ינקה:",
  "21": "הכר פנים לא טוב ועל פת לחם יפשע גבר:",
  "22": "נבהל להון איש רע עין ולא ידע כי חסר יבאנו:",
  "23": "מוכיח אדם אחרי חן ימצא ממחליק לשון:",
  "24": "גוזל אביו ואמו ואמר אין פשע חבר הוא לאיש משחית:",
  "25": "רחב נפש יגרה מדון ובוטח על יהוה ידשן:",
  "26": "בוטח בלבו הוא כסיל והולך בחכמה הוא ימלט:",
  "27": "נותן לרש אין מחסור ומעלים עיניו רב מארות:",
  "28": "בקום רשעים יסתר אדם ובאבדם ירבו צדיקים:"
}