{
  "1": "חכמות נשים בנתה ביתה ואולת בידיה תהרסנו:",
  "2": "הולך בישרו ירא יהוה ונלוז דרכיו בוזהו:",
  "3": "בפי אויל חטר גאוה ושפתי חכמים תשמורם:",
  "4": "באין אלפים אבוס בר ורב תבואות בכח שור:",
  "5": "עד אמונים לא יכזב ויפיח כזבים עד שקר:",
  "6": "בקש לץ חכמה ואין ודעת לנבון נקל:",
  "7": "לך מנגד לאיש כסיל ובל ידעת שפתי דעת:",
  "8": "חכמת ערום הבין דרכו ואולת כסילים מרמה:",
  "9": "אולים יליץ אשם ובין ישרים רצון:",
  "10": "לב יודע מרת נפשו ובשמחתו לא יתערב זר:",
  "11": "בית רשעים ישמד ואהל ישרים יפריח:",
  "12": "יש דרך ישר לפני איש ואחריתה דרכי מות:",
  "13": "גם בשחוק יכאב לב ואחריתה שמחה תוגה:",
  "14": "מדרכיו ישבע סוג לב ומעליו איש טוב:",
  "15": "פתי יאמין לכל דבר וערום יבין לאשרו:",
  "16": "חכם ירא וסר מרע וכסיל מתעבר ובוטח:",
  "17": "קצר אפים יעשה אולת ואיש מזמות ישנא:",
  "18": "נחלו פתאים אולת וערומים יכתרו דעת:",
  "19": "שחו רעים לפני טובים ורשעים על שערי צדיק:",
  "20": "גם לרעהו ישנא רש ואהבי עשיר רבים:",
  "21": "בז לרעהו חוטא ומחונן עניים אשריו:",
  "22": "הלוא יתעו חרשי רע וחסד ואמת חרשי טוב:",
  "23": "בכל עצב יהיה מותר ודבר שפתים אך למחסור:",
  "24": "עטרת חכמים עשרם אולת כסילים אולת:",
  "25": "מציל נפשות עד אמת ויפח כזבים מרמה:",
  "26": "ביראת יהוה מבטח עז ולבניו יהיה מחסה:",
  "27": "יראת יהוה מקור חיים לסור ממקשי מות:",
  "28": "ברב עם הדרת מלך ובאפס לאם מחתת רזון:",
  "29": "ארך אפים רב תבונה וקצר רוח מרים אולת:",
  "30": "חיי בשרים לב מרפא ורקב עצמות קנאה:",
  "31": "עשק דל חרף עשהו ומכבדו חנן אביון:",
  "32": "ברעתו ידחה רשע וחסה במותו צדיק:",
  "33": "בלב נבון תנוח חכמה ובקרב כסילים תודע:",
  "34": "צדקה תרומם גוי וחסד לאמים חטאת:",
  "35": "רצון מלך לעבד משכיל ועברתו תהיה מביש:"
}