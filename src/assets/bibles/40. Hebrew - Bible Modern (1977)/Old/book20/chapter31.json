{
  "1": "דברי למואל מלך משא אשר יסרתו אמו:",
  "2": "מה ברי ומה בר בטני ומה בר נדרי:",
  "3": "אל תתן לנשים חילך ודרכיך למחות מלכין:",
  "4": "אל למלכים למואל אל למלכים שתו יין ולרוזנים או שכר:",
  "5": "פן ישתה וישכח מחקק וישנה דין כל בני עני:",
  "6": "תנו שכר לאובד ויין למרי נפש:",
  "7": "ישתה וישכח רישו ועמלו לא יזכר עוד:",
  "8": "פתח פיך לאלם אל דין כל בני חלוף:",
  "9": "פתח פיך שפט צדק ודין עני ואביון:",
  "10": "אשת חיל מי ימצא ורחק מפנינים מכרה:",
  "11": "בטח בה לב בעלה ושלל לא יחסר:",
  "12": "גמלתהו טוב ולא רע כל ימי חייה:",
  "13": "דרשה צמר ופשתים ותעש בחפץ כפיה:",
  "14": "היתה כאניות סוחר ממרחק תביא לחמה:",
  "15": "ותקם בעוד לילה ותתן טרף לביתה וחק לנערתיה:",
  "16": "זממה שדה ותקחהו מפרי כפיה נטע כרם:",
  "17": "חגרה בעוז מתניה ותאמץ זרעותיה:",
  "18": "טעמה כי טוב סחרה לא יכבה בליל נרה:",
  "19": "ידיה שלחה בכישור וכפיה תמכו פלך:",
  "20": "כפה פרשה לעני וידיה שלחה לאביון:",
  "21": "לא תירא לביתה משלג כי כל ביתה לבש שנים:",
  "22": "מרבדים עשתה לה שש וארגמן לבושה:",
  "23": "נודע בשערים בעלה בשבתו עם זקני ארץ:",
  "24": "סדין עשתה ותמכר וחגור נתנה לכנעני:",
  "25": "עז והדר לבושה ותשחק ליום אחרון:",
  "26": "פיה פתחה בחכמה ותורת חסד על לשונה:",
  "27": "צופיה הליכות ביתה ולחם עצלות לא תאכל:",
  "28": "קמו בניה ויאשרוה בעלה ויהללה:",
  "29": "רבות בנות עשו חיל ואת עלית על כלנה:",
  "30": "שקר החן והבל היפי אשה יראת יהוה היא תתהלל:",
  "31": "תנו לה מפרי ידיה ויהללוה בשערים מעשיה:"
}