{
  "1": "טוב פת חרבה ושלוה בה מבית מלא זבחי ריב:",
  "2": "עבד משכיל ימשל בבן מביש ובתוך אחים יחלק נחלה:",
  "3": "מצרף לכסף וכור לזהב ובחן לבות יהוה:",
  "4": "מרע מקשיב על שפת און שקר מזין על לשון הות:",
  "5": "לעג לרש חרף עשהו שמח לאיד לא ינקה:",
  "6": "עטרת זקנים בני בנים ותפארת בנים אבותם:",
  "7": "לא נאוה לנבל שפת יתר אף כי לנדיב שפת שקר:",
  "8": "אבן חן השחד בעיני בעליו אל כל אשר יפנה ישכיל:",
  "9": "מכסה פשע מבקש אהבה ושנה בדבר מפריד אלוף:",
  "10": "תחת גערה במבין מהכות כסיל מאה:",
  "11": "אך מרי יבקש רע ומלאך אכזרי ישלח בו:",
  "12": "פגוש דב שכול באיש ואל כסיל באולתו:",
  "13": "משיב רעה תחת טובה לא תמיש רעה מביתו:",
  "14": "פוטר מים ראשית מדון ולפני התגלע הריב נטוש:",
  "15": "מצדיק רשע ומרשיע צדיק תועבת יהוה גם שניהם:",
  "16": "למה זה מחיר ביד כסיל לקנות חכמה ולב אין:",
  "17": "בכל עת אהב הרע ואח לצרה יולד:",
  "18": "אדם חסר לב תוקע כף ערב ערבה לפני רעהו:",
  "19": "אהב פשע אהב מצה מגביה פתחו מבקש שבר:",
  "20": "עקש לב לא ימצא טוב ונהפך בלשונו יפול ברעה:",
  "21": "ילד כסיל לתוגה לו ולא ישמח אבי נבל:",
  "22": "לב שמח ייטב גהה ורוח נכאה תיבש גרם:",
  "23": "שחד מחיק רשע יקח להטות ארחות משפט:",
  "24": "את פני מבין חכמה ועיני כסיל בקצה ארץ:",
  "25": "כעס לאביו בן כסיל וממר ליולדתו:",
  "26": "גם ענוש לצדיק לא טוב להכות נדיבים על ישר:",
  "27": "חושך אמריו יודע דעת וקר רוח איש תבונה:",
  "28": "גם אויל מחריש חכם יחשב אטם שפתיו נבון:"
}