{"1": "ואני פולוס הנני מזהיר אתכם בענות המשיח וחמלתו אשר פנים בפנים שפל אני בתוככם וברחקי תקיף עמכם׃", "2": "ואתחננה שלא אצטרך בבאי להיות תקיף בבטחון ההוא אשר אחשב להתגבר־בו נגד האנשים החשבים אתנו כמתהלכים לפי הבשר׃", "3": "כי בלכתנו בבשר לא נלחם לפי הבשר׃", "4": "כי־כלי מלחמתנו אינם של־הבשר כי אם־חזקים הם לאלהים להרס מבצרים׃", "5": "באשר הרסים אנחנו תחבלות וכל־מרום המתנשא נגד דעת האלהים ושובים כל־מזמה למשמעת המשיח׃", "6": "ונכונים לנקם נקמה מאת כל־מרי אם־תשלם משמעתכם׃", "7": "התשפטו למראה פנים איש כי יבטח להיות למשיח ישוב וידין בלבו כי־כאשר הוא למשיח כן למשיח גם־אנחנו׃", "8": "וגם כי־אתהלל מעט יותר על־דבר הרשות אשר נתן־לנו האדון לבנותכם ולא לשחתכם לא אבוש׃", "9": "למען לא אראה כמאים אתכם על־ידי האגרות׃", "10": "כאמרם הן האגרות קשות הנה וחזקות אבל הגוף בהיותו לנגדנו חלוש הוא וניבו נבזה׃", "11": "ידע־נא האמר כזאת כי־כמו שאנחנו בדבור על־ידי אגרות בהיותנו רחוקים כן גם־בפעל אנחנו בהיותנו קרובים׃", "12": "כי אל־נעז פנינו לכלל אתנו עם־האנשים המשבחים נפשם או לערך אתנו לאלה אכן נבערו מדעת המדדים את־נפשם בנפשם וערכים את־נפשם לנפשם׃", "13": "ואנחנו לא נתגדל לבלי־מדה כי אם־כפי מדת הגבול אשר חלק לנו האלהים לחק להגיע גם־עדיכם׃", "14": "כי לולא הגענו עדיכם לא נשתרע למעלה מערכנו הלא כבר קדמנו גם־אתכם בבשורת המשיח׃", "15": "לא נתגדל לבלי־מדה ביגיעת אחרים אבל יש־לנו התקוה כי־ברבות אמונתכם נכבד בכם כפי גבולנו עד־למעלה׃", "16": "כדי־לבשר הבשורה גם־להלאה מכם ולא להתהלל במה־שמוכן כבר בגבול אחרים׃", "17": "והמתהלל יתהלל ביהוה׃", "18": "כי לא המשבח נפשו משבח הוא כי אם־אשר ישבחנו יהוה׃"}