{
  "1": "Post Abimelech surrexit dux in Isral Thola filius Phua patrui Abimelech, vir de Issachar, qui habitavit in Samir montis Ephraim:",
  "2": "et judicavit Isralem viginti et tribus annis, mortuusque est, ac sepultus in Samir.",
  "3": "Huic successit Jair Galaadites, qui judicavit Isral per viginti et duos annos,",
  "4": "habens triginta filios sedentes super triginta pullos asinarum, et principes triginta civitatum, qu ex nomine ejus sunt appellat Havoth Jair, id est, oppida Jair, usque in prsentem diem, in terra Galaad.",
  "5": "Mortuusque est Jair, ac sepultus in loco cui est vocabulum Camon.",
  "6": "Filii autem Isral peccatis veteribus jungentes nova, fecerunt malum in conspectu Domini, et servierunt idolis, Baalim et Astaroth, et diis Syri ac Sidonis et Moab et filiorum Ammon et Philisthiim: dimiseruntque Dominum, et non coluerunt eum.",
  "7": "Contra quos Dominus iratus, tradidit eos in manus Philisthiim et filiorum Ammon.",
  "8": "Afflictique sunt, et vehementer oppressi per annos decem et octo, omnes qui habitabant trans Jordanem in terra Amorrhi, qui est in Galaad:",
  "9": "in tantum ut filii Ammon, Jordane transmisso, vastarent Judam et Benjamin et Ephraim: afflictusque est Isral nimis.",
  "10": "Et clamantes ad Dominum, dixerunt: Peccavimus tibi, quia dereliquimus Dominum Deum nostrum, et servivimus Baalim.",
  "11": "Quibus locutus est Dominus: Numquid non gyptii et Amorrhi, filiique Ammon et Philisthiim,",
  "12": "Sidonii quoque et Amalec et Chanaan oppresserunt vos, et clamastis ad me, et erui vos de manu eorum?",
  "13": "Et tamen reliquistis me, et coluistis deos alienos: idcirco non addam ut ultra vos liberem:",
  "14": "ite, et invocate deos quos elegistis: ipsi vos liberent in tempore angusti.",
  "15": "Dixeruntque filii Isral ad Dominum: Peccavimus, redde tu nobis quidquid tibi placet: tantum nunc libera nos.",
  "16": "Qu dicentes, omnia de finibus suis alienorum deorum idola projecerunt, et servierunt Domino Deo: qui doluit super miseriis eorum.",
  "17": "Itaque filii Ammon conclamantes in Galaad fixere tentoria, contra quos congregati filii Isral in Maspha castrametati sunt.",
  "18": "Dixeruntque principes Galaad singuli ad proximos suos: Qui primus ex nobis contra filios Ammon cperit dimicare, erit dux populi Galaad."
}