{
  "1": "[Utinam dirumperes clos, et descenderes; a facie tua montes defluerent;",
  "2": "sicut exustio ignis tabescerent, aqu arderent igni: ut notum fieret nomen tuum inimicis tuis; a facie tua gentes turbarentur.",
  "3": "Cum feceris mirabilia, non sustinebimus; descendisti, et a facie tua montes defluxerunt.",
  "4": "A sculo non audierunt, neque auribus perceperunt; oculus non vidit, Deus, absque te, qu prparasti exspectantibus te.",
  "5": "Occurristi ltanti, et facienti justitiam; in viis tuis recordabuntur tui. Ecce tu iratus es, et peccavimus; in ipsis fuimus semper, et salvabimur.",
  "6": "Et facti sumus ut immundus omnes nos, et quasi pannus menstruat univers justiti nostr; et cecidimus quasi folium universi, et iniquitates nostr quasi ventus abstulerunt nos.",
  "7": "Non est qui invocet nomen tuum; qui consurgat, et teneat te. Abscondisti faciem tuam a nobis, et allisisti nos in manu iniquitatis nostr.",
  "8": "Et nunc, Domine, pater noster es tu, nos vero lutum; et fictor noster tu, et opera manuum tuarum omnes nos.",
  "9": "Ne irascaris, Domine, satis, et ne ultra memineris iniquitatis nostr; ecce, respice, populus tuus omnes nos.",
  "10": "Civitas Sancti tui facta est deserta, Sion deserta facta est, Jerusalem desolata est.",
  "11": "Domus sanctificationis nostr et glori nostr, ubi laudaverunt te patres nostri, facta est in exustionem ignis, et omnia desiderabilia nostra versa sunt in ruinas.",
  "12": "Numquid super his continebis te, Domine; tacebis, et affliges nos vehementer?]"
}