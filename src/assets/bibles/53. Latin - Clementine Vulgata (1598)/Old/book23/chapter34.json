{
  "1": "[Accedite, gentes, et audite; et populi, attendite: audiat terra, et plenitudo ejus; orbis, et omne germen ejus.",
  "2": "Quia indignatio Domini super omnes gentes, et furor super universam militiam eorum: interfecit eos, et dedit eos in occisionem.",
  "3": "Interfecti eorum projicientur, et de cadaveribus eorum ascendet ftor; tabescent montes a sanguine eorum.",
  "4": "Et tabescet omnis militia clorum, et complicabuntur sicut liber cli: et omnis militia eorum defluet, sicut defluit folium de vinea et de ficu.",
  "5": "Quoniam inebriatus est in clo gladius meus; ecce super Idumam descendet, et super populum interfectionis me, ad judicium.",
  "6": "Gladius Domini repletus est sanguine, incrassatus est adipe, de sanguine agnorum et hircorum, de sanguine medullatorum arietum: victima enim Domini in Bosra, et interfectio magna in terra Edom.",
  "7": "Et descendent unicornes cum eis, et tauri cum potentibus; inebriabitur terra eorum sanguine, et humus eorum adipe pinguium.",
  "8": "Quia dies ultionis Domini, annus retributionum judicii Sion.",
  "9": "Et convertentur torrentes ejus in picem, et humus ejus in sulphur; et erit terra ejus in picem ardentem.",
  "10": "Nocte et die non extinguetur, in sempiternum ascendet fumus ejus, a generatione in generationem desolabitur, in scula sculorum non erit transiens per eam.",
  "11": "Et possidebunt illam onocrotalus et ericius; ibis et corvus habitabunt in ea: et extendetur super eam mensura, ut redigatur ad nihilum, et perpendiculum in desolationem.",
  "12": "Nobiles ejus non erunt ibi; regem potius invocabunt, et omnes principes ejus erunt in nihilum.",
  "13": "Et orientur in domibus ejus spin et urtic, et paliurus in munitionibus ejus; et erit cubile draconum, et pascua struthionum.",
  "14": "Et occurrent dmonia onocentauris, et pilosus clamabit alter ad alterum; ibi cubavit lamia, et invenit sibi requiem.",
  "15": "Ibi habuit foveam ericius, et enutrivit catulos, et circumfodit, et fovit in umbra ejus; illuc congregati sunt milvi, alter ad alterum.",
  "16": "Requirite diligenter in libro Domini, et legite: Unum ex eis non defuit, alter alterum non qusivit; quia quod ex ore meo procedit, ille mandavit, et spiritus ejus ipse congregavit ea.",
  "17": "Et ipse misit eis sortem, et manus ejus divisit eam illis in mensuram: usque in ternum possidebunt eam; in generationem et generationem habitabunt in ea.]"
}