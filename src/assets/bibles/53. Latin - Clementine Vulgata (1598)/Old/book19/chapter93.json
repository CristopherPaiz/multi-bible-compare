{
  "1": "Psalmus ipsi David, quarta sabbati. [Deus ultionum Dominus; Deus ultionum libere egit.",
  "2": "Exaltare, qui judicas terram; redde retributionem superbis.",
  "3": "Usquequo peccatores, Domine, usquequo peccatores gloriabuntur;",
  "4": "effabuntur et loquentur iniquitatem; loquentur omnes qui operantur injustitiam?",
  "5": "Populum tuum, Domine, humiliaverunt, et hreditatem tuam vexaverunt.",
  "6": "Viduam et advenam interfecerunt, et pupillos occiderunt.",
  "7": "Et dixerunt: Non videbit Dominus, nec intelliget Deus Jacob.",
  "8": "Intelligite, insipientes in populo; et stulti, aliquando sapite.",
  "9": "Qui plantavit aurem non audiet? aut qui finxit oculum non considerat?",
  "10": "Qui corripit gentes non arguet, qui docet hominem scientiam?",
  "11": "Dominus scit cogitationes hominum, quoniam van sunt.",
  "12": "Beatus homo quem tu erudieris, Domine, et de lege tua docueris eum:",
  "13": "ut mitiges ei a diebus malis, donec fodiatur peccatori fovea.",
  "14": "Quia non repellet Dominus plebem suam, et hreditatem suam non derelinquet,",
  "15": "quoadusque justitia convertatur in judicium: et qui juxta illam, omnes qui recto sunt corde.",
  "16": "Quis consurget mihi adversus malignantes? aut quis stabit mecum adversus operantes iniquitatem?",
  "17": "Nisi quia Dominus adjuvit me, paulominus habitasset in inferno anima mea.",
  "18": "Si dicebam: Motus est pes meus: misericordia tua, Domine, adjuvabat me.",
  "19": "Secundum multitudinem dolorum meorum in corde meo, consolationes tu ltificaverunt animam meam.",
  "20": "Numquid adhret tibi sedes iniquitatis, qui fingis laborem in prcepto?",
  "21": "Captabunt in animam justi, et sanguinem innocentem condemnabunt.",
  "22": "Et factus est mihi Dominus in refugium, et Deus meus in adjutorium spei me.",
  "23": "Et reddet illis iniquitatem ipsorum, et in malitia eorum disperdet eos: disperdet illos Dominus Deus noster.]"
}