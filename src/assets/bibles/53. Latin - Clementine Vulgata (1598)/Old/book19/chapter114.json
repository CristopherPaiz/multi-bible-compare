{
  "1": "Alleluja. [Dilexi, quoniam exaudiet Dominus vocem orationis me.",
  "2": "Quia inclinavit aurem suam mihi, et in diebus meis invocabo.",
  "3": "Circumdederunt me dolores mortis; et pericula inferni invenerunt me. Tribulationem et dolorem inveni,",
  "4": "et nomen Domini invocavi: o Domine, libera animam meam.",
  "5": "Misericors Dominus et justus, et Deus noster miseretur.",
  "6": "Custodiens parvulos Dominus; humiliatus sum, et liberavit me.",
  "7": "Convertere, anima mea, in requiem tuam, quia Dominus benefecit tibi:",
  "8": "quia eripuit animam meam de morte, oculos meos a lacrimis, pedes meos a lapsu.",
  "9": "Placebo Domino in regione vivorum.]"
}