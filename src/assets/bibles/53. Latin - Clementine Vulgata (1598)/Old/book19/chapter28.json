{
  "1": "Psalmus David, in consummatione tabernaculi. [Afferte Domino, filii Dei, afferte Domino filios arietum.",
  "2": "Afferte Domino gloriam et honorem; afferte Domino gloriam nomini ejus; adorate Dominum in atrio sancto ejus.",
  "3": "Vox Domini super aquas; Deus majestatis intonuit: Dominus super aquas multas.",
  "4": "Vox Domini in virtute; vox Domini in magnificentia.",
  "5": "Vox Domini confringentis cedros, et confringet Dominus cedros Libani:",
  "6": "et comminuet eas, tamquam vitulum Libani, et dilectus quemadmodum filius unicornium.",
  "7": "Vox Domini intercidentis flammam ignis;",
  "8": "vox Domini concutientis desertum: et commovebit Dominus desertum Cades.",
  "9": "Vox Domini prparantis cervos: et revelabit condensa, et in templo ejus omnes dicent gloriam.",
  "10": "Dominus diluvium inhabitare facit, et sedebit Dominus rex in ternum.",
  "11": "Dominus virtutem populo suo dabit; Dominus benedicet populo suo in pace.]"
}