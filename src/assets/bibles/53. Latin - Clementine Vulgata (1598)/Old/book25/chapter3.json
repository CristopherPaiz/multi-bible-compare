{
  "1": "[ Aleph Ego vir videns paupertatem meam in virga indignationis ejus.",
  "2": "Aleph Me minavit, et adduxit in tenebras, et non in lucem.",
  "3": "Aleph Tantum in me vertit et convertit manum suam tota die.",
  "4": "Beth Vetustam fecit pellem meam et carnem meam; contrivit ossa mea.",
  "5": "Beth dificavit in gyro meo, et circumdedit me felle et labore.",
  "6": "Beth In tenebrosis collocavit me, quasi mortuos sempiternos.",
  "7": "Ghimel Circumdificavit adversum me, ut non egrediar; aggravavit compedem meum.",
  "8": "Ghimel Sed et cum clamavero, et rogavero, exclusit orationem meam.",
  "9": "Ghimel Conclusit vias meas lapidibus quadris; semitas meas subvertit.",
  "10": "Daleth Ursus insidians factus est mihi, leo in absconditis.",
  "11": "Daleth Semitas meas subvertit, et confregit me; posuit me desolatam.",
  "12": "Daleth Tetendit arcum suum, et posuit me quasi signum ad sagittam.",
  "13": "He Misit in renibus meis filias pharetr su.",
  "14": "He Factus sum in derisum omni populo meo, canticum eorum tota die.",
  "15": "He Replevit me amaritudinibus; inebriavit me absinthio.",
  "16": "Vau Et fregit ad numerum dentes meos; cibavit me cinere.",
  "17": "Vau Et repulsa est a pace anima mea; oblitus sum bonorum.",
  "18": "Vau Et dixi: Periit finis meus, et spes mea a Domino.",
  "19": "Zain Recordare paupertatis, et transgressionis me, absinthii et fellis.",
  "20": "Zain Memoria memor ero, et tabescet in me anima mea.",
  "21": "Zain Hc recolens in corde meo, ideo sperabo.",
  "22": "Heth Misericordi Domini, quia non sumus consumpti; quia non defecerunt miserationes ejus.",
  "23": "Heth Novi diluculo, multa est fides tua.",
  "24": "Heth Pars mea Dominus, dixit anima mea; propterea exspectabo eum.",
  "25": "Teth Bonus est Dominus sperantibus in eum, anim qurenti illum.",
  "26": "Teth Bonum est prstolari cum silentio salutare Dei.",
  "27": "Teth Bonum est viro cum portaverit jugum ab adolescentia sua.",
  "28": "Jod Sedebit solitarius, et tacebit, quia levavit super se.",
  "29": "Jod Ponet in pulvere os suum, si forte sit spes.",
  "30": "Jod Dabit percutienti se maxillam: saturabitur opprobriis.",
  "31": "Caph Quia non repellet in sempiternum Dominus.",
  "32": "Caph Quia si abjecit, et miserebitur, secundum multitudinem misericordiarum suarum.",
  "33": "Caph Non enim humiliavit ex corde suo et abjecit filios hominum.",
  "34": "Lamed Ut conteret sub pedibus suis omnes vinctos terr.",
  "35": "Lamed Ut declinaret judicium viri in conspectu vultus Altissimi.",
  "36": "Lamed Ut perverteret hominem in judicio suo; Dominus ignoravit.",
  "37": "Mem Quis est iste qui dixit ut fieret, Domino non jubente?",
  "38": "Mem Ex ore Altissimi non egredientur nec mala nec bona?",
  "39": "Mem Quid murmuravit homo vivens, vir pro peccatis suis?",
  "40": "Nun Scrutemur vias nostras, et quramus, et revertamur ad Dominum.",
  "41": "Nun Levemus corda nostra cum manibus ad Dominum in clos.",
  "42": "Nun Nos inique egimus, et ad iracundiam provocavimus; idcirco tu inexorabilis es.",
  "43": "Samech Operuisti in furore, et percussisti nos; occidisti, nec pepercisti.",
  "44": "Samech Opposuisti nubem tibi, ne transeat oratio.",
  "45": "Samech Eradicationem et abjectionem posuisti me in medio populorum.",
  "46": "Phe Aperuerunt super nos os suum omnes inimici.",
  "47": "Phe Formido et laqueus facta est nobis vaticinatio, et contritio.",
  "48": "Phe Divisiones aquarum deduxit oculus meus, in contritione fili populi mei.",
  "49": "Ain Oculus meus afflictus est, nec tacuit, eo quod non esset requies.",
  "50": "Ain Donec respiceret et videret Dominus de clis.",
  "51": "Ain Oculus meus deprdatus est animam meam in cunctis filiabus urbis me.",
  "52": "Sade Venatione ceperunt me quasi avem inimici mei gratis.",
  "53": "Sade Lapsa est in lacum vita mea, et posuerunt lapidem super me.",
  "54": "Sade Inundaverunt aqu super caput meum; dixi: Perii.",
  "55": "Coph Invocavi nomen tuum, Domine, de lacu novissimo.",
  "56": "Coph Vocem meam audisti; ne avertas aurem tuam a singultu meo et clamoribus.",
  "57": "Coph Appropinquasti in die quando invocavi te; dixisti: Ne timeas.",
  "58": "Res Judicasti, Domine, causam anim me, redemptor vit me.",
  "59": "Res Vidisti, Domine, iniquitatem illorum adversum me: judica judicium meum.",
  "60": "Res Vidisti omnem furorem, universas cogitationes eorum adversum me.",
  "61": "Sin Audisti opprobrium eorum, Domine, omnes cogitationes eorum adversum me.",
  "62": "Sin Labia insurgentium mihi, et meditationes eorum adversum me tota die.",
  "63": "Sin Sessionem eorum et resurrectionem eorum vide; ego sum psalmus eorum.",
  "64": "Thau Redes eis vicem, Domine, juxta opera manuum suarum.",
  "65": "Thau Dabis eis scutum cordis, laborem tuum.",
  "66": "Thau Persequeris in furore, et conteres eos sub clis, Domine.]"
}