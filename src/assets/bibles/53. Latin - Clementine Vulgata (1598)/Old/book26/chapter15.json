{
  "1": "Et factus est sermo Domini ad me, dicens:",
  "2": "[Fili hominis, quid fiet de ligno vitis, ex omnibus lignis nemorum qu sunt inter ligna silvarum?",
  "3": "numquid tolletur de ea lignum ut fiat opus, aut fabricabitur de ea paxillus ut dependeat in eo quodcumque vas?",
  "4": "Ecce igni datum est in escam: utramque partem ejus consumpsit ignis, et medietas ejus redacta est in favillam: numquid utile erit ad opus?",
  "5": "Etiam cum esset integrum, non erat aptum ad opus: quanto magis cum illud ignis devoraverit et combusserit, nihil ex eo fiet operis?",
  "6": "Propterea hc dicit Dominus Deus: Quomodo lignum vitis inter ligna silvarum, quod dedi igni ad devorandum, sic tradam habitatores Jerusalem.",
  "7": "Et ponam faciem meam in eos: de igne egredientur, et ignis consumet eos: et scietis quia ego Dominus, cum posuero faciem meam in eos,",
  "8": "et dedero terram inviam et desolatam, eo quod prvaricatores extiterint, dicit Dominus Deus.]"
}