{
  "1": "[Mitte panem tuum super transeuntes aquas, quia post tempora multa invenies illum.",
  "2": "Da partem septem necnon et octo, quia ignoras quid futurum sit mali super terram.",
  "3": "Si replet fuerint nubes, imbrem super terram effundent. Si ceciderit lignum ad austrum aut ad aquilonem, in quocumque loco ceciderit, ibi erit.",
  "4": "Qui observat ventum non seminat; et qui considerat nubes numquam metet.",
  "5": "Quomodo ignoras qu sit via spiritus, et qua ratione compingantur ossa in ventre prgnantis, sic nescis opera Dei, qui fabricator est omnium.",
  "6": "Mane semina semen tuum, et vespere ne cesset manus tua: quia nescis quid magis oriatur, hoc aut illud; et si utrumque simul, melius erit.]",
  "7": "[Dulce lumen, et delectabile est oculis videre solem.",
  "8": "Si annis multis vixerit homo, et in his omnibus ltatus fuerit, meminisse debet tenebrosi temporis, et dierum multorum, qui cum venerint, vanitatis arguentur prterita.",
  "9": "Ltare ergo, juvenis, in adolescentia tua, et in bono sit cor tuum in diebus juventutis tu: et ambula in viis cordis tui, et in intuitu oculorum tuorum, et scito quod pro omnibus his adducet te Deus in judicium.",
  "10": "Aufer iram a corde tuo, et amove malitiam a carne tua: adolescentia enim et voluptas vana sunt.]"
}