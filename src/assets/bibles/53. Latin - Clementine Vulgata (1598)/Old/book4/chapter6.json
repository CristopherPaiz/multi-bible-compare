{
  "1": "Locutusque est Dominus ad Moysen, dicens:",
  "2": "Loquere ad filios Isral, et dices ad eos: Vir, sive mulier, cum fecerint votum ut sanctificentur, et se voluerint Domino consecrare:",
  "3": "a vino, et omni quod inebriare potest, abstinebunt. Acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedent",
  "4": "cunctis diebus quibus ex voto Domino consecrantur: quidquid ex vinea esse potest, ab uva passa usque ad acinum non comedent.",
  "5": "Omni tempore separationis su novacula non transibit per caput ejus usque ad completum diem, quo Domino consecratur. Sanctus erit, crescente csarie capitis ejus.",
  "6": "Omni tempore consecrationis su, super mortuum non ingredietur,",
  "7": "nec super patris quidem et matris et fratris sororisque funere contaminabitur, quia consecratio Dei sui super caput ejus est.",
  "8": "Omnibus diebus separationis su sanctus erit Domino.",
  "9": "Sin autem mortuus fuerit subito quispiam coram eo, polluetur caput consecrationis ejus: quod radet illico in eadem die purgationis su, et rursum septima.",
  "10": "In octava autem die offeret duos turtures, vel duos pullos columb sacerdoti in introitu fderis testimonii.",
  "11": "Faciet sacerdos unum pro peccato, et alterum in holocaustum, et deprecabitur pro eo, quia peccavit super mortuo: sanctificabitque caput ejus in die illo:",
  "12": "et consecrabit Domino dies separationis illius, offerens agnum anniculum pro peccato: ita tamen ut dies priores irriti fiant, quoniam polluta est sanctificatio ejus.",
  "13": "Ista est lex consecrationis. Cum dies, quos ex voto decreverat, complebuntur, adducet eum ad ostium tabernaculi fderis,",
  "14": "et offeret oblationes ejus Domino, agnum anniculum immaculatum in holocaustum, et ovem anniculam immaculatam pro peccato, et arietem immaculatum, hostiam pacificam,",
  "15": "canistrum quoque panum azymorum qui conspersi sint oleo, et lagana absque fermento uncta oleo, ac libamina singulorum:",
  "16": "qu offeret sacerdos coram Domino, et faciet tam pro peccato, quam in holocaustum.",
  "17": "Arietem vero immolabit hostiam pacificam Domino, offerens simul canistrum azymorum, et libamenta qu ex more debentur.",
  "18": "Tunc radetur nazarus ante ostium tabernaculi fderis csarie consecrationis su: tolletque capillos ejus, et ponet super ignem, qui est suppositus sacrificio pacificorum:",
  "19": "et armum coctum arietis, tortamque absque fermento unam de canistro, et laganum azymum unum, et tradet in manus nazari, postquam rasum fuerit caput ejus.",
  "20": "Susceptaque rursum ab eo, elevabit in conspectu Domini: et sanctificata sacerdotis erunt, sicut pectusculum, quod separari jussum est, et femur. Post hc, potest bibere nazarus vinum.",
  "21": "Ista est lex nazari, cum voverit oblationem suam Domino tempore consecrationis su, exceptis his, qu invenerit manus ejus: juxta quod mente devoverat, ita faciet ad perfectionem sanctificationis su.",
  "22": "Locutusque est Dominus ad Moysen, dicens:",
  "23": "Loquere Aaron et filiis ejus: Sic benedicetis filiis Isral, et dicetis eis:",
  "24": "Benedicat tibi Dominus, et custodiat te.",
  "25": "Ostendat Dominus faciem suam tibi, et misereatur tui.",
  "26": "Convertat Dominus vultum suum ad te, et det tibi pacem.",
  "27": "Invocabuntque nomen meum super filios Isral, et ego benedicam eis."
}