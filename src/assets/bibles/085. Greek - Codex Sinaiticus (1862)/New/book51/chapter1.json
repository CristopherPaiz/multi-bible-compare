{"1": "τον μεν πρωτο̅ λογον εποιηϲαμην περι παντω̅ ω θεοφιλε ων ηρξατο ο ι̅ϲ̅ ποιειν τε και διδαϲκιν", "2": "αχρι ηϲ ημεραϲ εντιλαμενοϲ τοιϲ αποϲτολοιϲ δια π̅ν̅ϲ̅ αγιου ουϲ εξελεξατο ανελημφθη", "3": "οιϲ και παρεϲτηϲεν εαυτον ζωντα μετα το παθει̅ αυτον εν πολλοιϲ τεκμηριοιϲ δι ημερων τεϲϲερακοντα οπτανομενοϲ αυτοιϲ ϗ λεγων τα περι τηϲ βαϲιλειαϲ του θ̅υ̅", "4": "και ϲυναλιζομενοϲ παρηγγειλε̅ αυτοιϲ απο ιεροϲολυμων μη χωριζεϲθαι αλλα περιμενιν την επαγγελιαν του πατροϲ ην ηκουϲατε μου", "5": "οτι ιωαννηϲ μεν εβαπτιϲεν υδατι υμειϲ δε εν π̅ν̅ι̅ βαπτιϲθηϲεϲθαι αγιω ου μετα πολλαϲ ταυταϲ ημεραϲ", "6": "οι μεν ουν ελθο̅τεϲ ηρωτων αυτον λεγοντεϲ κ̅ε̅ ει εν τω χρονω τουτω αποκαθιϲτανειϲ την βαϲιλειαν τω ι̅η̅λ̅", "7": "ειπεν δε προϲ αυτουϲ ουχ υμων εϲτιν γνωναι χρονουϲ η καιρουϲ ουϲ ο πατηρ εθετο εν τη ιδια εξουϲια", "8": "αλλα λημψεϲθαι δυναμιν επελθο̅τοϲ του αγιου π̅ν̅ϲ̅ εφ υμαϲ και εϲεϲθε μου μαρτυρεϲ εν τε ιερουϲαλημ και εν παϲη τη ιουδαια και ϲαμαρια και εωϲ αιϲχατου τηϲ γηϲ", "9": "και ταυτα ειποντω̅ βλεποντων αυτων επηρθη και νεφελη υπελαβε̅ αυτον απο των οφθαλμων αυτων", "10": "και ωϲ ατενιζοντεϲ ηϲαν ειϲ τον ουρανον πορευομενου αυτου και ιδου ανδρεϲ δυο παριϲτηκιϲαν αυτοιϲ εν εϲθηϲεϲι λευκαιϲ", "11": "οι και ειπαν ανδρεϲ γαλιλαιοι τι εϲτηκατε βλεποντεϲ ειϲ το̅ ουρανον ουτοϲ ο ι̅ϲ̅ ο αναλημφθειϲ αφ υμων ειϲ τον ουρανον ουτωϲ ελευϲεται ον τροπον εθεαϲαϲθαι αυτον πορευομενον ειϲ τον ουρανον", "12": "τοτε υπεϲτρεψαν ειϲ ι̅η̅λ̅μ̅ απο ορουϲ του καλουμενου ελεωνοϲ ο εϲτι̅ εγγυϲ ι̅η̅λ̅μ̅ ϲαββατου εχον οδον", "13": "και οτε ειϲηλθο̅ ειϲ το υπερωον ου ηϲαν καταμενοντεϲ ο τε πετροϲ και ιωαννηϲ και ιακωβοϲ και ανδρεαϲ φιλιπποϲ και θωμαϲ βαρθολομεοϲ και μαθθαιοϲ ιακωβοϲ αλφαιου και ϲιμων ζηλωτηϲ και ιουδαϲ ιακωβου", "14": "ουτοι παντεϲ ηϲα̅ ομοθυμαδον προϲκαρτερουντεϲ ομοθυμαδο̅ τη προϲευχη ϲυ̅ γυναιξιν και μαρια τη μητρι του ι̅υ̅ και τοιϲ αδελφοιϲ αυτου", "15": "και εν ταιϲ ημεραιϲ ταυταιϲ αναϲταϲ πετροϲ εν μεϲω των αδελφων ειπεν ην τε οχλοϲ ονοματων επι το αυτο ωϲει εκατον εικοϲι", "16": "ανδρεϲ αδελφοι εδει πληρωθηναι την γραφην ην προειπεν το π̅ν̅α̅ το αγιον δια ϲτοματοϲ δ̅α̅δ̅ περι ιουδα του γενομενου οδηγου τοιϲ ϲυλλαβουϲιν ι̅ν̅", "17": "οτι κατηριθμημενοϲ εν ημιν και ελαχεν τον κληρον τηϲ διακονιαϲ ταυτηϲ", "18": "ουτοϲ μεν ουν εκτηϲατο χωριο̅ εκ μιϲθου τηϲ αδικιαϲ και πρινηϲ γενομενοϲ ελακηϲεν μεϲοϲ και εξεχυθη παντα τα ϲπλαγχνα αυτου", "19": "ο και γνωϲτον εγενετο παϲι τοιϲ κατοικουϲιν ι̅η̅λ̅μ̅ ωϲτε κληθηναι το χωριο̅ εκεινο τη διαλεκτω αυτων αχελδαμαχ τουτ εϲτι̅ χωριον αιματοϲ", "20": "γεγραπται γαρ εν βιβλω ψαλμων γενηθητω η επαυλιϲ αυτου ερημοϲ και μη εϲτω ο κατοικων εν αυτη και την επιϲκοπην αυτου λαβετω ετεροϲ", "21": "δι ουν των ϲυνελθοντων ημιν ανδρων εν παντι χρονω ω ειϲηλθε̅ και εξηλθεν εφ ημαϲ ο κ̅ϲ̅ ι̅ϲ̅", "22": "αρξαμενοϲ απο του βαπτιϲματοϲ ιωαννου αχρι τηϲ ημεραϲ ηϲ ανελημφθη αφ ημων μαρτυρα τηϲ αναϲταϲεωϲ αυτου ϲυν ημιν γενεϲθαι ενα τουτων", "23": "και εϲτηϲα̅ δυο ιωϲηφ τον καλουμενον βαρϲαββαν οϲ επεκληθη ιουϲτοϲ και ματθιαν", "24": "και προϲευξαμενοι ειπαν ϲυ κ̅ε̅ καρδιογνωϲτα παντων αναδειξον ον εξελεξω εκ τουτων των δυο ενα", "25": "λαβειν τον κληρον τηϲ διακονιαϲ ταυτηϲ ϗ αποϲτοληϲ αφ ηϲ παρεβη ιουδαϲ πορευθηναι ειϲ τον τοπον τον ιδιον", "26": "και εδωκα̅ κληρουϲ αυτοιϲ και επεϲεν ο κληροϲ επι ματθιαν και κατεψηφιϲθη μετα των ενδεκα αποϲτολων"}