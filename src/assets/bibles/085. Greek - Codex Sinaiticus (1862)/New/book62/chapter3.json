{"1": "τουτο δε γινωϲκε οτι εν εϲχαταιϲ ημεραιϲ ενϲτηϲο̅ται καιροι χαλεποι", "2": "εϲονται γαρ ανθρωποι φιλαυτοι φιλαργυροι αλαζονεϲ υπερηφανοι βλαϲφημοι γονευϲιν απιθειϲ αχαριϲτοι ανοϲιοι", "3": "αϲπονδοι διαβολοι ακρατειϲ ανημεροι αφιλαγαθοι", "4": "προδοται προπετειϲ τετυφωμενοι φιληδονοι μαλλο̅ η φιλοθεοι", "5": "εχοντεϲ μορφωϲιν ευϲεβιαϲ την δε δυναμιν αυτηϲ ηρνημενοι και τουτουϲ αποτρεπου", "6": "εκ τουτων γαρ ειϲιν οι ενδυνοντεϲ ειϲ ταϲ οικιαϲ και αιχμαλωτιζοντεϲ γυναικαρια ϲεϲωρευμενα αμαρτιαιϲ αγομενα επιθυμιαιϲ ποικιλαιϲ", "7": "παντοτε μανθανοντα και μηδεποτε ειϲ επιγνωϲιν αληθιαϲ ελθειν δυναμενα", "8": "ον τροπον δε ιαννηϲ και ιαμβρηϲ α̅τεϲτηϲαν μωυϲει ουτωϲ και ουτοι ανθιϲτανται τη αληθεια ανθρωποι κατεφθαρμενοι τον νουν αδοκιμοι περι την πιϲτι̅", "9": "αλλ ου προκοψουϲι̅ επι πλειον η γαρ ανοια αυτων εκδηλοϲ εϲται παϲιν ωϲ και η εκινων εγενετο", "10": "ϲυ δε παρηκολουθηϲαϲ μου τη διδαϲκαλια τη αγωγη τη προθεϲει τη πιϲτι τη μακροθυμια τη αγαπη τη υπομονη", "11": "τοιϲ διωγμοιϲ τοιϲ παθημαϲιν οια μοι εγενετο εν αντιοχια εν εικονιω εν λυϲτροιϲ οιουϲ διωγμουϲ υπηνεγκα και εκ παντων με ερρυϲατο ο κ̅ϲ̅", "12": "και παντεϲ δε οι θελοντεϲ ζην ευϲεβωϲ εν χ̅ω̅ ι̅υ̅ διωχθηϲονται", "13": "πονηροι δε ανθρωποι ϗ γοητεϲ προκοψουϲι̅ επι το χειρον πλανωντεϲ και πλανωμενοι", "14": "ϲυ δε μενε εν οιϲ εμαθεϲ και επιϲτωθηϲ ειδωϲ παρα τινων εμαθεϲ", "15": "και οτι απο βρεφουϲ ιερα γραμματα οιδαϲ τα δυναμενα ϲε ϲοφιϲαι ειϲ ϲωτηριαν δια πιϲτεωϲ τηϲ εν χ̅ω̅ ι̅υ̅", "16": "παϲα γραφη θεοπνευϲτοϲ και ωφελιμοϲ προϲ διδαϲκαλιαν προϲ ελεγμον προϲ επανορθωϲιν προϲ παιδιαν την εν δικαιοϲυνη", "17": "ινα αρτιοϲ η ο του θ̅υ̅ ανθρωποϲ προϲ παν εργον αγαθο̅ εξηρτιϲμενοϲ"}