{"1": "παϲ γαρ αρχιερευϲ εξ ανθρωπω̅ λαμβανομενοϲ υπερ ανθρωπων καθιϲταται τα προϲ τον θ̅ν̅ ινα προϲφερη δωρα τε και θυϲιαϲ υπερ αμαρτιω̅", "2": "μετριοπαθειν δυναμενοϲ τοιϲ αγνοουϲι και πλανωμενοιϲ επει και αυτοϲ περικειται αϲθενιαν", "3": "και δι αυτην οφειλει καθωϲ περι του λαου ουτωϲ και περι εαυτου προϲφερει̅ περι αμαρτιων", "4": "και ουχ εαυτω τιϲ λαμβανει την τιμην αλλα καλουμενοϲ υπο του θ̅υ̅ καθωϲπερ και ααρων", "5": "ουτωϲ και ο χ̅ϲ̅ ουχ εαυτον εδοξαϲεν γενηθηναι αρχιερεα αλλ ο λαληϲαϲ προϲ αυτο̅ υιοϲ μου ει ϲυ εγω ϲημερον γεγεννηκα ϲε", "6": "καθωϲ και εν ετερω λεγει ϲυ ιερευϲ ειϲ τον αιωνα κατα την ταξιν μελχιϲεδεκ", "7": "οϲ εν ταιϲ ημεραιϲ τηϲ ϲαρκοϲ αυτου δεηϲειϲ τε ϗ ικετηριαϲ προϲ τον δυναμενον ϲωζει̅ αυτον εκ θανατου μετα κραυγηϲ ιϲχυραϲ και δακρυων προϲενεγκαϲ και ειϲακουϲθειϲ απο τηϲ ευλαβειαϲ", "8": "καιπερ ων υ̅ϲ̅ εμαθεν αφ ων επαθεν την υπακοην", "9": "και τελειωθειϲ εγενετο παϲιν τοιϲ υπακουουϲιν αυτω αιτιοϲ ϲωτηριαϲ αιωνιου", "10": "προϲαγορευθειϲ υπο του θ̅υ̅ αρχιερευϲ κατα τη̅ ταξιν μελχιϲεδεκ", "11": "περι ου πολυϲ ημι̅ ο λογοϲ και δυϲερμηνευτοϲ λεγειν επει νωθροι γεγονατε ταιϲ ακοαιϲ", "12": "και γαρ οφειλοντεϲ ειναι διδαϲκαλοι δια τον χρονον παλιν χρια̅ εχετε του διδαϲκει̅ υμαϲ τινα τα ϲτοιχια τηϲ αρχηϲ των λογιων του θ̅υ̅ και γεγονατε χρειαν εχοντεϲ γαλακτοϲ ου ϲτερεαϲ τροφηϲ", "13": "παϲ γαρ ο μετεχω̅ γαλακτοϲ απειροϲ λογου δικαιοϲυνηϲ νηπιοϲ γαρ εϲτιν", "14": "τελειων δε εϲτιν η ϲτερεα τροφη τω̅ δια την εξιν τα αιϲθητηρια γεγυμναϲμενα εχοντων προϲ διακριϲιν καλου τε και κακου"}