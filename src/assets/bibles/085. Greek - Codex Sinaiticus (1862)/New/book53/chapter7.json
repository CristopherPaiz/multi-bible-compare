{"1": "περι δε ων εγραψατε καλον ανθρωπω γυναικοϲ μη απτεϲθαι", "2": "δια δε ταϲ πορνιαϲ εκαϲτοϲ την εαυτου γυναικα εχετω και εκαϲτη το̅ ιδιον ανδρα εχετω", "3": "τη γυναικι ο ανηρ την οφιλην αποδιδοτω ομοιωϲ δε και η γυνη τω α̅δρι", "4": "η γυνη του ιδιου ϲωματοϲ ουκ εξουϲιαζει αλλα ο ανηρ ομοιωϲ δε και ο ανηρ του ιδιου ϲωματοϲ ουκ εξουϲιαζει αλλα η γυνη", "5": "μη αποϲτεριτε αλληλουϲ ει μητι α̅ εκ ϲυμφωνου προϲ καιρον ινα ϲχολαϲητε τη προϲευχη και παλιν επι το αυτο ητε ινα μη πιραζη υμαϲ ο ϲαταναϲ δια την ακραϲιαν υμων", "6": "τουτο δε λεγω κατα ϲυγγνωμην ου κατ επιταγην", "7": "θελω δε πανταϲ ανθρωπουϲ ειναι ωϲ και εμαυτον αλλ εκαϲτοϲ ιδιο̅ εχει χαριϲμα εκ θ̅υ̅ ο μεν ουτωϲ ο δε ουτωϲ", "8": "λεγω δε τοιϲ αγαμοιϲ και ταιϲ χηραιϲ καλον αυτοιϲ εαν μινωϲιν ωϲ καγω", "9": "ει δε ουκ εγκρατευονται γαμηϲατωϲαν κριττον γαρ εϲτιν γαμιν η πυρουϲθε", "10": "τοιϲ δε γεγαμηκοϲιν παραγγελλω ουκ εγω αλλα ο κ̅ϲ̅ γυναικα απο ανδροϲ μη χωριϲθηναι", "11": "εαν δε και χωριϲθη μενετω αγαμοϲ η τω ανδρι καταλλαγητω ϗ ανδρα γυναικα μη αφιεναι", "12": "τοιϲ δε λοιποιϲ λεγω εγω ουχ ο κ̅ϲ̅ ει τιϲ αδελφοϲ γυναικα εχει απιϲτον και αυτη ϲυνευδοκει οικειν μετ αυτου μη αφιετω αυτην", "13": "και γυνη ει τιϲ εχει ανδρα απιϲτον και ουτοϲ ϲυνευδοκει οικειν μετ αυτηϲ μη αφιετω αυτον ανδρα", "14": "ηγιαϲται γαρ ο ανηρ ο απιϲτοϲ εν τη γυναικι και ηγιαϲται η γυνη η {απι}<f> [13]</f> εν τω αδελφω επει αρα τα τεκνα υμων ακαθαρτα εϲτιν νυν δε αγια εϲτιν", "15": "ει δε ο απιϲτοϲ χωριζετε χωριζεϲθω ου δεδουλωται ο αδελφοϲ η αδελφη εν τοιϲ τοιουτοιϲ εν δε ειρηνη κεκληκεν υμαϲ ο θ̅ϲ̅", "16": "τι γαρ οιδαϲ γυναι ει τον ανδρα ϲωϲιϲ η τι οιδαϲ ανερ ει την γυναικα ϲωϲειϲ", "17": "ει μη εκαϲτω ωϲ μεμερικεν ο κ̅ϲ̅ εκαϲτον ωϲ κεκληκεν ο θ̅ϲ̅ ουτω περιπατειτω και ουτωϲ εν παϲαιϲ ταιϲ εκκληϲιαιϲ διαταϲϲομαι", "18": "περιτετμημενοϲ τιϲ εκληθη μη επιϲπαϲθω εν ακροβυϲτια κεκληται τιϲ μη περιτεμνεϲθω", "19": "η περιτομη ουδεν εϲτιν και η ακροβυϲτια ουδεν εϲτιν αλλα τηρηϲιϲ εντολων θ̅υ̅", "20": "εκαϲτοϲ εν τη κληϲει η εκληθη εν ταυτη μενετω", "21": "δουλοϲ εκληθηϲ μη ϲοι μελετω αλλ ει και δυναϲαι ελευθεροϲ γενεϲθαι μαλλον χρηϲαι", "22": "ο γαρ εν κ̅ω̅ κληθειϲ δουλοϲ απελευθεροϲ κ̅υ̅ εϲτιν ομοιωϲ ο ελευθεροϲ κληθειϲ δουλοϲ χ̅υ̅ εϲτιν", "23": "τιμηϲ ηγοραϲθητε μη γεινεϲθε δουλοι ανθρωπων", "24": "εκαϲτοϲ εν ω εκληθη αδελφοι εν τουτω μενετω παρα θ̅ω̅", "25": "περι δε των παρθενων επιταγην κ̅υ̅ ουκ εχω γνωμη̅ δε διδωμι ωϲ ηλεημενοϲ υπο κ̅υ̅ πιϲτοϲ ειναι", "26": "νομιζω ουν τουτο καλον υπαρχειν δια την ενεϲτωϲαν αναγκην οτι καλον ανθρωπω το ουτωϲ ειναι", "27": "δεδεϲε γυναικι μη ζητι λυϲιν λελυϲαι απο γυναικοϲ μη ζητι γυναικα", "28": "εαν δε και γαμηϲηϲ ουχ ημαρτεϲ και εαν γημη η παρθενοϲ ουχ ημαρτεν θλιψι̅ δε τη ϲαρκι εξουϲι̅ οι τοιουτοι εγω δε υμων φιδομαι", "29": "τουτο δε φημι αδελφοι ο καιροϲ ϲυννεϲταλμενοϲ εϲτι̅ το λοιπον ινα και οι εχοντεϲ γυναικαϲ ωϲ μη εχοντεϲ ωϲιν", "30": "και οι κλαιοντεϲ ωϲ μη κλαιοντεϲ και οι χαιροντεϲ ωϲ μη χαιροντεϲ και οι αγοραζοντεϲ ωϲ μη κατεχοντεϲ", "31": "και οι χρωμενοι τον κοϲμον ωϲ μη καταχρωμενοι παραγει γαρ το ϲχημα του κοϲμου τουτου", "32": "θελω δε υμαϲ αμεριμνουϲ ειναι ο αγαμοϲ μεριμνα τα του κ̅υ̅ πωϲ αρεϲη τω κ̅ω̅", "33": "ο δε γαμηϲαϲ μεριμνα τα του κοϲμου πωϲ αρεϲη τη γυναικι και μεμεριϲται ϗ η γυνη η αγαμοϲ και η παρθενοϲ", "34": "η αγαμοϲ μεριμνα τα του κ̅υ̅ ινα η αγια ϗ τω ϲωματι και τω π̅ν̅ι̅ η δε γαμηϲαϲα μεριμνα τα του κοϲμου πωϲ αρεϲη τω ανδρι", "35": "τουτο δε προϲ το υμων αυτων ϲυμφορο̅ λεγω ουχ ινα βροχο̅ υμιν επιβαλω αλλα προϲ το ευϲχημον και ευπαρεδρο̅ τω κ̅ω̅ απεριϲπαϲτωϲ", "36": "ει δε τιϲ αϲχημονι̅ επι την παρθενον αυτου νομιζει εαν η υπερακμοϲ και ουτωϲ οφιλει γινεϲθε ο θελει ποιειτω ουχ αμαρτανει γαμιτωϲαν", "37": "οϲ δε εϲτηκεν εν τη καρδια αυτου εδραιοϲ μη εχων αναγκην εξουϲιαν δε εχει περι του ιδιου θεληματοϲ και τουτο κεκρικε̅ εν τη ιδια καρδια τηριν την εαυτου παρθενον καλωϲ ποιηϲει", "38": "ωϲτε και ο γαμιζων την εαυτου παρθενον καλωϲ ποιει και ο μη γαμιζων κριϲϲον ποιηϲει", "39": "γυνη δεδεται εφ οϲον χρονον ζη ο ανηρ αυτηϲ εαν δε κοιμηθη ο ανηρ ελευθερα εϲτιν ω θελει γαμηθηναι μονον εν κ̅ω̅", "40": "μακαριωτερα δε εϲτιν εαν ουτωϲ μινη κατα την εμην γνωμην δοκω δε καγω π̅ν̅α̅ θ̅υ̅ εχειν"}