{"1": "το δε π̅ν̅α̅ ρητωϲ λεγει οτι εν υϲτεροιϲ καιροιϲ αποϲτηϲονται τινεϲ τηϲ πιϲτεωϲ προϲεχοντεϲ π̅ν̅α̅ϲ̅ι̅ πλανοιϲ και διδαϲκαλειαϲ δαιμονιων", "2": "εν υποκριϲει ψευδολογων κεκαυϲτηριαϲμενων την ιδιαν ϲυνιδηϲιν", "3": "κωλυοντων γαμειν απεχεϲθαι βρωματων α ο θ̅ϲ̅ εκτιϲεν ειϲ μεταλημψιν μετα ευχαριϲτιαϲ τοιϲ πιϲτοιϲ και επεγνωκοϲι την αληθιαν", "4": "οτι παν κτιϲμα θ̅υ̅ καλον και ουδεν αποβλητον μετα ευχαριϲτιαϲ λαμβανομενον", "5": "αγιαζεται γαρ δια λογου θ̅υ̅ και εντευξεωϲ", "6": "ταυτα υποτιθεμενοϲ τοιϲ αδελφοιϲ καλοϲ εϲη διακονοϲ χ̅υ̅ ι̅υ̅ εντρεφομενοϲ τοιϲ λογοιϲ τηϲ πιϲτεωϲ και τηϲ καληϲ διδαϲκαλιαϲ η παρηκολουθηκαϲ", "7": "τουϲ δε βεβηλουϲ και γραωδειϲ μυθουϲ παραιτου γυμναζε δε ϲεαυτο̅ προϲ ευϲεβιαν", "8": "η γαρ ϲωματικη γυμναϲια ολιγον εϲτιν ωφελιμοϲ η δε ευϲεβεια προϲ παντα ωφελιμοϲ εϲτιν επαγγελιαν εχουϲα ζωηϲ τηϲ νυν και τηϲ μελλουϲηϲ", "9": "πιϲτοϲ ο λογοϲ και αποδοχηϲ αξιοϲ", "10": "ειϲ τουτο γαρ κοπιωμεν και αγωνιζομεθα οτι ηλπικαμεν επι θ̅ω̅ ζωντι οϲ εϲτιν ϲωτηρ παντων ανθρωπων μαλιϲτα πιϲτων", "11": "παραγγελλε ταυτα και διδαϲκε", "12": "μηδιϲ ϲου τηϲ νεοτητοϲ καταφρονιτω αλλα τυποϲ γινου τω̅ πιϲτων εν λογω εν αναϲτροφη εν αγαπη εν πιϲτι εν αγνια", "13": "εωϲ ερχομαι προϲεχε τη αναγνωϲει τη παρακληϲει τη διδαϲκαλια", "14": "μη αμελει του εν ϲοι χαριϲματοϲ ο εδοθη ϲοι δια προφητειαϲ μετα επιθεϲεωϲ των χειρων του πρεϲβυτερου", "15": "ταυτα μελετα εν τουτοιϲ ιϲθι ινα ϲου η προκοπη φανερα η παϲιν", "16": "επεχε ϲεαυτω και τη διδαϲκαλια επιμενε αυτοιϲ τουτο γαρ ποιων και ϲεαυτον ϲωϲειϲ και τουϲ ακουονταϲ"}