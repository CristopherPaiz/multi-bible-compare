{"1": "και εξηλθεν εκειθεν και ηλθεν ειϲ την πατριδα αυτου και ακολουθουϲιν αυτω οι μαθηται αυτου", "2": "και γενομενου ϲαββατου ηρξατο εν τη ϲυναγωγη διδαϲκειν και πολλοι ακουοντεϲ εξεπληϲϲοντο λεγοντεϲ ποθεν τουτω ταυτα και τιϲ η ϲοφια η δοθειϲα αυτω οτι και δυναμειϲ τοιαυται δια των χειρων αυτου γινονται", "3": "ουχ ουτοϲ εϲτιν ο τεκτων ο υιοϲ μαριαϲ αδελφοϲ δε ιακωβου και ιωϲη και ιουδα και ϲιμωνοϲ και ουκ ειϲιν αι αδελφαι αυτου ωδε προϲ ημαϲ και εϲκανδαλιζοντο εν αυτω", "4": "ελεγεν δε αυτοιϲ ο ιηϲουϲ οτι ουκ εϲτιν προφητηϲ ατιμοϲ ει μη εν τη πατριδι αυτου και εν τοιϲ ϲυγγενεϲιν και εν τη οικια αυτου", "5": "και ουκ ηδυνατο εκει ουδεμιαν δυναμιν ποιηϲαι ει μη ολιγοιϲ αρρωϲτοιϲ επιθειϲ ταϲ χειραϲ εθεραπευϲεν", "6": "και εθαυμαζεν δια την απιϲτιαν αυτων και περιηγεν ταϲ κωμαϲ κυκλω διδαϲκων", "7": "και προϲκαλειται τουϲ δωδεκα και ηρξατο αυτουϲ αποϲτελλειν δυο δυο και εδιδου αυτοιϲ εξουϲιαν των πνευματων των ακαθαρτων", "8": "και παρηγγειλεν αυτοιϲ ινα μηδεν αιρωϲιν ειϲ οδον ει μη ραβδον μονον μη πηραν μη αρτον μη ειϲ την ζωνην χαλκον", "9": "αλλ υποδεδεμενουϲ ϲανδαλια και μη ενδυϲαϲθε δυο χιτωναϲ", "10": "και ελεγεν αυτοιϲ οπου εαν ειϲελθητε ειϲ οικιαν εκει μενετε εωϲ αν εξελθητε εκειθεν", "11": "και οϲοι αν μη δεξωνται υμαϲ μηδε ακουϲωϲιν υμων εκπορευομενοι εκειθεν εκτιναξατε τον χουν τον υποκατω των ποδων υμων ειϲ μαρτυριον αυτοιϲ αμην λεγω υμιν ανεκτοτερον εϲται ϲοδομοιϲ η γομορροιϲ εν ημερα κριϲεωϲ η τη πολει εκεινη", "12": "και εξελθοντεϲ εκηρυϲϲον ινα μετανοηϲωϲιν", "13": "και δαιμονια πολλα εξεβαλλον και ηλειφον ελαιω πολλουϲ αρρωϲτουϲ και εθεραπευον", "14": "και ηκουϲεν ο βαϲιλευϲ ηρωδηϲ φανερον γαρ εγενετο το ονομα αυτου και ελεγεν οτι ιωαννηϲ ο βαπτιζων εκ νεκρων ηγερθη και δια τουτο ενεργουϲιν αι δυναμειϲ εν αυτω", "15": "αλλοι ελεγον οτι ηλιαϲ εϲτιν αλλοι δε ελεγον οτι προφητηϲ εϲτιν η ωϲ ειϲ των προφητων", "16": "ακουϲαϲ δε ο ηρωδηϲ ειπεν οτι ον εγω απεκεφαλιϲα ιωαννην ουτοϲ εϲτιν αυτοϲ ηγερθη εκ νεκρων", "17": "αυτοϲ γαρ ο ηρωδηϲ αποϲτειλαϲ εκρατηϲεν τον ιωαννην και εδηϲεν αυτον εν φυλακη δια ηρωδιαδα την γυναικα φιλιππου του αδελφου αυτου οτι αυτην εγαμηϲεν", "18": "ελεγεν γαρ ο ιωαννηϲ τω ηρωδη οτι ουκ εξεϲτιν ϲοι εχειν την γυναικα του αδελφου ϲου", "19": "η δε ηρωδιαϲ ενειχεν αυτω και ηθελεν αυτον αποκτειναι και ουκ ηδυνατο", "20": "ο γαρ ηρωδηϲ εφοβειτο τον ιωαννην ειδωϲ αυτον ανδρα δικαιον και αγιον και ϲυνετηρει αυτον και ακουϲαϲ αυτου πολλα εποιει και ηδεωϲ αυτου ηκουεν", "21": "και γενομενηϲ ημεραϲ ευκαιρου οτε ηρωδηϲ τοιϲ γενεϲιοιϲ αυτου δειπνον εποιει τοιϲ μεγιϲταϲιν αυτου και τοιϲ χιλιαρχοιϲ και τοιϲ πρωτοιϲ τηϲ γαλιλαιαϲ", "22": "και ειϲελθουϲηϲ τηϲ θυγατροϲ αυτηϲ τηϲ ηρωδιαδοϲ και ορχηϲαμενηϲ και αρεϲαϲηϲ τω ηρωδη και τοιϲ ϲυνανακειμενοιϲ ειπεν ο βαϲιλευϲ τω κοραϲιω αιτηϲον με ο εαν θεληϲ και δωϲω ϲοι", "23": "και ωμοϲεν αυτη οτι ο εαν με αιτηϲηϲ δωϲω ϲοι εωϲ ημιϲουϲ τηϲ βαϲιλειαϲ μου", "24": "η δε εξελθουϲα ειπεν τη μητρι αυτηϲ τι αιτηϲομαι η δε ειπεν την κεφαλην ιωαννου του βαπτιϲτου", "25": "και ειϲελθουϲα ευθεωϲ μετα ϲπουδηϲ προϲ τον βαϲιλεα ητηϲατο λεγουϲα θελω ινα μοι δωϲ εξαυτηϲ επι πινακι την κεφαλην ιωαννου του βαπτιϲτου", "26": "και περιλυποϲ γενομενοϲ ο βαϲιλευϲ δια τουϲ ορκουϲ και τουϲ ϲυνανακειμενουϲ ουκ ηθεληϲεν αυτην αθετηϲαι", "27": "και ευθεωϲ αποϲτειλαϲ ο βαϲιλευϲ ϲπεκουλατορα επεταξεν ενεχθηναι την κεφαλην αυτου ο δε απελθων απεκεφαλιϲεν αυτον εν τη φυλακη", "28": "και ηνεγκεν την κεφαλην αυτου επι πινακι και εδωκεν αυτην τω κοραϲιω και το κοραϲιον εδωκεν αυτην τη μητρι αυτηϲ", "29": "και ακουϲαντεϲ οι μαθηται αυτου ηλθον και ηραν το πτωμα αυτου και εθηκαν αυτο εν μνημειω", "30": "και ϲυναγονται οι αποϲτολοι προϲ τον ιηϲουν και απηγγειλαν αυτω παντα και οϲα εποιηϲαν και οϲα εδιδαξαν", "31": "και ειπεν αυτοιϲ δευτε υμειϲ αυτοι κατ ιδιαν ειϲ ερημον τοπον και αναπαυεϲθε ολιγον ηϲαν γαρ οι ερχομενοι και οι υπαγοντεϲ πολλοι και ουδε φαγειν ηυκαιρουν", "32": "και απηλθον ειϲ ερημον τοπον τω πλοιω κατ ιδιαν", "33": "και ειδον αυτουϲ υπαγονταϲ οι οχλοι και επεγνωϲαν αυτον πολλοι και πεζη απο παϲων των πολεων ϲυνεδραμον εκει και προηλθον αυτουϲ και ϲυνηλθον προϲ αυτον", "34": "και εξελθων ειδεν ο ιηϲουϲ πολυν οχλον και εϲπλαγχνιϲθη επ αυτοιϲ οτι ηϲαν ωϲ προβατα μη εχοντα ποιμενα και ηρξατο διδαϲκειν αυτουϲ πολλα", "35": "και ηδη ωραϲ πολληϲ γενομενηϲ προϲελθοντεϲ αυτω οι μαθηται αυτου λεγουϲιν οτι ερημοϲ εϲτιν ο τοποϲ και ηδη ωρα πολλη", "36": "απολυϲον αυτουϲ ινα απελθοντεϲ ειϲ τουϲ κυκλω αγρουϲ και κωμαϲ αγοραϲωϲιν εαυτοιϲ αρτουϲ τι γαρ φαγωϲιν ουκ εχουϲιν", "37": "ο δε αποκριθειϲ ειπεν αυτοιϲ δοτε αυτοιϲ υμειϲ φαγειν και λεγουϲιν αυτω απελθοντεϲ αγοραϲωμεν διακοϲιων δηναριων αρτουϲ και δωμεν αυτοιϲ φαγειν", "38": "ο δε λεγει αυτοιϲ ποϲουϲ αρτουϲ εχετε υπαγετε και ιδετε και γνοντεϲ λεγουϲιν πεντε και δυο ιχθυαϲ", "39": "και επεταξεν αυτοιϲ ανακλιναι πανταϲ ϲυμποϲια ϲυμποϲια επι τω χλωρω χορτω", "40": "και ανεπεϲον πραϲιαι πραϲιαι ανα εκατον και ανα πεντηκοντα", "41": "και λαβων τουϲ πεντε αρτουϲ και τουϲ δυο ιχθυαϲ αναβλεψαϲ ειϲ τον ουρανον ευλογηϲεν και κατεκλαϲεν τουϲ αρτουϲ και εδιδου τοιϲ μαθηταιϲ αυτου ινα παραθωϲιν αυτοιϲ και τουϲ δυο ιχθυαϲ εμεριϲεν παϲιν", "42": "και εφαγον παντεϲ και εχορταϲθηϲαν", "43": "και ηραν κλαϲματων δωδεκα κοφινουϲ πληρειϲ και απο των ιχθυων", "44": "και ηϲαν οι φαγοντεϲ τουϲ αρτουϲ ωϲει πεντακιϲχιλιοι ανδρεϲ", "45": "και ευθεωϲ ηναγκαϲεν τουϲ μαθηταϲ αυτου εμβηναι ειϲ το πλοιον και προαγειν ειϲ το περαν προϲ βηθϲαιδαν εωϲ αυτοϲ απολυϲη τον οχλον", "46": "και αποταξαμενοϲ αυτοιϲ απηλθεν ειϲ το οροϲ προϲευξαϲθαι", "47": "και οψιαϲ γενομενηϲ ην το πλοιον εν μεϲω τηϲ θαλαϲϲηϲ και αυτοϲ μονοϲ επι τηϲ γηϲ", "48": "και ειδεν αυτουϲ βαϲανιζομενουϲ εν τω ελαυνειν ην γαρ ο ανεμοϲ εναντιοϲ αυτοιϲ και περι τεταρτην φυλακην τηϲ νυκτοϲ ερχεται προϲ αυτουϲ περιπατων επι τηϲ θαλαϲϲηϲ και ηθελεν παρελθειν αυτουϲ", "49": "οι δε ιδοντεϲ αυτον περιπατουντα επι τηϲ θαλαϲϲηϲ εδοξαν φανταϲμα ειναι και ανεκραξαν", "50": "παντεϲ γαρ αυτον ειδον και εταραχθηϲαν και ευθεωϲ ελαληϲεν μετ αυτων και λεγει αυτοιϲ θαρϲειτε εγω ειμι μη φοβειϲθε", "51": "και ανεβη προϲ αυτουϲ ειϲ το πλοιον και εκοπαϲεν ο ανεμοϲ και λιαν εκ περιϲϲου εν εαυτοιϲ εξιϲταντο και εθαυμαζον", "52": "ου γαρ ϲυνηκαν επι τοιϲ αρτοιϲ ην γαρ η καρδια αυτων πεπωρωμενη", "53": "και διαπεραϲαντεϲ ηλθον επι την γην γεννηϲαρετ και προϲωρμιϲθηϲαν", "54": "και εξελθοντων αυτων εκ του πλοιου ευθεωϲ επιγνοντεϲ αυτον", "55": "περιδραμοντεϲ ολην την περιχωρον εκεινην ηρξαντο επι τοιϲ κραββατοιϲ τουϲ κακωϲ εχονταϲ περιφερειν οπου ηκουον οτι εκει εϲτιν", "56": "και οπου αν ειϲεπορευετο ειϲ κωμαϲ η πολειϲ η αγρουϲ εν ταιϲ αγοραιϲ ετιθουν τουϲ αϲθενουνταϲ και παρεκαλουν αυτον ινα καν του κραϲπεδου του ιματιου αυτου αψωνται και οϲοι αν ηπτοντο αυτου εϲωζοντο"}