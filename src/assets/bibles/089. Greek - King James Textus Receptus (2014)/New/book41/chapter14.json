{"1": "ην δε το παϲχα και τα αζυμα μετα δυο ημεραϲ και εζητουν οι αρχιερειϲ και οι γραμματειϲ πωϲ αυτον εν δολω κρατηϲαντεϲ αποκτεινωϲιν", "2": "ελεγον δε μη εν τη εορτη μηποτε θορυβοϲ εϲται του λαου", "3": "και οντοϲ αυτου εν βηθανια εν τη οικια ϲιμωνοϲ του λεπρου κατακειμενου αυτου ηλθεν γυνη εχουϲα αλαβαϲτρον μυρου ναρδου πιϲτικηϲ πολυτελουϲ και ϲυντριψαϲα το αλαβαϲτρον κατεχεεν αυτου κατα τηϲ κεφαληϲ", "4": "ηϲαν δε τινεϲ αγανακτουντεϲ προϲ εαυτουϲ και λεγοντεϲ ειϲ τι η απωλεια αυτη του μυρου γεγονεν", "5": "ηδυνατο γαρ τουτο πραθηναι επανω τριακοϲιων δηναριων και δοθηναι τοιϲ πτωχοιϲ και ενεβριμωντο αυτη", "6": "ο δε ιηϲουϲ ειπεν αφετε αυτην τι αυτη κοπουϲ παρεχετε καλον εργον ειργαϲατο εν εμοι", "7": "παντοτε γαρ τουϲ πτωχουϲ εχετε μεθ εαυτων και οταν θελητε δυναϲθε αυτουϲ ευ ποιηϲαι εμε δε ου παντοτε εχετε", "8": "ο εϲχεν αυτη εποιηϲεν προελαβεν μυριϲαι μου το ϲωμα ειϲ τον ενταφιαϲμον", "9": "αμην λεγω υμιν οπου αν κηρυχθη το ευαγγελιον τουτο ειϲ ολον τον κοϲμον και ο εποιηϲεν αυτη λαληθηϲεται ειϲ μνημοϲυνον αυτηϲ", "10": "και ο ιουδαϲ ο ιϲκαριωτηϲ ειϲ των δωδεκα απηλθεν προϲ τουϲ αρχιερειϲ ινα παραδω αυτον αυτοιϲ", "11": "οι δε ακουϲαντεϲ εχαρηϲαν και επηγγειλαντο αυτω αργυριον δουναι και εζητει πωϲ ευκαιρωϲ αυτον παραδω", "12": "και τη πρωτη ημερα των αζυμων οτε το παϲχα εθυον λεγουϲιν αυτω οι μαθηται αυτου που θελειϲ απελθοντεϲ ετοιμαϲωμεν ινα φαγηϲ το παϲχα", "13": "και αποϲτελλει δυο των μαθητων αυτου και λεγει αυτοιϲ υπαγετε ειϲ την πολιν και απαντηϲει υμιν ανθρωποϲ κεραμιον υδατοϲ βαϲταζων ακολουθηϲατε αυτω", "14": "και οπου εαν ειϲελθη ειπατε τω οικοδεϲποτη οτι ο διδαϲκαλοϲ λεγει που εϲτιν το καταλυμα οπου το παϲχα μετα των μαθητων μου φαγω", "15": "και αυτοϲ υμιν δειξει ανωγεον μεγα εϲτρωμενον ετοιμον εκει ετοιμαϲατε ημιν", "16": "και εξηλθον οι μαθηται αυτου και ηλθον ειϲ την πολιν και ευρον καθωϲ ειπεν αυτοιϲ και ητοιμαϲαν το παϲχα", "17": "και οψιαϲ γενομενηϲ ερχεται μετα των δωδεκα", "18": "και ανακειμενων αυτων και εϲθιοντων ειπεν ο ιηϲουϲ αμην λεγω υμιν οτι ειϲ εξ υμων παραδωϲει με ο εϲθιων μετ εμου", "19": "οι δε ηρξαντο λυπειϲθαι και λεγειν αυτω ειϲ καθ ειϲ μητι εγω και αλλοϲ μητι εγω", "20": "ο δε αποκριθειϲ ειπεν αυτοιϲ ειϲ εκ των δωδεκα ο εμβαπτομενοϲ μετ εμου ειϲ το τρυβλιον", "21": "ο μεν υιοϲ του ανθρωπου υπαγει καθωϲ γεγραπται περι αυτου ουαι δε τω ανθρωπω εκεινω δι ου ο υιοϲ του ανθρωπου παραδιδοται καλον ην αυτω ει ουκ εγεννηθη ο ανθρωποϲ εκεινοϲ", "22": "και εϲθιοντων αυτων λαβων ο ιηϲουϲ αρτον ευλογηϲαϲ εκλαϲεν και εδωκεν αυτοιϲ και ειπεν λαβετε φαγετε τουτο εϲτιν το ϲωμα μου", "23": "και λαβων το ποτηριον ευχαριϲτηϲαϲ εδωκεν αυτοιϲ και επιον εξ αυτου παντεϲ", "24": "και ειπεν αυτοιϲ τουτο εϲτιν το αιμα μου το τηϲ καινηϲ διαθηκηϲ το περι πολλων εκχυνομενον", "25": "αμην λεγω υμιν οτι ουκετι ου μη πιω εκ του γεννηματοϲ τηϲ αμπελου εωϲ τηϲ ημεραϲ εκεινηϲ οταν αυτο πινω καινον εν τη βαϲιλεια του θεου", "26": "και υμνηϲαντεϲ εξηλθον ειϲ το οροϲ των ελαιων", "27": "και λεγει αυτοιϲ ο ιηϲουϲ οτι παντεϲ ϲκανδαλιϲθηϲεϲθε εν εμοι εν τη νυκτι ταυτη οτι γεγραπται παταξω τον ποιμενα και διαϲκορπιϲθηϲεται τα προβατα", "28": "αλλα μετα το εγερθηναι με προαξω υμαϲ ειϲ την γαλιλαιαν", "29": "ο δε πετροϲ εφη αυτω και ει παντεϲ ϲκανδαλιϲθηϲονται αλλ ουκ εγω", "30": "και λεγει αυτω ο ιηϲουϲ αμην λεγω ϲοι οτι ϲημερον εν τη νυκτι ταυτη πριν η διϲ αλεκτορα φωνηϲαι τριϲ απαρνηϲη με", "31": "ο δε εκ περιϲϲου ελεγεν μαλλον εαν με δεη ϲυναποθανειν ϲοι ου μη ϲε απαρνηϲομαι ωϲαυτωϲ δε και παντεϲ ελεγον", "32": "και ερχονται ειϲ χωριον ου το ονομα γεθϲημανη και λεγει τοιϲ μαθηταιϲ αυτου καθιϲατε ωδε εωϲ προϲευξωμαι", "33": "και παραλαμβανει τον πετρον και τον ιακωβον και ιωαννην μεθ εαυτου και ηρξατο εκθαμβειϲθαι και αδημονειν", "34": "και λεγει αυτοιϲ περιλυποϲ εϲτιν η ψυχη μου εωϲ θανατου μεινατε ωδε και γρηγορειτε", "35": "και προελθων μικρον επεϲεν επι τηϲ γηϲ και προϲηυχετο ινα ει δυνατον εϲτιν παρελθη απ αυτου η ωρα", "36": "και ελεγεν αββα ο πατηρ παντα δυνατα ϲοι παρενεγκε το ποτηριον απ εμου τουτο αλλ ου τι εγω θελω αλλα τι ϲυ", "37": "και ερχεται και ευριϲκει αυτουϲ καθευδονταϲ και λεγει τω πετρω ϲιμων καθευδειϲ ουκ ιϲχυϲαϲ μιαν ωραν γρηγορηϲαι", "38": "γρηγορειτε και προϲευχεϲθε ινα μη ειϲελθητε ειϲ πειραϲμον το μεν πνευμα προθυμον η δε ϲαρξ αϲθενηϲ", "39": "και παλιν απελθων προϲηυξατο τον αυτον λογον ειπων", "40": "και υποϲτρεψαϲ ευρεν αυτουϲ παλιν καθευδονταϲ ηϲαν γαρ οι οφθαλμοι αυτων βεβαρημενοι και ουκ ηδειϲαν τι αυτω αποκριθωϲιν", "41": "και ερχεται το τριτον και λεγει αυτοιϲ καθευδετε το λοιπον και αναπαυεϲθε απεχει ηλθεν η ωρα ιδου παραδιδοται ο υιοϲ του ανθρωπου ειϲ ταϲ χειραϲ των αμαρτωλων", "42": "εγειρεϲθε αγωμεν ιδου ο παραδιδουϲ με ηγγικεν", "43": "και ευθεωϲ ετι αυτου λαλουντοϲ παραγινεται ιουδαϲ ειϲ ων των δωδεκα και μετ αυτου οχλοϲ πολυϲ μετα μαχαιρων και ξυλων παρα των αρχιερεων και των γραμματεων και των πρεϲβυτερων", "44": "δεδωκει δε ο παραδιδουϲ αυτον ϲυϲϲημον αυτοιϲ λεγων ον αν φιληϲω αυτοϲ εϲτιν κρατηϲατε αυτον και απαγαγετε αϲφαλωϲ", "45": "και ελθων ευθεωϲ προϲελθων αυτω λεγει ραββι ραββι και κατεφιληϲεν αυτον", "46": "οι δε επεβαλον επ αυτον ταϲ χειραϲ αυτων και εκρατηϲαν αυτον", "47": "ειϲ δε τιϲ των παρεϲτηκοτων ϲπαϲαμενοϲ την μαχαιραν επαιϲεν τον δουλον του αρχιερεωϲ και αφειλεν αυτου το ωτιον", "48": "και αποκριθειϲ ο ιηϲουϲ ειπεν αυτοιϲ ωϲ επι ληϲτην εξηλθετε μετα μαχαιρων και ξυλων ϲυλλαβειν με", "49": "καθ ημεραν ημην προϲ υμαϲ εν τω ιερω διδαϲκων και ουκ εκρατηϲατε με αλλ ινα πληρωθωϲιν αι γραφαι", "50": "και αφεντεϲ αυτον παντεϲ εφυγον", "51": "και ειϲ τιϲ νεανιϲκοϲ ηκολουθει αυτω περιβεβλημενοϲ ϲινδονα επι γυμνου και κρατουϲιν αυτον οι νεανιϲκοι", "52": "ο δε καταλιπων την ϲινδονα γυμνοϲ εφυγεν απ αυτων", "53": "και απηγαγον τον ιηϲουν προϲ τον αρχιερεα και ϲυνερχονται αυτω παντεϲ οι αρχιερειϲ και οι πρεϲβυτεροι και οι γραμματειϲ", "54": "και ο πετροϲ απο μακροθεν ηκολουθηϲεν αυτω εωϲ εϲω ειϲ την αυλην του αρχιερεωϲ και ην ϲυγκαθημενοϲ μετα των υπηρετων και θερμαινομενοϲ προϲ το φωϲ", "55": "οι δε αρχιερειϲ και ολον το ϲυνεδριον εζητουν κατα του ιηϲου μαρτυριαν ειϲ το θανατωϲαι αυτον και ουχ ευριϲκον", "56": "πολλοι γαρ εψευδομαρτυρουν κατ αυτου και ιϲαι αι μαρτυριαι ουκ ηϲαν", "57": "και τινεϲ αναϲταντεϲ εψευδομαρτυρουν κατ αυτου λεγοντεϲ", "58": "οτι ημειϲ ηκουϲαμεν αυτου λεγοντοϲ οτι εγω καταλυϲω τον ναον τουτον τον χειροποιητον και δια τριων ημερων αλλον αχειροποιητον οικοδομηϲω", "59": "και ουδε ουτωϲ ιϲη ην η μαρτυρια αυτων", "60": "και αναϲταϲ ο αρχιερευϲ ειϲ το μεϲον επηρωτηϲεν τον ιηϲουν λεγων ουκ αποκρινη ουδεν τι ουτοι ϲου καταμαρτυρουϲιν", "61": "ο δε εϲιωπα και ουδεν απεκρινατο παλιν ο αρχιερευϲ επηρωτα αυτον και λεγει αυτω ϲυ ει ο χριϲτοϲ ο υιοϲ του ευλογητου", "62": "ο δε ιηϲουϲ ειπεν εγω ειμι και οψεϲθε τον υιον του ανθρωπου καθημενον εκ δεξιων τηϲ δυναμεωϲ και ερχομενον μετα των νεφελων του ουρανου", "63": "ο δε αρχιερευϲ διαρρηξαϲ τουϲ χιτωναϲ αυτου λεγει τι ετι χρειαν εχομεν μαρτυρων", "64": "ηκουϲατε τηϲ βλαϲφημιαϲ τι υμιν φαινεται οι δε παντεϲ κατεκριναν αυτον ειναι ενοχον θανατου", "65": "και ηρξαντο τινεϲ εμπτυειν αυτω και περικαλυπτειν το προϲωπον αυτου και κολαφιζειν αυτον και λεγειν αυτω προφητευϲον και οι υπηρεται ραπιϲμαϲιν αυτον εβαλλον", "66": "και οντοϲ του πετρου εν τη αυλη κατω ερχεται μια των παιδιϲκων του αρχιερεωϲ", "67": "και ιδουϲα τον πετρον θερμαινομενον εμβλεψαϲα αυτω λεγει και ϲυ μετα του ναζαρηνου ιηϲου ηϲθα", "68": "ο δε ηρνηϲατο λεγων ουκ οιδα ουδε επιϲταμαι τι ϲυ λεγειϲ και εξηλθεν εξω ειϲ το προαυλιον και αλεκτωρ εφωνηϲεν", "69": "και η παιδιϲκη ιδουϲα αυτον παλιν ηρξατο λεγειν τοιϲ παρεϲτηκοϲιν οτι ουτοϲ εξ αυτων εϲτιν", "70": "ο δε παλιν ηρνειτο και μετα μικρον παλιν οι παρεϲτωτεϲ ελεγον τω πετρω αληθωϲ εξ αυτων ει και γαρ γαλιλαιοϲ ει και η λαλια ϲου ομοιαζει", "71": "ο δε ηρξατο αναθεματιζειν και ομνυειν οτι ουκ οιδα τον ανθρωπον τουτον ον λεγετε", "72": "και εκ δευτερου αλεκτωρ εφωνηϲεν και ανεμνηϲθη ο πετροϲ το ρημα ο ειπεν αυτω ο ιηϲουϲ οτι πριν αλεκτορα φωνηϲαι διϲ απαρνηϲη με τριϲ και επιβαλων εκλαιεν"}