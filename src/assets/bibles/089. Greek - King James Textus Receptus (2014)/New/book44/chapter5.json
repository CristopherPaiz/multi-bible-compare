{"1": "ανηρ δε τιϲ ανανιαϲ ονοματι ϲυν ϲαπφειρη τη γυναικι αυτου επωληϲεν κτημα", "2": "και ενοϲφιϲατο απο τηϲ τιμηϲ ϲυνειδυιαϲ και τηϲ γυναικοϲ αυτου και ενεγκαϲ μεροϲ τι παρα τουϲ ποδαϲ των αποϲτολων εθηκεν", "3": "ειπεν δε πετροϲ ανανια δια τι επληρωϲεν ο ϲαταναϲ την καρδιαν ϲου ψευϲαϲθαι ϲε το πνευμα το αγιον και νοϲφιϲαϲθαι απο τηϲ τιμηϲ του χωριου", "4": "ουχι μενον ϲοι εμενεν και πραθεν εν τη ϲη εξουϲια υπηρχεν τι οτι εθου εν τη καρδια ϲου το πραγμα τουτο ουκ εψευϲω ανθρωποιϲ αλλα τω θεω", "5": "ακουων δε ανανιαϲ τουϲ λογουϲ τουτουϲ πεϲων εξεψυξεν και εγενετο φοβοϲ μεγαϲ επι πανταϲ τουϲ ακουονταϲ ταυτα", "6": "αναϲταντεϲ δε οι νεωτεροι ϲυνεϲτειλαν αυτον και εξενεγκαντεϲ εθαψαν", "7": "εγενετο δε ωϲ ωρων τριων διαϲτημα και η γυνη αυτου μη ειδυια το γεγονοϲ ειϲηλθεν", "8": "απεκριθη δε αυτη ο πετροϲ ειπε μοι ει τοϲουτου το χωριον απεδοϲθε η δε ειπεν ναι τοϲουτου", "9": "ο δε πετροϲ ειπεν προϲ αυτην τι οτι ϲυνεφωνηθη υμιν πειραϲαι το πνευμα κυριου ιδου οι ποδεϲ των θαψαντων τον ανδρα ϲου επι τη θυρα και εξοιϲουϲιν ϲε", "10": "επεϲεν δε παραχρημα παρα τουϲ ποδαϲ αυτου και εξεψυξεν ειϲελθοντεϲ δε οι νεανιϲκοι ευρον αυτην νεκραν και εξενεγκαντεϲ εθαψαν προϲ τον ανδρα αυτηϲ", "11": "και εγενετο φοβοϲ μεγαϲ εφ ολην την εκκληϲιαν και επι πανταϲ τουϲ ακουονταϲ ταυτα", "12": "δια δε των χειρων των αποϲτολων εγινετο ϲημεια και τερατα εν τω λαω πολλα και ηϲαν ομοθυμαδον απαντεϲ εν τη ϲτοα ϲολομωντοϲ", "13": "των δε λοιπων ουδειϲ ετολμα κολλαϲθαι αυτοιϲ αλλ εμεγαλυνεν αυτουϲ ο λαοϲ", "14": "μαλλον δε προϲετιθεντο πιϲτευοντεϲ τω κυριω πληθη ανδρων τε και γυναικων", "15": "ωϲτε κατα ταϲ πλατειαϲ εκφερειν τουϲ αϲθενειϲ και τιθεναι επι κλινων και κραββατων ινα ερχομενου πετρου καν η ϲκια επιϲκιαϲη τινι αυτων", "16": "ϲυνηρχετο δε και το πληθοϲ των περιξ πολεων ειϲ ιερουϲαλημ φεροντεϲ αϲθενειϲ και οχλουμενουϲ υπο πνευματων ακαθαρτων οιτινεϲ εθεραπευοντο απαντεϲ", "17": "αναϲταϲ δε ο αρχιερευϲ και παντεϲ οι ϲυν αυτω η ουϲα αιρεϲιϲ των ϲαδδουκαιων επληϲθηϲαν ζηλου", "18": "και επεβαλον ταϲ χειραϲ αυτων επι τουϲ αποϲτολουϲ και εθεντο αυτουϲ εν τηρηϲει δημοϲια", "19": "αγγελοϲ δε κυριου δια τηϲ νυκτοϲ ηνοιξεν ταϲ θυραϲ τηϲ φυλακηϲ εξαγαγων τε αυτουϲ ειπεν", "20": "πορευεϲθε και ϲταθεντεϲ λαλειτε εν τω ιερω τω λαω παντα τα ρηματα τηϲ ζωηϲ ταυτηϲ", "21": "ακουϲαντεϲ δε ειϲηλθον υπο τον ορθρον ειϲ το ιερον και εδιδαϲκον παραγενομενοϲ δε ο αρχιερευϲ και οι ϲυν αυτω ϲυνεκαλεϲαν το ϲυνεδριον και παϲαν την γερουϲιαν των υιων ιϲραηλ και απεϲτειλαν ειϲ το δεϲμωτηριον αχθηναι αυτουϲ", "22": "οι δε υπηρεται παραγενομενοι ουχ ευρον αυτουϲ εν τη φυλακη αναϲτρεψαντεϲ δε απηγγειλαν", "23": "λεγοντεϲ οτι το μεν δεϲμωτηριον ευρομεν κεκλειϲμενον εν παϲη αϲφαλεια και τουϲ φυλακαϲ εξω εϲτωταϲ προ των θυρων ανοιξαντεϲ δε εϲω ουδενα ευρομεν", "24": "ωϲ δε ηκουϲαν τουϲ λογουϲ τουτουϲ ο τε ιερευϲ και ο ϲτρατηγοϲ του ιερου και οι αρχιερειϲ διηπορουν περι αυτων τι αν γενοιτο τουτο", "25": "παραγενομενοϲ δε τιϲ απηγγειλεν αυτοιϲ λεγων οτι ιδου οι ανδρεϲ ουϲ εθεϲθε εν τη φυλακη ειϲιν εν τω ιερω εϲτωτεϲ και διδαϲκοντεϲ τον λαον", "26": "τοτε απελθων ο ϲτρατηγοϲ ϲυν τοιϲ υπηρεταιϲ ηγαγεν αυτουϲ ου μετα βιαϲ εφοβουντο γαρ τον λαον ινα μη λιθαϲθωϲιν", "27": "αγαγοντεϲ δε αυτουϲ εϲτηϲαν εν τω ϲυνεδριω και επηρωτηϲεν αυτουϲ ο αρχιερευϲ", "28": "λεγων ου παραγγελια παρηγγειλαμεν υμιν μη διδαϲκειν επι τω ονοματι τουτω και ιδου πεπληρωκατε την ιερουϲαλημ τηϲ διδαχηϲ υμων και βουλεϲθε επαγαγειν εφ ημαϲ το αιμα του ανθρωπου τουτου", "29": "αποκριθειϲ δε πετροϲ και οι αποϲτολοι ειπον πειθαρχειν δει θεω μαλλον η ανθρωποιϲ", "30": "ο θεοϲ των πατερων ημων ηγειρεν ιηϲουν ον υμειϲ διεχειριϲαϲθε κρεμαϲαντεϲ επι ξυλου", "31": "τουτον ο θεοϲ αρχηγον και ϲωτηρα υψωϲεν τη δεξια αυτου δουναι μετανοιαν τω ιϲραηλ και αφεϲιν αμαρτιων", "32": "και ημειϲ εϲμεν αυτου μαρτυρεϲ των ρηματων τουτων και το πνευμα δε το αγιον ο εδωκεν ο θεοϲ τοιϲ πειθαρχουϲιν αυτω", "33": "οι δε ακουϲαντεϲ διεπριοντο και εβουλευοντο ανελειν αυτουϲ", "34": "αναϲταϲ δε τιϲ εν τω ϲυνεδριω φαριϲαιοϲ ονοματι γαμαλιηλ νομοδιδαϲκαλοϲ τιμιοϲ παντι τω λαω εκελευϲεν εξω βραχυ τι τουϲ αποϲτολουϲ ποιηϲαι", "35": "ειπεν τε προϲ αυτουϲ ανδρεϲ ιϲραηλιται προϲεχετε εαυτοιϲ επι τοιϲ ανθρωποιϲ τουτοιϲ τι μελλετε πραϲϲειν", "36": "προ γαρ τουτων των ημερων ανεϲτη θευδαϲ λεγων ειναι τινα εαυτον ω προϲεκολληθη αριθμοϲ ανδρων ωϲει τετρακοϲιων οϲ ανηρεθη και παντεϲ οϲοι επειθοντο αυτω διελυθηϲαν και εγενοντο ειϲ ουδεν", "37": "μετα τουτον ανεϲτη ιουδαϲ ο γαλιλαιοϲ εν ταιϲ ημεραιϲ τηϲ απογραφηϲ και απεϲτηϲεν λαον ικανον οπιϲω αυτου κακεινοϲ απωλετο και παντεϲ οϲοι επειθοντο αυτω διεϲκορπιϲθηϲαν", "38": "και τα νυν λεγω υμιν αποϲτητε απο των ανθρωπων τουτων και εαϲατε αυτουϲ οτι εαν η εξ ανθρωπων η βουλη αυτη η το εργον τουτο καταλυθηϲεται", "39": "ει δε εκ θεου εϲτιν ου δυναϲθε καταλυϲαι αυτο μηποτε και θεομαχοι ευρεθητε επειϲθηϲαν δε αυτω", "40": "και προϲκαλεϲαμενοι τουϲ αποϲτολουϲ δειραντεϲ παρηγγειλαν μη λαλειν επι τω ονοματι του ιηϲου και απελυϲαν αυτουϲ", "41": "οι μεν ουν επορευοντο χαιροντεϲ απο προϲωπου του ϲυνεδριου οτι υπερ του ονοματοϲ αυτου κατηξιωθηϲαν ατιμαϲθηναι", "42": "παϲαν τε ημεραν εν τω ιερω και κατ οικον ουκ επαυοντο διδαϲκοντεϲ και ευαγγελιζομενοι ιηϲουν τον χριϲτον"}