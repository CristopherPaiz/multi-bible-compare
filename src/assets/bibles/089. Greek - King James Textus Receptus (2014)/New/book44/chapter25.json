{"1": "φηϲτοϲ ουν επιβαϲ τη επαρχια μετα τρειϲ ημεραϲ ανεβη ειϲ ιεροϲολυμα απο καιϲαρειαϲ", "2": "ενεφανιϲαν δε αυτω ο αρχιερευϲ και οι πρωτοι των ιουδαιων κατα του παυλου και παρεκαλουν αυτον", "3": "αιτουμενοι χαριν κατ αυτου οπωϲ μεταπεμψηται αυτον ειϲ ιερουϲαλημ ενεδραν ποιουντεϲ ανελειν αυτον κατα την οδον", "4": "ο μεν ουν φηϲτοϲ απεκριθη τηρειϲθαι τον παυλον εν καιϲαρεια εαυτον δε μελλειν εν ταχει εκπορευεϲθαι", "5": "οι ουν δυνατοι εν υμιν φηϲιν ϲυγκαταβαντεϲ ει τι εϲτιν ατοπον εν τω ανδρι τουτω κατηγορειτωϲαν αυτου", "6": "διατριψαϲ δε εν αυτοιϲ ημεραϲ πλειουϲ η δεκα καταβαϲ ειϲ καιϲαρειαν τη επαυριον καθιϲαϲ επι του βηματοϲ εκελευϲεν τον παυλον αχθηναι", "7": "παραγενομενου δε αυτου περιεϲτηϲαν οι απο ιεροϲολυμων καταβεβηκοτεϲ ιουδαιοι πολλα και βαρεα αιτιωματα φεροντεϲ κατα του παυλου α ουκ ιϲχυον αποδειξαι", "8": "απολογουμενου αυτου οτι ουτε ειϲ τον νομον των ιουδαιων ουτε ειϲ το ιερον ουτε ειϲ καιϲαρα τι ημαρτον", "9": "ο φηϲτοϲ δε τοιϲ ιουδαιοιϲ θελων χαριν καταθεϲθαι αποκριθειϲ τω παυλω ειπεν θελειϲ ειϲ ιεροϲολυμα αναβαϲ εκει περι τουτων κρινεϲθαι επ εμου", "10": "ειπεν δε ο παυλοϲ επι του βηματοϲ καιϲαροϲ εϲτωϲ ειμι ου με δει κρινεϲθαι ιουδαιουϲ ουδεν ηδικηϲα ωϲ και ϲυ καλλιον επιγινωϲκειϲ", "11": "ει μεν γαρ αδικω και αξιον θανατου πεπραχα τι ου παραιτουμαι το αποθανειν ει δε ουδεν εϲτιν ων ουτοι κατηγορουϲιν μου ουδειϲ με δυναται αυτοιϲ χαριϲαϲθαι καιϲαρα επικαλουμαι", "12": "τοτε ο φηϲτοϲ ϲυλλαληϲαϲ μετα του ϲυμβουλιου απεκριθη καιϲαρα επικεκληϲαι επι καιϲαρα πορευϲη", "13": "ημερων δε διαγενομενων τινων αγριππαϲ ο βαϲιλευϲ και βερνικη κατηντηϲαν ειϲ καιϲαρειαν αϲπαϲομενοι τον φηϲτον", "14": "ωϲ δε πλειουϲ ημεραϲ διετριβεν εκει ο φηϲτοϲ τω βαϲιλει ανεθετο τα κατα τον παυλον λεγων ανηρ τιϲ εϲτιν καταλελειμμενοϲ υπο φηλικοϲ δεϲμιοϲ", "15": "περι ου γενομενου μου ειϲ ιεροϲολυμα ενεφανιϲαν οι αρχιερειϲ και οι πρεϲβυτεροι των ιουδαιων αιτουμενοι κατ αυτου δικην", "16": "προϲ ουϲ απεκριθην οτι ουκ εϲτιν εθοϲ ρωμαιοιϲ χαριζεϲθαι τινα ανθρωπον ειϲ απωλειαν πριν η ο κατηγορουμενοϲ κατα προϲωπον εχοι τουϲ κατηγορουϲ τοπον τε απολογιαϲ λαβοι περι του εγκληματοϲ", "17": "ϲυνελθοντων ουν αυτων ενθαδε αναβολην μηδεμιαν ποιηϲαμενοϲ τη εξηϲ καθιϲαϲ επι του βηματοϲ εκελευϲα αχθηναι τον ανδρα", "18": "περι ου ϲταθεντεϲ οι κατηγοροι ουδεμιαν αιτιαν επεφερον ων υπενοουν εγω", "19": "ζητηματα δε τινα περι τηϲ ιδιαϲ δειϲιδαιμονιαϲ ειχον προϲ αυτον και περι τινοϲ ιηϲου τεθνηκοτοϲ ον εφαϲκεν ο παυλοϲ ζην", "20": "απορουμενοϲ δε εγω την περι τουτου ζητηϲιν ελεγον ει βουλοιτο πορευεϲθαι ειϲ ιερουϲαλημ κακει κρινεϲθαι περι τουτων", "21": "του δε παυλου επικαλεϲαμενου τηρηθηναι αυτον ειϲ την του ϲεβαϲτου διαγνωϲιν εκελευϲα τηρειϲθαι αυτον εωϲ ου πεμψω αυτον προϲ καιϲαρα", "22": "αγριππαϲ δε προϲ τον φηϲτον εφη εβουλομην και αυτοϲ του ανθρωπου ακουϲαι ο δε αυριον φηϲιν ακουϲη αυτου", "23": "τη ουν επαυριον ελθοντοϲ του αγριππα και τηϲ βερνικηϲ μετα πολληϲ φανταϲιαϲ και ειϲελθοντων ειϲ το ακροατηριον ϲυν τε τοιϲ χιλιαρχοιϲ και ανδραϲιν τοιϲ κατ εξοχην ουϲιν τηϲ πολεωϲ και κελευϲαντοϲ του φηϲτου ηχθη ο παυλοϲ", "24": "και φηϲιν ο φηϲτοϲ αγριππα βαϲιλευ και παντεϲ οι ϲυμπαροντεϲ ημιν ανδρεϲ θεωρειτε τουτον περι ου παν το πληθοϲ των ιουδαιων ενετυχον μοι εν τε ιεροϲολυμοιϲ και ενθαδε επιβοωντεϲ μη δειν ζην αυτον μηκετι", "25": "εγω δε καταλαβομενοϲ μηδεν αξιον θανατου αυτον πεπραχεναι και αυτου δε τουτου επικαλεϲαμενου τον ϲεβαϲτον εκρινα πεμπειν αυτον", "26": "περι ου αϲφαλεϲ τι γραψαι τω κυριω ουκ εχω διο προηγαγον αυτον εφ υμων και μαλιϲτα επι ϲου βαϲιλευ αγριππα οπωϲ τηϲ ανακριϲεωϲ γενομενηϲ ϲχω τι γραψαι", "27": "αλογον γαρ μοι δοκει πεμποντα δεϲμιον μη και ταϲ κατ αυτου αιτιαϲ ϲημαναι"}