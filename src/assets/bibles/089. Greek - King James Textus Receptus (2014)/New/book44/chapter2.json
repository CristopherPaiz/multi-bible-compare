{"1": "και εν τω ϲυμπληρουϲθαι την ημεραν τηϲ πεντηκοϲτηϲ ηϲαν απαντεϲ ομοθυμαδον επι το αυτο", "2": "και εγενετο αφνω εκ του ουρανου ηχοϲ ωϲπερ φερομενηϲ πνοηϲ βιαιαϲ και επληρωϲεν ολον τον οικον ου ηϲαν καθημενοι", "3": "και ωφθηϲαν αυτοιϲ διαμεριζομεναι γλωϲϲαι ωϲει πυροϲ εκαθιϲεν τε εφ ενα εκαϲτον αυτων", "4": "και επληϲθηϲαν απαντεϲ πνευματοϲ αγιου και ηρξαντο λαλειν ετεραιϲ γλωϲϲαιϲ καθωϲ το πνευμα εδιδου αυτοιϲ αποφθεγγεϲθαι", "5": "ηϲαν δε εν ιερουϲαλημ κατοικουντεϲ ιουδαιοι ανδρεϲ ευλαβειϲ απο παντοϲ εθνουϲ των υπο τον ουρανον", "6": "γενομενηϲ δε τηϲ φωνηϲ ταυτηϲ ϲυνηλθε το πληθοϲ και ϲυνεχυθη οτι ηκουον ειϲ εκαϲτοϲ τη ιδια διαλεκτω λαλουντων αυτων", "7": "εξιϲταντο δε παντεϲ και εθαυμαζον λεγοντεϲ προϲ αλληλουϲ ουκ ιδου παντεϲ ουτοι ειϲιν οι λαλουντεϲ γαλιλαιοι", "8": "και πωϲ ημειϲ ακουομεν εκαϲτοϲ τη ιδια διαλεκτω ημων εν η εγεννηθημεν", "9": "παρθοι και μηδοι και ελαμιται και οι κατοικουντεϲ την μεϲοποταμιαν ιουδαιαν τε και καππαδοκιαν ποντον και την αϲιαν", "10": "φρυγιαν τε και παμφυλιαν αιγυπτον και τα μερη τηϲ λιβυηϲ τηϲ κατα κυρηνην και οι επιδημουντεϲ ρωμαιοι", "11": "ιουδαιοι τε και προϲηλυτοι κρητεϲ και αραβεϲ ακουομεν λαλουντων αυτων ταιϲ ημετεραιϲ γλωϲϲαιϲ τα μεγαλεια του θεου", "12": "εξιϲταντο δε παντεϲ και διηπορουν αλλοϲ προϲ αλλον λεγοντεϲ τι αν θελοι τουτο ειναι", "13": "ετεροι δε χλευαζοντεϲ ελεγον οτι γλευκουϲ μεμεϲτωμενοι ειϲιν", "14": "ϲταθειϲ δε πετροϲ ϲυν τοιϲ ενδεκα επηρεν την φωνην αυτου και απεφθεγξατο αυτοιϲ ανδρεϲ ιουδαιοι και οι κατοικουντεϲ ιερουϲαλημ απαντεϲ τουτο υμιν γνωϲτον εϲτω και ενωτιϲαϲθε τα ρηματα μου", "15": "ου γαρ ωϲ υμειϲ υπολαμβανετε ουτοι μεθυουϲιν εϲτιν γαρ ωρα τριτη τηϲ ημεραϲ", "16": "αλλα τουτο εϲτιν το ειρημενον δια του προφητου ιωηλ", "17": "και εϲται εν ταιϲ εϲχαταιϲ ημεραιϲ λεγει ο θεοϲ εκχεω απο του πνευματοϲ μου επι παϲαν ϲαρκα και προφητευϲουϲιν οι υιοι υμων και αι θυγατερεϲ υμων και οι νεανιϲκοι υμων οραϲειϲ οψονται και οι πρεϲβυτεροι υμων ενυπνια ενυπνιαϲθηϲονται", "18": "και γε επι τουϲ δουλουϲ μου και επι ταϲ δουλαϲ μου εν ταιϲ ημεραιϲ εκειναιϲ εκχεω απο του πνευματοϲ μου και προφητευϲουϲιν", "19": "και δωϲω τερατα εν τω ουρανω ανω και ϲημεια επι τηϲ γηϲ κατω αιμα και πυρ και ατμιδα καπνου", "20": "ο ηλιοϲ μεταϲτραφηϲεται ειϲ ϲκοτοϲ και η ϲεληνη ειϲ αιμα πριν η ελθειν την ημεραν κυριου την μεγαλην και επιφανη", "21": "και εϲται παϲ οϲ αν επικαλεϲηται το ονομα κυριου ϲωθηϲεται", "22": "ανδρεϲ ιϲραηλιται ακουϲατε τουϲ λογουϲ τουτουϲ ιηϲουν τον ναζωραιον ανδρα απο του θεου αποδεδειγμενον ειϲ υμαϲ δυναμεϲι και τεραϲι και ϲημειοιϲ οιϲ εποιηϲεν δι αυτου ο θεοϲ εν μεϲω υμων καθωϲ και αυτοι οιδατε", "23": "τουτον τη ωριϲμενη βουλη και προγνωϲει του θεου εκδοτον λαβοντεϲ δια χειρων ανομων προϲπηξαντεϲ ανειλετε", "24": "ον ο θεοϲ ανεϲτηϲεν λυϲαϲ ταϲ ωδιναϲ του θανατου καθοτι ουκ ην δυνατον κρατειϲθαι αυτον υπ αυτου", "25": "δαβιδ γαρ λεγει ειϲ αυτον προωρωμην τον κυριον ενωπιον μου δια παντοϲ οτι εκ δεξιων μου εϲτιν ινα μη ϲαλευθω", "26": "δια τουτο ευφρανθη η καρδια μου και ηγαλλιαϲατο η γλωϲϲα μου ετι δε και η ϲαρξ μου καταϲκηνωϲει επ ελπιδι", "27": "οτι ουκ εγκαταλειψειϲ την ψυχην μου ειϲ αδου ουδε δωϲειϲ τον οϲιον ϲου ιδειν διαφθοραν", "28": "εγνωριϲαϲ μοι οδουϲ ζωηϲ πληρωϲειϲ με ευφροϲυνηϲ μετα του προϲωπου ϲου", "29": "ανδρεϲ αδελφοι εξον ειπειν μετα παρρηϲιαϲ προϲ υμαϲ περι του πατριαρχου δαυιδ οτι και ετελευτηϲεν και εταφη και το μνημα αυτου εϲτιν εν ημιν αχρι τηϲ ημεραϲ ταυτηϲ", "30": "προφητηϲ ουν υπαρχων και ειδωϲ οτι ορκω ωμοϲεν αυτω ο θεοϲ εκ καρπου τηϲ οϲφυοϲ αυτου το κατα ϲαρκα αναϲτηϲειν τον χριϲτον καθιϲαι επι του θρονου αυτου", "31": "προιδων ελαληϲεν περι τηϲ αναϲταϲεωϲ του χριϲτου οτι ου κατελειφθη η ψυχη αυτου ειϲ αδου ουδε η ϲαρξ αυτου ειδεν διαφθοραν", "32": "τουτον τον ιηϲουν ανεϲτηϲεν ο θεοϲ ου παντεϲ ημειϲ εϲμεν μαρτυρεϲ", "33": "τη δεξια ουν του θεου υψωθειϲ την τε επαγγελιαν του αγιου πνευματοϲ λαβων παρα του πατροϲ εξεχεεν τουτο ο νυν υμειϲ βλεπετε και ακουετε", "34": "ου γαρ δαυιδ ανεβη ειϲ τουϲ ουρανουϲ λεγει δε αυτοϲ ειπεν ο κυριοϲ τω κυριω μου καθου εκ δεξιων μου", "35": "εωϲ αν θω τουϲ εχθρουϲ ϲου υποποδιον των ποδων ϲου", "36": "αϲφαλωϲ ουν γινωϲκετω παϲ οικοϲ ιϲραηλ οτι και κυριον και χριϲτον αυτον ο θεοϲ εποιηϲεν τουτον τον ιηϲουν ον υμειϲ εϲταυρωϲατε", "37": "ακουϲαντεϲ δε κατενυγηϲαν τη καρδια ειπον τε προϲ τον πετρον και τουϲ λοιπουϲ αποϲτολουϲ τι ποιηϲομεν ανδρεϲ αδελφοι", "38": "πετροϲ δε εφη προϲ αυτουϲ μετανοηϲατε και βαπτιϲθητω εκαϲτοϲ υμων επι τω ονοματι ιηϲου χριϲτου ειϲ αφεϲιν αμαρτιων και ληψεϲθε την δωρεαν του αγιου πνευματοϲ", "39": "υμιν γαρ εϲτιν η επαγγελια και τοιϲ τεκνοιϲ υμων και παϲι τοιϲ ειϲ μακραν οϲουϲ αν προϲκαλεϲηται κυριοϲ ο θεοϲ ημων", "40": "ετεροιϲ τε λογοιϲ πλειοϲιν διεμαρτυρετο και παρεκαλει λεγων ϲωθητε απο τηϲ γενεαϲ τηϲ ϲκολιαϲ ταυτηϲ", "41": "οι μεν ουν αϲμενωϲ αποδεξαμενοι τον λογον αυτου εβαπτιϲθηϲαν και προϲετεθηϲαν τη ημερα εκεινη ψυχαι ωϲει τριϲχιλιαι", "42": "ηϲαν δε προϲκαρτερουντεϲ τη διδαχη των αποϲτολων και τη κοινωνια και τη κλαϲει του αρτου και ταιϲ προϲευχαιϲ", "43": "εγενετο δε παϲη ψυχη φοβοϲ πολλα τε τερατα και ϲημεια δια των αποϲτολων εγινετο", "44": "παντεϲ δε οι πιϲτευοντεϲ ηϲαν επι το αυτο και ειχον απαντα κοινα", "45": "και τα κτηματα και ταϲ υπαρξειϲ επιπραϲκον και διεμεριζον αυτα παϲιν καθοτι αν τιϲ χρειαν ειχεν", "46": "καθ ημεραν τε προϲκαρτερουντεϲ ομοθυμαδον εν τω ιερω κλωντεϲ τε κατ οικον αρτον μετελαμβανον τροφηϲ εν αγαλλιαϲει και αφελοτητι καρδιαϲ", "47": "αινουντεϲ τον θεον και εχοντεϲ χαριν προϲ ολον τον λαον ο δε κυριοϲ προϲετιθει τουϲ ϲωζομενουϲ καθ ημεραν τη εκκληϲια"}