{"1": "κατ εκεινον δε τον καιρον επεβαλεν ηρωδηϲ ο βαϲιλευϲ ταϲ χειραϲ κακωϲαι τιναϲ των απο τηϲ εκκληϲιαϲ", "2": "ανειλεν δε ιακωβον τον αδελφον ιωαννου μαχαιρα", "3": "και ιδων οτι αρεϲτον εϲτιν τοιϲ ιουδαιοιϲ προϲεθετο ϲυλλαβειν και πετρον ηϲαν δε ημεραι των αζυμων", "4": "ον και πιαϲαϲ εθετο ειϲ φυλακην παραδουϲ τεϲϲαρϲιν τετραδιοιϲ ϲτρατιωτων φυλαϲϲειν αυτον βουλομενοϲ μετα το παϲχα αναγαγειν αυτον τω λαω", "5": "ο μεν ουν πετροϲ ετηρειτο εν τη φυλακη προϲευχη δε ην εκτενηϲ γινομενη υπο τηϲ εκκληϲιαϲ προϲ τον θεον υπερ αυτου", "6": "οτε δε εμελλεν αυτον προαγειν ο ηρωδηϲ τη νυκτι εκεινη ην ο πετροϲ κοιμωμενοϲ μεταξυ δυο ϲτρατιωτων δεδεμενοϲ αλυϲεϲιν δυϲιν φυλακεϲ τε προ τηϲ θυραϲ ετηρουν την φυλακην", "7": "και ιδου αγγελοϲ κυριου επεϲτη και φωϲ ελαμψεν εν τω οικηματι παταξαϲ δε την πλευραν του πετρου ηγειρεν αυτον λεγων αναϲτα εν ταχει και εξεπεϲον αυτου αι αλυϲειϲ εκ των χειρων", "8": "ειπεν τε ο αγγελοϲ προϲ αυτον περιζωϲαι και υποδηϲαι τα ϲανδαλια ϲου εποιηϲεν δε ουτωϲ και λεγει αυτω περιβαλου το ιματιον ϲου και ακολουθει μοι", "9": "και εξελθων ηκολουθει αυτω και ουκ ηδει οτι αληθεϲ εϲτιν το γινομενον δια του αγγελου εδοκει δε οραμα βλεπειν", "10": "διελθοντεϲ δε πρωτην φυλακην και δευτεραν ηλθον επι την πυλην την ϲιδηραν την φερουϲαν ειϲ την πολιν ητιϲ αυτοματη ηνοιχθη αυτοιϲ και εξελθοντεϲ προηλθον ρυμην μιαν και ευθεωϲ απεϲτη ο αγγελοϲ απ αυτου", "11": "και ο πετροϲ γενομενοϲ εν εαυτω ειπεν νυν οιδα αληθωϲ οτι εξαπεϲτειλεν κυριοϲ τον αγγελον αυτου και εξειλετο με εκ χειροϲ ηρωδου και παϲηϲ τηϲ προϲδοκιαϲ του λαου των ιουδαιων", "12": "ϲυνιδων τε ηλθεν επι την οικιαν μαριαϲ τηϲ μητροϲ ιωαννου του επικαλουμενου μαρκου ου ηϲαν ικανοι ϲυνηθροιϲμενοι και προϲευχομενοι", "13": "κρουϲαντοϲ δε του πετρου την θυραν του πυλωνοϲ προϲηλθεν παιδιϲκη υπακουϲαι ονοματι ροδη", "14": "και επιγνουϲα την φωνην του πετρου απο τηϲ χαραϲ ουκ ηνοιξεν τον πυλωνα ειϲδραμουϲα δε απηγγειλεν εϲταναι τον πετρον προ του πυλωνοϲ", "15": "οι δε προϲ αυτην ειπον μαινη η δε διιϲχυριζετο ουτωϲ εχειν οι δε ελεγον ο αγγελοϲ αυτου εϲτιν", "16": "ο δε πετροϲ επεμενεν κρουων ανοιξαντεϲ δε ειδον αυτον και εξεϲτηϲαν", "17": "καταϲειϲαϲ δε αυτοιϲ τη χειρι ϲιγαν διηγηϲατο αυτοιϲ πωϲ ο κυριοϲ αυτον εξηγαγεν εκ τηϲ φυλακηϲ ειπεν δε απαγγειλατε ιακωβω και τοιϲ αδελφοιϲ ταυτα και εξελθων επορευθη ειϲ ετερον τοπον", "18": "γενομενηϲ δε ημεραϲ ην ταραχοϲ ουκ ολιγοϲ εν τοιϲ ϲτρατιωταιϲ τι αρα ο πετροϲ εγενετο", "19": "ηρωδηϲ δε επιζητηϲαϲ αυτον και μη ευρων ανακριναϲ τουϲ φυλακαϲ εκελευϲεν απαχθηναι και κατελθων απο τηϲ ιουδαιαϲ ειϲ την καιϲαρειαν διετριβεν", "20": "ην δε ο ηρωδηϲ θυμομαχων τυριοιϲ και ϲιδωνιοιϲ ομοθυμαδον δε παρηϲαν προϲ αυτον και πειϲαντεϲ βλαϲτον τον επι του κοιτωνοϲ του βαϲιλεωϲ ητουντο ειρηνην δια το τρεφεϲθαι αυτων την χωραν απο τηϲ βαϲιλικηϲ", "21": "τακτη δε ημερα ο ηρωδηϲ ενδυϲαμενοϲ εϲθητα βαϲιλικην και καθιϲαϲ επι του βηματοϲ εδημηγορει προϲ αυτουϲ", "22": "ο δε δημοϲ επεφωνει θεου φωνη και ουκ ανθρωπου", "23": "παραχρημα δε επαταξεν αυτον αγγελοϲ κυριου ανθ ων ουκ εδωκεν την δοξαν τω θεω και γενομενοϲ ϲκωληκοβρωτοϲ εξεψυξεν", "24": "ο δε λογοϲ του θεου ηυξανεν και επληθυνετο", "25": "βαρναβαϲ δε και ϲαυλοϲ υπεϲτρεψαν εξ ιερουϲαλημ πληρωϲαντεϲ την διακονιαν ϲυμπαραλαβοντεϲ και ιωαννην τον επικληθεντα μαρκον"}