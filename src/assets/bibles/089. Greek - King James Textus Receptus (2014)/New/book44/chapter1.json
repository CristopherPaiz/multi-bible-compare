{"1": "τον μεν πρωτον λογον εποιηϲαμην περι παντων ω θεοφιλε ων ηρξατο ο ιηϲουϲ ποιειν τε και διδαϲκειν", "2": "αχρι ηϲ ημεραϲ εντειλαμενοϲ τοιϲ αποϲτολοιϲ δια πνευματοϲ αγιου ουϲ εξελεξατο ανεληφθη", "3": "οιϲ και παρεϲτηϲεν εαυτον ζωντα μετα το παθειν αυτον εν πολλοιϲ τεκμηριοιϲ δι ημερων τεϲϲαρακοντα οπτανομενοϲ αυτοιϲ και λεγων τα περι τηϲ βαϲιλειαϲ του θεου", "4": "και ϲυναλιζομενοϲ παρηγγειλεν αυτοιϲ απο ιεροϲολυμων μη χωριζεϲθαι αλλα περιμενειν την επαγγελιαν του πατροϲ ην ηκουϲατε μου", "5": "οτι ιωαννηϲ μεν εβαπτιϲεν υδατι υμειϲ δε βαπτιϲθηϲεϲθε εν πνευματι αγιω ου μετα πολλαϲ ταυταϲ ημεραϲ", "6": "οι μεν ουν ϲυνελθοντεϲ επηρωτων αυτον λεγοντεϲ κυριε ει εν τω χρονω τουτω αποκαθιϲτανειϲ την βαϲιλειαν τω ιϲραηλ", "7": "ειπεν δε προϲ αυτουϲ ουχ υμων εϲτιν γνωναι χρονουϲ η καιρουϲ ουϲ ο πατηρ εθετο εν τη ιδια εξουϲια", "8": "αλλα ληψεϲθε δυναμιν επελθοντοϲ του αγιου πνευματοϲ εφ υμαϲ και εϲεϲθε μοι μαρτυρεϲ εν τε ιερουϲαλημ και εν παϲη τη ιουδαια και ϲαμαρεια και εωϲ εϲχατου τηϲ γηϲ", "9": "και ταυτα ειπων βλεποντων αυτων επηρθη και νεφελη υπελαβεν αυτον απο των οφθαλμων αυτων", "10": "και ωϲ ατενιζοντεϲ ηϲαν ειϲ τον ουρανον πορευομενου αυτου και ιδου ανδρεϲ δυο παρειϲτηκειϲαν αυτοιϲ εν εϲθητι λευκη", "11": "οι και ειπον ανδρεϲ γαλιλαιοι τι εϲτηκατε εμβλεποντεϲ ειϲ τον ουρανον ουτοϲ ο ιηϲουϲ ο αναληφθειϲ αφ υμων ειϲ τον ουρανον ουτωϲ ελευϲεται ον τροπον εθεαϲαϲθε αυτον πορευομενον ειϲ τον ουρανον", "12": "τοτε υπεϲτρεψαν ειϲ ιερουϲαλημ απο ορουϲ του καλουμενου ελαιωνοϲ ο εϲτιν εγγυϲ ιερουϲαλημ ϲαββατου εχον οδον", "13": "και οτε ειϲηλθον ανεβηϲαν ειϲ το υπερωον ου ηϲαν καταμενοντεϲ ο τε πετροϲ και ιακωβοϲ και ιωαννηϲ και ανδρεαϲ φιλιπποϲ και θωμαϲ βαρθολομαιοϲ και ματθαιοϲ ιακωβοϲ αλφαιου και ϲιμων ο ζηλωτηϲ και ιουδαϲ ιακωβου", "14": "ουτοι παντεϲ ηϲαν προϲκαρτερουντεϲ ομοθυμαδον τη προϲευχη και τη δεηϲει ϲυν γυναιξιν και μαρια τη μητρι του ιηϲου και ϲυν τοιϲ αδελφοιϲ αυτου", "15": "και εν ταιϲ ημεραιϲ ταυταιϲ αναϲταϲ πετροϲ εν μεϲω των μαθητων ειπεν ην τε οχλοϲ ονοματων επι το αυτο ωϲ εκατον εικοϲι", "16": "ανδρεϲ αδελφοι εδει πληρωθηναι την γραφην ταυτην ην προειπεν το πνευμα το αγιον δια ϲτοματοϲ δαυιδ περι ιουδα του γενομενου οδηγου τοιϲ ϲυλλαβουϲιν τον ιηϲουν", "17": "οτι κατηριθμημενοϲ ην ϲυν ημιν και ελαχεν τον κληρον τηϲ διακονιαϲ ταυτηϲ", "18": "ουτοϲ μεν ουν εκτηϲατο χωριον εκ του μιϲθου τηϲ αδικιαϲ και πρηνηϲ γενομενοϲ ελακηϲεν μεϲοϲ και εξεχυθη παντα τα ϲπλαγχνα αυτου", "19": "και γνωϲτον εγενετο παϲιν τοιϲ κατοικουϲιν ιερουϲαλημ ωϲτε κληθηναι το χωριον εκεινο τη ιδια διαλεκτω αυτων ακελδαμα τουτ εϲτιν χωριον αιματοϲ", "20": "γεγραπται γαρ εν βιβλω ψαλμων γενηθητω η επαυλιϲ αυτου ερημοϲ και μη εϲτω ο κατοικων εν αυτη και την επιϲκοπην αυτου λαβοι ετεροϲ", "21": "δει ουν των ϲυνελθοντων ημιν ανδρων εν παντι χρονω εν ω ειϲηλθεν και εξηλθεν εφ ημαϲ ο κυριοϲ ιηϲουϲ", "22": "αρξαμενοϲ απο του βαπτιϲματοϲ ιωαννου εωϲ τηϲ ημεραϲ ηϲ ανεληφθη αφ ημων μαρτυρα τηϲ αναϲταϲεωϲ αυτου γενεϲθαι ϲυν ημιν ενα τουτων", "23": "και εϲτηϲαν δυο ιωϲηφ τον καλουμενον βαρϲαβαν οϲ επεκληθη ιουϲτοϲ και ματθιαν", "24": "και προϲευξαμενοι ειπον ϲυ κυριε καρδιογνωϲτα παντων αναδειξον εκ τουτων των δυο ον ενα εξελεξω", "25": "λαβειν τον κληρον τηϲ διακονιαϲ ταυτηϲ και αποϲτοληϲ εξ ηϲ παρεβη ιουδαϲ πορευθηναι ειϲ τον τοπον τον ιδιον", "26": "και εδωκαν κληρουϲ αυτων και επεϲεν ο κληροϲ επι ματθιαν και ϲυγκατεψηφιϲθη μετα των ενδεκα αποϲτολων"}