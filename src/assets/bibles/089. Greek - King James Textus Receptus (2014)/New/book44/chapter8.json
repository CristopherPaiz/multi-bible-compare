{"1": "ϲαυλοϲ δε ην ϲυνευδοκων τη αναιρεϲει αυτου εγενετο δε εν εκεινη τη ημερα διωγμοϲ μεγαϲ επι την εκκληϲιαν την εν ιεροϲολυμοιϲ παντεϲ τε διεϲπαρηϲαν κατα ταϲ χωραϲ τηϲ ιουδαιαϲ και ϲαμαρειαϲ πλην των αποϲτολων", "2": "ϲυνεκομιϲαν δε τον ϲτεφανον ανδρεϲ ευλαβειϲ και εποιηϲαντο κοπετον μεγαν επ αυτω", "3": "ϲαυλοϲ δε ελυμαινετο την εκκληϲιαν κατα τουϲ οικουϲ ειϲπορευομενοϲ ϲυρων τε ανδραϲ και γυναικαϲ παρεδιδου ειϲ φυλακην", "4": "οι μεν ουν διαϲπαρεντεϲ διηλθον ευαγγελιζομενοι τον λογον", "5": "φιλιπποϲ δε κατελθων ειϲ πολιν τηϲ ϲαμαρειαϲ εκηρυϲϲεν αυτοιϲ τον χριϲτον", "6": "προϲειχον τε οι οχλοι τοιϲ λεγομενοιϲ υπο του φιλιππου ομοθυμαδον εν τω ακουειν αυτουϲ και βλεπειν τα ϲημεια α εποιει", "7": "πολλων γαρ των εχοντων πνευματα ακαθαρτα βοωντα μεγαλη φωνη εξηρχετο πολλοι δε παραλελυμενοι και χωλοι εθεραπευθηϲαν", "8": "και εγενετο χαρα μεγαλη εν τη πολει εκεινη", "9": "ανηρ δε τιϲ ονοματι ϲιμων προυπηρχεν εν τη πολει μαγευων και εξιϲτων το εθνοϲ τηϲ ϲαμαρειαϲ λεγων ειναι τινα εαυτον μεγαν", "10": "ω προϲειχον παντεϲ απο μικρου εωϲ μεγαλου λεγοντεϲ ουτοϲ εϲτιν η δυναμιϲ του θεου η μεγαλη", "11": "προϲειχον δε αυτω δια το ικανω χρονω ταιϲ μαγειαιϲ εξεϲτακεναι αυτουϲ", "12": "οτε δε επιϲτευϲαν τω φιλιππω ευαγγελιζομενω τα περι τηϲ βαϲιλειαϲ του θεου και του ονοματοϲ ιηϲου χριϲτου εβαπτιζοντο ανδρεϲ τε και γυναικεϲ", "13": "ο δε ϲιμων και αυτοϲ επιϲτευϲεν και βαπτιϲθειϲ ην προϲκαρτερων τω φιλιππω θεωρων τε δυναμειϲ και ϲημεια γινομεναϲ εξιϲτατο", "14": "ακουϲαντεϲ δε οι εν ιεροϲολυμοιϲ αποϲτολοι οτι δεδεκται η ϲαμαρεια τον λογον του θεου απεϲτειλαν προϲ αυτουϲ τον πετρον και ιωαννην", "15": "οιτινεϲ καταβαντεϲ προϲηυξαντο περι αυτων οπωϲ λαβωϲιν πνευμα αγιον", "16": "ουπω γαρ ην επ ουδενι αυτων επιπεπτωκοϲ μονον δε βεβαπτιϲμενοι υπηρχον ειϲ το ονομα του κυριου ιηϲου", "17": "τοτε επετιθουν ταϲ χειραϲ επ αυτουϲ και ελαμβανον πνευμα αγιον", "18": "θεαϲαμενοϲ δε ο ϲιμων οτι δια τηϲ επιθεϲεωϲ των χειρων των αποϲτολων διδοται το πνευμα το αγιον προϲηνεγκεν αυτοιϲ χρηματα", "19": "λεγων δοτε καμοι την εξουϲιαν ταυτην ινα ω εαν επιθω ταϲ χειραϲ λαμβανη πνευμα αγιον", "20": "πετροϲ δε ειπεν προϲ αυτον το αργυριον ϲου ϲυν ϲοι ειη ειϲ απωλειαν οτι την δωρεαν του θεου ενομιϲαϲ δια χρηματων κταϲθαι", "21": "ουκ εϲτιν ϲοι μεριϲ ουδε κληροϲ εν τω λογω τουτω η γαρ καρδια ϲου ουκ εϲτιν ευθεια ενωπιον του θεου", "22": "μετανοηϲον ουν απο τηϲ κακιαϲ ϲου ταυτηϲ και δεηθητι του θεου ει αρα αφεθηϲεται ϲοι η επινοια τηϲ καρδιαϲ ϲου", "23": "ειϲ γαρ χολην πικριαϲ και ϲυνδεϲμον αδικιαϲ ορω ϲε οντα", "24": "αποκριθειϲ δε ο ϲιμων ειπεν δεηθητε υμειϲ υπερ εμου προϲ τον κυριον οπωϲ μηδεν επελθη επ εμε ων ειρηκατε", "25": "οι μεν ουν διαμαρτυραμενοι και λαληϲαντεϲ τον λογον του κυριου υπεϲτρεψαν ειϲ ιερουϲαλημ πολλαϲ τε κωμαϲ των ϲαμαρειτων ευηγγελιϲαντο", "26": "αγγελοϲ δε κυριου ελαληϲεν προϲ φιλιππον λεγων αναϲτηθι και πορευου κατα μεϲημβριαν επι την οδον την καταβαινουϲαν απο ιερουϲαλημ ειϲ γαζαν αυτη εϲτιν ερημοϲ", "27": "και αναϲταϲ επορευθη και ιδου ανηρ αιθιοψ ευνουχοϲ δυναϲτηϲ κανδακηϲ τηϲ βαϲιλιϲϲηϲ αιθιοπων οϲ ην επι παϲηϲ τηϲ γαζηϲ αυτηϲ οϲ εληλυθει προϲκυνηϲων ειϲ ιερουϲαλημ", "28": "ην τε υποϲτρεφων και καθημενοϲ επι του αρματοϲ αυτου ανεγινωϲκεν τον προφητην ηϲαιαν", "29": "ειπεν δε το πνευμα τω φιλιππω προϲελθε και κολληθητι τω αρματι τουτω", "30": "προϲδραμων δε ο φιλιπποϲ ηκουϲεν αυτου αναγινωϲκοντοϲ τον προφητην ηϲαιαν και ειπεν αρα γε γινωϲκειϲ α αναγινωϲκειϲ", "31": "ο δε ειπεν πωϲ γαρ αν δυναιμην εαν μη τιϲ οδηγηϲη με παρεκαλεϲεν τε τον φιλιππον αναβαντα καθιϲαι ϲυν αυτω", "32": "η δε περιοχη τηϲ γραφηϲ ην ανεγινωϲκεν ην αυτη ωϲ προβατον επι ϲφαγην ηχθη και ωϲ αμνοϲ εναντιον του κειροντοϲ αυτον αφωνοϲ ουτωϲ ουκ ανοιγει το ϲτομα αυτου", "33": "εν τη ταπεινωϲει αυτου η κριϲιϲ αυτου ηρθη την δε γενεαν αυτου τιϲ διηγηϲεται οτι αιρεται απο τηϲ γηϲ η ζωη αυτου", "34": "αποκριθειϲ δε ο ευνουχοϲ τω φιλιππω ειπεν δεομαι ϲου περι τινοϲ ο προφητηϲ λεγει τουτο περι εαυτου η περι ετερου τινοϲ", "35": "ανοιξαϲ δε ο φιλιπποϲ το ϲτομα αυτου και αρξαμενοϲ απο τηϲ γραφηϲ ταυτηϲ ευηγγελιϲατο αυτω τον ιηϲουν", "36": "ωϲ δε επορευοντο κατα την οδον ηλθον επι τι υδωρ και φηϲιν ο ευνουχοϲ ιδου υδωρ τι κωλυει με βαπτιϲθηναι", "37": "ειπε δε ο φιλιπποϲ ει πιϲτευειϲ εξ οληϲ τηϲ καρδιαϲ εξεϲτιν αποκριθειϲ δε ειπε πιϲτευω τον υιον του θεου ειναι τον ιηϲουν χριϲτον", "38": "και εκελευϲεν ϲτηναι το αρμα και κατεβηϲαν αμφοτεροι ειϲ το υδωρ ο τε φιλιπποϲ και ο ευνουχοϲ και εβαπτιϲεν αυτον", "39": "οτε δε ανεβηϲαν εκ του υδατοϲ πνευμα κυριου ηρπαϲεν τον φιλιππον και ουκ ειδεν αυτον ουκετι ο ευνουχοϲ επορευετο γαρ την οδον αυτου χαιρων", "40": "φιλιπποϲ δε ευρεθη ειϲ αζωτον και διερχομενοϲ ευηγγελιζετο ταϲ πολειϲ παϲαϲ εωϲ του ελθειν αυτον ειϲ καιϲαρειαν"}