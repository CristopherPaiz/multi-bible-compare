{"1": "περι δε των πνευματικων αδελφοι ου θελω υμαϲ αγνοειν", "2": "οιδατε οτι εθνη ητε προϲ τα ειδωλα τα αφωνα ωϲ αν ηγεϲθε απαγομενοι", "3": "διο γνωριζω υμιν οτι ουδειϲ εν πνευματι θεου λαλων λεγει αναθεμα ιηϲουν και ουδειϲ δυναται ειπειν κυριον ιηϲουν ει μη εν πνευματι αγιω", "4": "διαιρεϲειϲ δε χαριϲματων ειϲιν το δε αυτο πνευμα", "5": "και διαιρεϲειϲ διακονιων ειϲιν και ο αυτοϲ κυριοϲ", "6": "και διαιρεϲειϲ ενεργηματων ειϲιν ο δε αυτοϲ εϲτιν θεοϲ ο ενεργων τα παντα εν παϲιν", "7": "εκαϲτω δε διδοται η φανερωϲιϲ του πνευματοϲ προϲ το ϲυμφερον", "8": "ω μεν γαρ δια του πνευματοϲ διδοται λογοϲ ϲοφιαϲ αλλω δε λογοϲ γνωϲεωϲ κατα το αυτο πνευμα", "9": "ετερω δε πιϲτιϲ εν τω αυτω πνευματι αλλω δε χαριϲματα ιαματων εν τω αυτω πνευματι", "10": "αλλω δε ενεργηματα δυναμεων αλλω δε προφητεια αλλω δε διακριϲειϲ πνευματων ετερω δε γενη γλωϲϲων αλλω δε ερμηνεια γλωϲϲων", "11": "παντα δε ταυτα ενεργει το εν και το αυτο πνευμα διαιρουν ιδια εκαϲτω καθωϲ βουλεται", "12": "καθαπερ γαρ το ϲωμα εν εϲτιν και μελη εχει πολλα παντα δε τα μελη του ϲωματοϲ του ενοϲ πολλα οντα εν εϲτιν ϲωμα ουτωϲ και ο χριϲτοϲ", "13": "και γαρ εν ενι πνευματι ημειϲ παντεϲ ειϲ εν ϲωμα εβαπτιϲθημεν ειτε ιουδαιοι ειτε ελληνεϲ ειτε δουλοι ειτε ελευθεροι και παντεϲ ειϲ εν πνευμα εποτιϲθημεν", "14": "και γαρ το ϲωμα ουκ εϲτιν εν μελοϲ αλλα πολλα", "15": "εαν ειπη ο πουϲ οτι ουκ ειμι χειρ ουκ ειμι εκ του ϲωματοϲ ου παρα τουτο ουκ εϲτιν εκ του ϲωματοϲ", "16": "και εαν ειπη το ουϲ οτι ουκ ειμι οφθαλμοϲ ουκ ειμι εκ του ϲωματοϲ ου παρα τουτο ουκ εϲτιν εκ του ϲωματοϲ", "17": "ει ολον το ϲωμα οφθαλμοϲ που η ακοη ει ολον ακοη που η οϲφρηϲιϲ", "18": "νυνι δε ο θεοϲ εθετο τα μελη εν εκαϲτον αυτων εν τω ϲωματι καθωϲ ηθεληϲεν", "19": "ει δε ην τα παντα εν μελοϲ που το ϲωμα", "20": "νυν δε πολλα μεν μελη εν δε ϲωμα", "21": "ου δυναται δε ο οφθαλμοϲ ειπειν τη χειρι χρειαν ϲου ουκ εχω η παλιν η κεφαλη τοιϲ ποϲιν χρειαν υμων ουκ εχω", "22": "αλλα πολλω μαλλον τα δοκουντα μελη του ϲωματοϲ αϲθενεϲτερα υπαρχειν αναγκαια εϲτιν", "23": "και α δοκουμεν ατιμοτερα ειναι του ϲωματοϲ τουτοιϲ τιμην περιϲϲοτεραν περιτιθεμεν και τα αϲχημονα ημων ευϲχημοϲυνην περιϲϲοτεραν εχει", "24": "τα δε ευϲχημονα ημων ου χρειαν εχει αλλ ο θεοϲ ϲυνεκεραϲεν το ϲωμα τω υϲτερουντι περιϲϲοτεραν δουϲ τιμην", "25": "ινα μη η ϲχιϲμα εν τω ϲωματι αλλα το αυτο υπερ αλληλων μεριμνωϲιν τα μελη", "26": "και ειτε παϲχει εν μελοϲ ϲυμπαϲχει παντα τα μελη ειτε δοξαζεται εν μελοϲ ϲυγχαιρει παντα τα μελη", "27": "υμειϲ δε εϲτε ϲωμα χριϲτου και μελη εκ μερουϲ", "28": "και ουϲ μεν εθετο ο θεοϲ εν τη εκκληϲια πρωτον αποϲτολουϲ δευτερον προφηταϲ τριτον διδαϲκαλουϲ επειτα δυναμειϲ ειτα χαριϲματα ιαματων αντιληψειϲ κυβερνηϲειϲ γενη γλωϲϲων", "29": "μη παντεϲ αποϲτολοι μη παντεϲ προφηται μη παντεϲ διδαϲκαλοι μη παντεϲ δυναμειϲ", "30": "μη παντεϲ χαριϲματα εχουϲιν ιαματων μη παντεϲ γλωϲϲαιϲ λαλουϲιν μη παντεϲ διερμηνευουϲιν", "31": "ζηλουτε δε τα χαριϲματα τα κρειττονα και ετι καθ υπερβολην οδον υμιν δεικνυμι"}