{"1": "ουτωϲ ημαϲ λογιζεϲθω ανθρωποϲ ωϲ υπηρεταϲ χριϲτου και οικονομουϲ μυϲτηριων θεου", "2": "ο δε λοιπον ζητειται εν τοιϲ οικονομοιϲ ινα πιϲτοϲ τιϲ ευρεθη", "3": "εμοι δε ειϲ ελαχιϲτον εϲτιν ινα υφ υμων ανακριθω η υπο ανθρωπινηϲ ημεραϲ αλλ ουδε εμαυτον ανακρινω", "4": "ουδεν γαρ εμαυτω ϲυνοιδα αλλ ουκ εν τουτω δεδικαιωμαι ο δε ανακρινων με κυριοϲ εϲτιν", "5": "ωϲτε μη προ καιρου τι κρινετε εωϲ αν ελθη ο κυριοϲ οϲ και φωτιϲει τα κρυπτα του ϲκοτουϲ και φανερωϲει ταϲ βουλαϲ των καρδιων και τοτε ο επαινοϲ γενηϲεται εκαϲτω απο του θεου", "6": "ταυτα δε αδελφοι μετεϲχηματιϲα ειϲ εμαυτον και απολλω δι υμαϲ ινα εν ημιν μαθητε το μη υπερ ο γεγραπται φρονειν ινα μη ειϲ υπερ του ενοϲ φυϲιουϲθε κατα του ετερου", "7": "τιϲ γαρ ϲε διακρινει τι δε εχειϲ ο ουκ ελαβεϲ ει δε και ελαβεϲ τι καυχαϲαι ωϲ μη λαβων", "8": "ηδη κεκορεϲμενοι εϲτε ηδη επλουτηϲατε χωριϲ ημων εβαϲιλευϲατε και οφελον γε εβαϲιλευϲατε ινα και ημειϲ υμιν ϲυμβαϲιλευϲωμεν", "9": "δοκω γαρ οτι ο θεοϲ ημαϲ τουϲ αποϲτολουϲ εϲχατουϲ απεδειξεν ωϲ επιθανατιουϲ οτι θεατρον εγενηθημεν τω κοϲμω και αγγελοιϲ και ανθρωποιϲ", "10": "ημειϲ μωροι δια χριϲτον υμειϲ δε φρονιμοι εν χριϲτω ημειϲ αϲθενειϲ υμειϲ δε ιϲχυροι υμειϲ ενδοξοι ημειϲ δε ατιμοι", "11": "αχρι τηϲ αρτι ωραϲ και πεινωμεν και διψωμεν και γυμνητευομεν και κολαφιζομεθα και αϲτατουμεν", "12": "και κοπιωμεν εργαζομενοι ταιϲ ιδιαιϲ χερϲιν λοιδορουμενοι ευλογουμεν διωκομενοι ανεχομεθα", "13": "βλαϲφημουμενοι παρακαλουμεν ωϲ περικαθαρματα του κοϲμου εγενηθημεν παντων περιψημα εωϲ αρτι", "14": "ουκ εντρεπων υμαϲ γραφω ταυτα αλλ ωϲ τεκνα μου αγαπητα νουθετω", "15": "εαν γαρ μυριουϲ παιδαγωγουϲ εχητε εν χριϲτω αλλ ου πολλουϲ πατεραϲ εν γαρ χριϲτω ιηϲου δια του ευαγγελιου εγω υμαϲ εγεννηϲα", "16": "παρακαλω ουν υμαϲ μιμηται μου γινεϲθε", "17": "δια τουτο επεμψα υμιν τιμοθεον οϲ εϲτιν τεκνον μου αγαπητον και πιϲτον εν κυριω οϲ υμαϲ αναμνηϲει ταϲ οδουϲ μου ταϲ εν χριϲτω καθωϲ πανταχου εν παϲη εκκληϲια διδαϲκω", "18": "ωϲ μη ερχομενου δε μου προϲ υμαϲ εφυϲιωθηϲαν τινεϲ", "19": "ελευϲομαι δε ταχεωϲ προϲ υμαϲ εαν ο κυριοϲ θεληϲη και γνωϲομαι ου τον λογον των πεφυϲιωμενων αλλα την δυναμιν", "20": "ου γαρ εν λογω η βαϲιλεια του θεου αλλ εν δυναμει", "21": "τι θελετε εν ραβδω ελθω προϲ υμαϲ η εν αγαπη πνευματι τε πραοτητοϲ"}