{"1": "παυλοϲ κλητοϲ αποϲτολοϲ ιηϲου χριϲτου δια θεληματοϲ θεου και ϲωϲθενηϲ ο αδελφοϲ", "2": "τη εκκληϲια του θεου τη ουϲη εν κορινθω ηγιαϲμενοιϲ εν χριϲτω ιηϲου κλητοιϲ αγιοιϲ ϲυν παϲιν τοιϲ επικαλουμενοιϲ το ονομα του κυριου ημων ιηϲου χριϲτου εν παντι τοπω αυτων τε και ημων", "3": "χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "4": "ευχαριϲτω τω θεω μου παντοτε περι υμων επι τη χαριτι του θεου τη δοθειϲη υμιν εν χριϲτω ιηϲου", "5": "οτι εν παντι επλουτιϲθητε εν αυτω εν παντι λογω και παϲη γνωϲει", "6": "καθωϲ το μαρτυριον του χριϲτου εβεβαιωθη εν υμιν", "7": "ωϲτε υμαϲ μη υϲτερειϲθαι εν μηδενι χαριϲματι απεκδεχομενουϲ την αποκαλυψιν του κυριου ημων ιηϲου χριϲτου", "8": "οϲ και βεβαιωϲει υμαϲ εωϲ τελουϲ ανεγκλητουϲ εν τη ημερα του κυριου ημων ιηϲου χριϲτου", "9": "πιϲτοϲ ο θεοϲ δι ου εκληθητε ειϲ κοινωνιαν του υιου αυτου ιηϲου χριϲτου του κυριου ημων", "10": "παρακαλω δε υμαϲ αδελφοι δια του ονοματοϲ του κυριου ημων ιηϲου χριϲτου ινα το αυτο λεγητε παντεϲ και μη η εν υμιν ϲχιϲματα ητε δε κατηρτιϲμενοι εν τω αυτω νοι και εν τη αυτη γνωμη", "11": "εδηλωθη γαρ μοι περι υμων αδελφοι μου υπο των χλοηϲ οτι εριδεϲ εν υμιν ειϲιν", "12": "λεγω δε τουτο οτι εκαϲτοϲ υμων λεγει εγω μεν ειμι παυλου εγω δε απολλω εγω δε κηφα εγω δε χριϲτου", "13": "μεμεριϲται ο χριϲτοϲ μη παυλοϲ εϲταυρωθη υπερ υμων η ειϲ το ονομα παυλου εβαπτιϲθητε", "14": "ευχαριϲτω τω θεω οτι ουδενα υμων εβαπτιϲα ει μη κριϲπον και γαιον", "15": "ινα μη τιϲ ειπη οτι ειϲ το εμον ονομα εβαπτιϲα", "16": "εβαπτιϲα δε και τον ϲτεφανα οικον λοιπον ουκ οιδα ει τινα αλλον εβαπτιϲα", "17": "ου γαρ απεϲτειλεν με χριϲτοϲ βαπτιζειν αλλ ευαγγελιζεϲθαι ουκ εν ϲοφια λογου ινα μη κενωθη ο ϲταυροϲ του χριϲτου", "18": "ο λογοϲ γαρ ο του ϲταυρου τοιϲ μεν απολλυμενοιϲ μωρια εϲτιν τοιϲ δε ϲωζομενοιϲ ημιν δυναμιϲ θεου εϲτιν", "19": "γεγραπται γαρ απολω την ϲοφιαν των ϲοφων και την ϲυνεϲιν των ϲυνετων αθετηϲω", "20": "που ϲοφοϲ που γραμματευϲ που ϲυζητητηϲ του αιωνοϲ τουτου ουχι εμωρανεν ο θεοϲ την ϲοφιαν του κοϲμου τουτου", "21": "επειδη γαρ εν τη ϲοφια του θεου ουκ εγνω ο κοϲμοϲ δια τηϲ ϲοφιαϲ τον θεον ευδοκηϲεν ο θεοϲ δια τηϲ μωριαϲ του κηρυγματοϲ ϲωϲαι τουϲ πιϲτευονταϲ", "22": "επειδη και ιουδαιοι ϲημειον αιτουϲιν και ελληνεϲ ϲοφιαν ζητουϲιν", "23": "ημειϲ δε κηρυϲϲομεν χριϲτον εϲταυρωμενον ιουδαιοιϲ μεν ϲκανδαλον ελληϲιν δε μωριαν", "24": "αυτοιϲ δε τοιϲ κλητοιϲ ιουδαιοιϲ τε και ελληϲιν χριϲτον θεου δυναμιν και θεου ϲοφιαν", "25": "οτι το μωρον του θεου ϲοφωτερον των ανθρωπων εϲτιν και το αϲθενεϲ του θεου ιϲχυροτερον των ανθρωπων εϲτιν", "26": "βλεπετε γαρ την κληϲιν υμων αδελφοι οτι ου πολλοι ϲοφοι κατα ϲαρκα ου πολλοι δυνατοι ου πολλοι ευγενειϲ", "27": "αλλα τα μωρα του κοϲμου εξελεξατο ο θεοϲ ινα τουϲ ϲοφουϲ καταιϲχυνη και τα αϲθενη του κοϲμου εξελεξατο ο θεοϲ ινα καταιϲχυνη τα ιϲχυρα", "28": "και τα αγενη του κοϲμου και τα εξουθενημενα εξελεξατο ο θεοϲ και τα μη οντα ινα τα οντα καταργηϲη", "29": "οπωϲ μη καυχηϲηται παϲα ϲαρξ ενωπιον αυτου", "30": "εξ αυτου δε υμειϲ εϲτε εν χριϲτω ιηϲου οϲ εγενηθη ημιν ϲοφια απο θεου δικαιοϲυνη τε και αγιαϲμοϲ και απολυτρωϲιϲ", "31": "ινα καθωϲ γεγραπται ο καυχωμενοϲ εν κυριω καυχαϲθω"}