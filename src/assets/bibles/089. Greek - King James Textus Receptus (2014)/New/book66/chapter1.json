{"1": "αποκαλυψιϲ ιηϲου χριϲτου ην εδωκεν αυτω ο θεοϲ δειξαι τοιϲ δουλοιϲ αυτου α δει γενεϲθαι εν ταχει και εϲημανεν αποϲτειλαϲ δια του αγγελου αυτου τω δουλω αυτου ιωαννη", "2": "οϲ εμαρτυρηϲεν τον λογον του θεου και την μαρτυριαν ιηϲου χριϲτου οϲα τε ειδεν", "3": "μακαριοϲ ο αναγινωϲκων και οι ακουοντεϲ τουϲ λογουϲ τηϲ προφητειαϲ και τηρουντεϲ τα εν αυτη γεγραμμενα ο γαρ καιροϲ εγγυϲ", "4": "ιωαννηϲ ταιϲ επτα εκκληϲιαιϲ ταιϲ εν τη αϲια χαριϲ υμιν και ειρηνη απο του ο ων και ο ην και ο ερχομενοϲ και απο των επτα πνευματων α εϲτιν ενωπιον του θρονου αυτου", "5": "και απο ιηϲου χριϲτου ο μαρτυϲ ο πιϲτοϲ ο πρωτοτοκοϲ εκ των νεκρων και ο αρχων των βαϲιλεων τηϲ γηϲ τω αγαπηϲαντι ημαϲ και λουϲαντι ημαϲ απο των αμαρτιων ημων εν τω αιματι αυτου", "6": "και εποιηϲεν ημαϲ βαϲιλειϲ και ιερειϲ τω θεω και πατρι αυτου αυτω η δοξα και το κρατοϲ ειϲ τουϲ αιωναϲ των αιωνων αμην", "7": "ιδου ερχεται μετα των νεφελων και οψεται αυτον παϲ οφθαλμοϲ και οιτινεϲ αυτον εξεκεντηϲαν και κοψονται επ αυτον παϲαι αι φυλαι τηϲ γηϲ ναι αμην", "8": "εγω ειμι το αλφα και το ω αρχη και τελοϲ λεγει ο κυριοϲ ο ων και ο ην και ο ερχομενοϲ ο παντοκρατωρ", "9": "εγω ιωαννηϲ ο και αδελφοϲ υμων και κοινωνοϲ εν τη θλιψει και εν τη βαϲιλεια και υπομονη ιηϲου χριϲτου εγενομην εν τη νηϲω τη καλουμενη πατμω δια τον λογον του θεου και δια την μαρτυριαν ιηϲου χριϲτου", "10": "εγενομην εν πνευματι εν τη κυριακη ημερα και ηκουϲα οπιϲω μου φωνην μεγαλην ωϲ ϲαλπιγγοϲ", "11": "λεγουϲηϲ εγω ειμι το α και το ω ο πρωτοϲ και ο εϲχατοϲ και ο βλεπειϲ γραψον ειϲ βιβλιον και πεμψον ταιϲ επτα εκκληϲιαιϲ ταιϲ εν αϲια ειϲ εφεϲον και ειϲ ϲμυρναν και ειϲ περγαμον και ειϲ θυατειρα και ειϲ ϲαρδειϲ και ειϲ φιλαδελφειαν και ειϲ λαοδικειαν", "12": "και επεϲτρεψα βλεπειν την φωνην ητιϲ ελαληϲε μετ εμου και επιϲτρεψαϲ ειδον επτα λυχνιαϲ χρυϲαϲ", "13": "και εν μεϲω των επτα λυχνιων ομοιον υιω ανθρωπου ενδεδυμενον ποδηρη και περιεζωϲμενον προϲ τοιϲ μαϲτοιϲ ζωνην χρυϲην", "14": "η δε κεφαλη αυτου και αι τριχεϲ λευκαι ωϲει εριον λευκον ωϲ χιων και οι οφθαλμοι αυτου ωϲ φλοξ πυροϲ", "15": "και οι ποδεϲ αυτου ομοιοι χαλκολιβανω ωϲ εν καμινω πεπυρωμενοι και η φωνη αυτου ωϲ φωνη υδατων πολλων", "16": "και εχων εν τη δεξια αυτου χειρι αϲτεραϲ επτα και εκ του ϲτοματοϲ αυτου ρομφαια διϲτομοϲ οξεια εκπορευομενη και η οψιϲ αυτου ωϲ ο ηλιοϲ φαινει εν τη δυναμει αυτου", "17": "και οτε ειδον αυτον επεϲα προϲ τουϲ ποδαϲ αυτου ωϲ νεκροϲ και επεθηκε την δεξιαν αυτου χειρα επ εμε λεγων μοι μη φοβου εγω ειμι ο πρωτοϲ και ο εϲχατοϲ", "18": "και ο ζων και εγενομην νεκροϲ και ιδου ζων ειμι ειϲ τουϲ αιωναϲ των αιωνων αμην και εχω ταϲ κλειϲ του αδου και του θανατου", "19": "γραψον α ειδεϲ και α ειϲιν και α μελλει γινεϲθαι μετα ταυτα", "20": "το μυϲτηριον των επτα αϲτερων ων ειδεϲ επι τηϲ δεξιαϲ μου και ταϲ επτα λυχνιαϲ ταϲ χρυϲαϲ οι επτα αϲτερεϲ αγγελοι των επτα εκκληϲιων ειϲιν και αι επτα λυχνιαι αϲ ειδεϲ επτα εκκληϲιαι ειϲιν"}