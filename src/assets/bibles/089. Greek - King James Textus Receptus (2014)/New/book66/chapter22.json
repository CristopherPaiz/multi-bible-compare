{"1": "και εδειξεν μοι καθαρον ποταμον υδατοϲ ζωηϲ λαμπρον ωϲ κρυϲταλλον εκπορευομενον εκ του θρονου του θεου και του αρνιου", "2": "εν μεϲω τηϲ πλατειαϲ αυτηϲ και του ποταμου εντευθεν και εκειθεν ξυλον ζωηϲ ποιουν καρπουϲ δωδεκα κατα μηνα εκαϲτον αποδιδουν τον καρπον αυτου και τα φυλλα του ξυλου ειϲ θεραπειαν των εθνων", "3": "και παν καταθεμα ουκ εϲται ετι και ο θρονοϲ του θεου και του αρνιου εν αυτη εϲται και οι δουλοι αυτου λατρευϲουϲιν αυτω", "4": "και οψονται το προϲωπον αυτου και το ονομα αυτου επι των μετωπων αυτων", "5": "και νυξ ουκ εϲται εκει και χρειαν ουκ εχουϲιν λυχνου και φωτοϲ ηλιου οτι κυριοϲ ο θεοϲ φωτιζει αυτουϲ και βαϲιλευϲουϲιν ειϲ τουϲ αιωναϲ των αιωνων", "6": "και ειπεν μοι ουτοι οι λογοι πιϲτοι και αληθινοι και κυριοϲ ο θεοϲ των αγιων προφητων απεϲτειλεν τον αγγελον αυτου δειξαι τοιϲ δουλοιϲ αυτου α δει γενεϲθαι εν ταχει", "7": "ιδου ερχομαι ταχυ μακαριοϲ ο τηρων τουϲ λογουϲ τηϲ προφητειαϲ του βιβλιου τουτου", "8": "καγω ιωαννηϲ ο βλεπων ταυτα και ακουων και οτε ηκουϲα και εβλεψα επεϲα προϲκυνηϲαι εμπροϲθεν των ποδων του αγγελου του δεικνυοντοϲ μοι ταυτα", "9": "και λεγει μοι ορα μη ϲυνδουλοϲ ϲου γαρ ειμι και των αδελφων ϲου των προφητων και των τηρουντων τουϲ λογουϲ του βιβλιου τουτου τω θεω προϲκυνηϲον", "10": "και λεγει μοι μη ϲφραγιϲηϲ τουϲ λογουϲ τηϲ προφητειαϲ του βιβλιου τουτου οτι ο καιροϲ εγγυϲ εϲτιν", "11": "ο αδικων αδικηϲατω ετι και ο ρυπαροϲ ρυπανθητω ετι και ο δικαιοϲ δικαιωθητω ετι και ο αγιοϲ αγιαϲθητω ετι", "12": "και ιδου ερχομαι ταχυ και ο μιϲθοϲ μου μετ εμου αποδουναι εκαϲτω ωϲ το εργον αυτου εϲται", "13": "εγω ειμι το αλφα και το ω αρχη και τελοϲ ο πρωτοϲ και ο εϲχατοϲ", "14": "μακαριοι οι ποιουντεϲ ταϲ εντολαϲ αυτου ινα εϲται η εξουϲια αυτων επι το ξυλον τηϲ ζωηϲ και τοιϲ πυλωϲιν ειϲελθωϲιν ειϲ την πολιν", "15": "εξω δε οι κυνεϲ και οι φαρμακοι και οι πορνοι και οι φονειϲ και οι ειδωλολατραι και παϲ ο φιλων και ποιων ψευδοϲ", "16": "εγω ιηϲουϲ επεμψα τον αγγελον μου μαρτυρηϲαι υμιν ταυτα επι ταιϲ εκκληϲιαιϲ εγω ειμι η ριζα και το γενοϲ δαυιδ ο αϲτηρ ο λαμπροϲ και ορθρινοϲ", "17": "και το πνευμα και η νυμφη λεγουϲιν ελθε και ο ακουων ειπατω ελθε και ο διψων ελθετω και ο θελων λαμβανετω το υδωρ ζωηϲ δωρεαν", "18": "ϲυμμαρτυρουμαι γαρ παντι ακουοντι τουϲ λογουϲ τηϲ προφητειαϲ του βιβλιου τουτου εαν τιϲ επιτιθη προϲ ταυτα επιθηϲει ο θεοϲ επ αυτον ταϲ πληγαϲ ταϲ γεγραμμεναϲ εν βιβλιω τουτω", "19": "και εαν τιϲ αφελη απο των λογων βιβλου τηϲ προφητειαϲ ταυτηϲ αφελει ο θεοϲ το μεροϲ αυτου απο βιβλου τηϲ ζωηϲ και εκ τηϲ πολεωϲ τηϲ αγιαϲ και των γεγραμμενων εν βιβλιω τουτω", "20": "λεγει ο μαρτυρων ταυτα ναι ερχομαι ταχυ αμην ναι ερχου κυριε ιηϲου", "21": "η χαριϲ του κυριου ημων ιηϲου χριϲτου μετα παντων υμων αμην"}