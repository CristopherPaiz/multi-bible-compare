{"1": "και μετα ταυτα ειδον τεϲϲαραϲ αγγελουϲ εϲτωταϲ επι ταϲ τεϲϲαραϲ γωνιαϲ τηϲ γηϲ κρατουνταϲ τουϲ τεϲϲαραϲ ανεμουϲ τηϲ γηϲ ινα μη πνεη ανεμοϲ επι τηϲ γηϲ μητε επι τηϲ θαλαϲϲηϲ μητε επι παν δενδρον", "2": "και ειδον αλλον αγγελον αναβαινοντα απο ανατοληϲ ηλιου εχοντα ϲφραγιδα θεου ζωντοϲ και εκραξεν φωνη μεγαλη τοιϲ τεϲϲαρϲιν αγγελοιϲ οιϲ εδοθη αυτοιϲ αδικηϲαι την γην και την θαλαϲϲαν", "3": "λεγων μη αδικηϲατε την γην μητε την θαλαϲϲαν μητε τα δενδρα αχρι ου ϲφραγιϲωμεν τουϲ δουλουϲ του θεου ημων επι των μετωπων αυτων", "4": "και ηκουϲα τον αριθμον των εϲφραγιϲμενων εκατον τεϲϲαρακοντα τεϲϲαρεϲ χιλιαδεϲ εϲφραγιϲμενοι εκ παϲηϲ φυληϲ υιων ιϲραηλ", "5": "εκ φυληϲ ιουδα δωδεκα χιλιαδεϲ εϲφραγιϲμενοι εκ φυληϲ ρουβην δωδεκα χιλιαδεϲ εϲφραγιϲμενοι εκ φυληϲ γαδ δωδεκα χιλιαδεϲ εϲφραγιϲμενοι", "6": "εκ φυληϲ αϲηρ δωδεκα χιλιαδεϲ εϲφραγιϲμενοι εκ φυληϲ νεφθαλειμ δωδεκα χιλιαδεϲ εϲφραγιϲμενοι εκ φυληϲ μαναϲϲη δωδεκα χιλιαδεϲ εϲφραγιϲμενοι", "7": "εκ φυληϲ ϲυμεων δωδεκα χιλιαδεϲ εϲφραγιϲμενοι εκ φυληϲ λευι δωδεκα χιλιαδεϲ εϲφραγιϲμενοι εκ φυληϲ ιϲϲαχαρ δωδεκα χιλιαδεϲ εϲφραγιϲμενοι", "8": "εκ φυληϲ ζαβουλων δωδεκα χιλιαδεϲ εϲφραγιϲμενοι εκ φυληϲ ιωϲηφ δωδεκα χιλιαδεϲ εϲφραγιϲμενοι εκ φυληϲ βενιαμιν δωδεκα χιλιαδεϲ εϲφραγιϲμενοι", "9": "μετα ταυτα ειδον και ιδου οχλοϲ πολυϲ ον αριθμηϲαι ουδειϲ ηδυνατο εκ παντοϲ εθνουϲ και φυλων και λαων και γλωϲϲων εϲτωτεϲ ενωπιον του θρονου και ενωπιον του αρνιου περιβεβλημενοι ϲτολαϲ λευκαϲ και φοινικεϲ εν ταιϲ χερϲιν αυτων", "10": "και κραζοντεϲ φωνη μεγαλη λεγοντεϲ η ϲωτηρια τω θεω ημων τω καθημενω επι τω θρονω και τω αρνιω", "11": "και παντεϲ οι αγγελοι εϲτηκεϲαν κυκλω του θρονου και των πρεϲβυτερων και των τεϲϲαρων ζωων και επεϲον ενωπιον του θρονου επι τα προϲωπα αυτων και προϲεκυνηϲαν τω θεω", "12": "λεγοντεϲ αμην η ευλογια και η δοξα και η ϲοφια και η ευχαριϲτια και η τιμη και η δυναμιϲ και η ιϲχυϲ τω θεω ημων ειϲ τουϲ αιωναϲ των αιωνων αμην", "13": "και απεκριθη ειϲ εκ των πρεϲβυτερων λεγων μοι ουτοι οι περιβεβλημενοι ταϲ ϲτολαϲ ταϲ λευκαϲ τινεϲ ειϲιν και ποθεν ηλθον", "14": "και ειπον αυτω κυριε ϲυ οιδαϲ και ειπεν μοι ουτοι ειϲιν οι ερχομενοι εκ τηϲ θλιψεωϲ τηϲ μεγαληϲ και επλυναν ταϲ ϲτολαϲ αυτων και ελευκαναν αυταϲ εν τω αιματι του αρνιου", "15": "δια τουτο ειϲιν ενωπιον του θρονου του θεου και λατρευουϲιν αυτω ημεραϲ και νυκτοϲ εν τω ναω αυτου και ο καθημενοϲ επι του θρονου ϲκηνωϲει επ αυτουϲ", "16": "ου πιναϲουϲιν ετι ουδε διψηϲουϲιν ετι ουδε μη πεϲη επ αυτουϲ ο ηλιοϲ ουδε παν καυμα", "17": "οτι το αρνιον το ανα μεϲον του θρονου ποιμανει αυτουϲ και οδηγηϲει αυτουϲ επι ζωϲαϲ πηγαϲ υδατων και εξαλειψει ο θεοϲ παν δακρυον απο των οφθαλμων αυτων"}