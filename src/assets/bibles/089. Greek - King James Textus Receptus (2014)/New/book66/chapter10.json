{"1": "και ειδον αλλον αγγελον ιϲχυρον καταβαινοντα εκ του ουρανου περιβεβλημενον νεφελην και ιριϲ επι τηϲ κεφαληϲ αυτου και το προϲωπον αυτου ωϲ ο ηλιοϲ και οι ποδεϲ αυτου ωϲ ϲτυλοι πυροϲ", "2": "και ειχεν εν τη χειρι αυτου βιβλαριδιον ανεωγμενον και εθηκεν τον ποδα αυτου τον δεξιον επι τηϲ θαλαϲϲηϲ τον δε ευωνυμον επι τηϲ γηϲ", "3": "και εκραξεν φωνη μεγαλη ωϲπερ λεων μυκαται και οτε εκραξεν ελαληϲαν αι επτα βρονται ταϲ εαυτων φωναϲ", "4": "και οτε ελαληϲαν αι επτα βρονται ταϲ φωναϲ εαυτων εμελλον γραφειν και ηκουϲα φωνην εκ του ουρανου λεγουϲαν μοι ϲφραγιϲον α ελαληϲαν αι επτα βρονται και μη αυτα γραψηϲ", "5": "και ο αγγελοϲ ον ειδον εϲτωτα επι τηϲ θαλαϲϲηϲ και επι τηϲ γηϲ ηρεν την χειρα αυτου ειϲ τον ουρανον", "6": "και ωμοϲεν εν τω ζωντι ειϲ τουϲ αιωναϲ των αιωνων οϲ εκτιϲεν τον ουρανον και τα εν αυτω και την γην και τα εν αυτη και την θαλαϲϲαν και τα εν αυτη οτι χρονοϲ ουκετι εϲται", "7": "αλλ εν ταιϲ ημεραιϲ τηϲ φωνηϲ του εβδομου αγγελου οταν μελλη ϲαλπιζειν τελεϲθη το μυϲτηριον του θεου ωϲ ευηγγελιϲεν τοιϲ εαυτου δουλοιϲ τοιϲ προφηταιϲ", "8": "και η φωνη ην ηκουϲα εκ του ουρανου παλιν λαλουϲα μετ εμου και λεγουϲα υπαγε λαβε το βιβλαριδιον το ηνεωγμενον εν τη χειρι του αγγελου του εϲτωτοϲ επι τηϲ θαλαϲϲηϲ και επι τηϲ γηϲ", "9": "και απηλθον προϲ τον αγγελον λεγων αυτω δοϲ μοι το βιβλαριδιον και λεγει μοι λαβε και καταφαγε αυτο και πικρανει ϲου την κοιλιαν αλλ εν τω ϲτοματι ϲου εϲται γλυκυ ωϲ μελι", "10": "και ελαβον το βιβλαριδιον εκ τηϲ χειροϲ του αγγελου και κατεφαγον αυτο και ην εν τω ϲτοματι μου ωϲ μελι γλυκυ και οτε εφαγον αυτο επικρανθη η κοιλια μου", "11": "και λεγει μοι δει ϲε παλιν προφητευϲαι επι λαοιϲ και εθνεϲιν και γλωϲϲαιϲ και βαϲιλευϲιν πολλοιϲ"}