{"1": "το λοιπον ουν αδελφοι ερωτωμεν υμαϲ και παρακαλουμεν εν κυριω ιηϲου καθωϲ παρελαβετε παρ ημων το πωϲ δει υμαϲ περιπατειν και αρεϲκειν θεω ινα περιϲϲευητε μαλλον", "2": "οιδατε γαρ τιναϲ παραγγελιαϲ εδωκαμεν υμιν δια του κυριου ιηϲου", "3": "τουτο γαρ εϲτιν θελημα του θεου ο αγιαϲμοϲ υμων απεχεϲθαι υμαϲ απο τηϲ πορνειαϲ", "4": "ειδεναι εκαϲτον υμων το εαυτου ϲκευοϲ κταϲθαι εν αγιαϲμω και τιμη", "5": "μη εν παθει επιθυμιαϲ καθαπερ και τα εθνη τα μη ειδοτα τον θεον", "6": "το μη υπερβαινειν και πλεονεκτειν εν τω πραγματι τον αδελφον αυτου διοτι εκδικοϲ ο κυριοϲ περι παντων τουτων καθωϲ και προειπαμεν υμιν και διεμαρτυραμεθα", "7": "ου γαρ εκαλεϲεν ημαϲ ο θεοϲ επι ακαθαρϲια αλλ εν αγιαϲμω", "8": "τοιγαρουν ο αθετων ουκ ανθρωπον αθετει αλλα τον θεον τον και δοντα το πνευμα αυτου το αγιον ειϲ ημαϲ", "9": "περι δε τηϲ φιλαδελφιαϲ ου χρειαν εχετε γραφειν υμιν αυτοι γαρ υμειϲ θεοδιδακτοι εϲτε ειϲ το αγαπαν αλληλουϲ", "10": "και γαρ ποιειτε αυτο ειϲ πανταϲ τουϲ αδελφουϲ τουϲ εν ολη τη μακεδονια παρακαλουμεν δε υμαϲ αδελφοι περιϲϲευειν μαλλον", "11": "και φιλοτιμειϲθαι ηϲυχαζειν και πραϲϲειν τα ιδια και εργαζεϲθαι ταιϲ ιδιαιϲ χερϲιν υμων καθωϲ υμιν παρηγγειλαμεν", "12": "ινα περιπατητε ευϲχημονωϲ προϲ τουϲ εξω και μηδενοϲ χρειαν εχητε", "13": "ου θελω δε υμαϲ αγνοειν αδελφοι περι των κεκοιμημενων ινα μη λυπηϲθε καθωϲ και οι λοιποι οι μη εχοντεϲ ελπιδα", "14": "ει γαρ πιϲτευομεν οτι ιηϲουϲ απεθανεν και ανεϲτη ουτωϲ και ο θεοϲ τουϲ κοιμηθενταϲ δια του ιηϲου αξει ϲυν αυτω", "15": "τουτο γαρ υμιν λεγομεν εν λογω κυριου οτι ημειϲ οι ζωντεϲ οι περιλειπομενοι ειϲ την παρουϲιαν του κυριου ου μη φθαϲωμεν τουϲ κοιμηθενταϲ", "16": "οτι αυτοϲ ο κυριοϲ εν κελευϲματι εν φωνη αρχαγγελου και εν ϲαλπιγγι θεου καταβηϲεται απ ουρανου και οι νεκροι εν χριϲτω αναϲτηϲονται πρωτον", "17": "επειτα ημειϲ οι ζωντεϲ οι περιλειπομενοι αμα ϲυν αυτοιϲ αρπαγηϲομεθα εν νεφελαιϲ ειϲ απαντηϲιν του κυριου ειϲ αερα και ουτωϲ παντοτε ϲυν κυριω εϲομεθα", "18": "ωϲτε παρακαλειτε αλληλουϲ εν τοιϲ λογοιϲ τουτοιϲ"}