{"1": "και παραγων ειδεν ανθρωπον τυφλον εκ γενετηϲ", "2": "και ηρωτηϲαν αυτον οι μαθηται αυτου λεγοντεϲ ραββι τιϲ ημαρτεν ουτοϲ η οι γονειϲ αυτου ινα τυφλοϲ γεννηθη", "3": "απεκριθη ιηϲουϲ ουτε ουτοϲ ημαρτεν ουτε οι γονειϲ αυτου αλλ ινα φανερωθη τα εργα του θεου εν αυτω", "4": "εμε δει εργαζεϲθαι τα εργα του πεμψαντοϲ με εωϲ ημερα εϲτιν ερχεται νυξ οτε ουδειϲ δυναται εργαζεϲθαι", "5": "οταν εν τω κοϲμω ω φωϲ ειμι του κοϲμου", "6": "ταυτα ειπων επτυϲεν χαμαι και εποιηϲεν πηλον εκ του πτυϲματοϲ και επεχριϲεν τον πηλον επι τουϲ οφθαλμουϲ του τυφλου", "7": "και ειπεν αυτω υπαγε νιψαι ειϲ την κολυμβηθραν του ϲιλωαμ ο ερμηνευεται απεϲταλμενοϲ απηλθεν ουν και ενιψατο και ηλθεν βλεπων", "8": "οι ουν γειτονεϲ και οι θεωρουντεϲ αυτον το προτερον οτι τυφλοϲ ην ελεγον ουχ ουτοϲ εϲτιν ο καθημενοϲ και προϲαιτων", "9": "αλλοι ελεγον οτι ουτοϲ εϲτιν αλλοι δε οτι ομοιοϲ αυτω εϲτιν εκεινοϲ ελεγεν οτι εγω ειμι", "10": "ελεγον ουν αυτω πωϲ ανεωχθηϲαν ϲου οι οφθαλμοι", "11": "απεκριθη εκεινοϲ και ειπεν ανθρωποϲ λεγομενοϲ ιηϲουϲ πηλον εποιηϲεν και επεχριϲεν μου τουϲ οφθαλμουϲ και ειπεν μοι υπαγε ειϲ την κολυμβηθραν του ϲιλωαμ και νιψαι απελθων δε και νιψαμενοϲ ανεβλεψα", "12": "ειπον ουν αυτω που εϲτιν εκεινοϲ λεγει ουκ οιδα", "13": "αγουϲιν αυτον προϲ τουϲ φαριϲαιουϲ τον ποτε τυφλον", "14": "ην δε ϲαββατον οτε τον πηλον εποιηϲεν ο ιηϲουϲ και ανεωξεν αυτου τουϲ οφθαλμουϲ", "15": "παλιν ουν ηρωτων αυτον και οι φαριϲαιοι πωϲ ανεβλεψεν ο δε ειπεν αυτοιϲ πηλον επεθηκεν επι τουϲ οφθαλμουϲ μου και ενιψαμην και βλεπω", "16": "ελεγον ουν εκ των φαριϲαιων τινεϲ ουτοϲ ο ανθρωποϲ ουκ εϲτιν παρα του θεου οτι το ϲαββατον ου τηρει αλλοι ελεγον πωϲ δυναται ανθρωποϲ αμαρτωλοϲ τοιαυτα ϲημεια ποιειν και ϲχιϲμα ην εν αυτοιϲ", "17": "λεγουϲιν τω τυφλω παλιν ϲυ τι λεγειϲ περι αυτου οτι ηνοιξεν ϲου τουϲ οφθαλμουϲ ο δε ειπεν οτι προφητηϲ εϲτιν", "18": "ουκ επιϲτευϲαν ουν οι ιουδαιοι περι αυτου οτι τυφλοϲ ην και ανεβλεψεν εωϲ οτου εφωνηϲαν τουϲ γονειϲ αυτου του αναβλεψαντοϲ", "19": "και ηρωτηϲαν αυτουϲ λεγοντεϲ ουτοϲ εϲτιν ο υιοϲ υμων ον υμειϲ λεγετε οτι τυφλοϲ εγεννηθη πωϲ ουν αρτι βλεπει", "20": "απεκριθηϲαν αυτοιϲ οι γονειϲ αυτου και ειπον οιδαμεν οτι ουτοϲ εϲτιν ο υιοϲ ημων και οτι τυφλοϲ εγεννηθη", "21": "πωϲ δε νυν βλεπει ουκ οιδαμεν η τιϲ ηνοιξεν αυτου τουϲ οφθαλμουϲ ημειϲ ουκ οιδαμεν αυτοϲ ηλικιαν εχει αυτον ερωτηϲατε αυτοϲ περι εαυτου λαληϲει", "22": "ταυτα ειπον οι γονειϲ αυτου οτι εφοβουντο τουϲ ιουδαιουϲ ηδη γαρ ϲυνετεθειντο οι ιουδαιοι ινα εαν τιϲ αυτον ομολογηϲη χριϲτον αποϲυναγωγοϲ γενηται", "23": "δια τουτο οι γονειϲ αυτου ειπον οτι ηλικιαν εχει αυτον ερωτηϲατε", "24": "εφωνηϲαν ουν εκ δευτερου τον ανθρωπον οϲ ην τυφλοϲ και ειπον αυτω δοϲ δοξαν τω θεω ημειϲ οιδαμεν οτι ο ανθρωποϲ ουτοϲ αμαρτωλοϲ εϲτιν", "25": "απεκριθη ουν εκεινοϲ και ειπεν ει αμαρτωλοϲ εϲτιν ουκ οιδα εν οιδα οτι τυφλοϲ ων αρτι βλεπω", "26": "ειπον δε αυτω παλιν τι εποιηϲεν ϲοι πωϲ ηνοιξεν ϲου τουϲ οφθαλμουϲ", "27": "απεκριθη αυτοιϲ ειπον υμιν ηδη και ουκ ηκουϲατε τι παλιν θελετε ακουειν μη και υμειϲ θελετε αυτου μαθηται γενεϲθαι", "28": "ελοιδορηϲαν ουν αυτον και ειπον ϲυ ει μαθητηϲ εκεινου ημειϲ δε του μωϲεωϲ εϲμεν μαθηται", "29": "ημειϲ οιδαμεν οτι μωϲη λελαληκεν ο θεοϲ τουτον δε ουκ οιδαμεν ποθεν εϲτιν", "30": "απεκριθη ο ανθρωποϲ και ειπεν αυτοιϲ εν γαρ τουτω θαυμαϲτον εϲτιν οτι υμειϲ ουκ οιδατε ποθεν εϲτιν και ανεωξεν μου τουϲ οφθαλμουϲ", "31": "οιδαμεν δε οτι αμαρτωλων ο θεοϲ ουκ ακουει αλλ εαν τιϲ θεοϲεβηϲ η και το θελημα αυτου ποιη τουτου ακουει", "32": "εκ του αιωνοϲ ουκ ηκουϲθη οτι ηνοιξεν τιϲ οφθαλμουϲ τυφλου γεγεννημενου", "33": "ει μη ην ουτοϲ παρα θεου ουκ ηδυνατο ποιειν ουδεν", "34": "απεκριθηϲαν και ειπον αυτω εν αμαρτιαιϲ ϲυ εγεννηθηϲ ολοϲ και ϲυ διδαϲκειϲ ημαϲ και εξεβαλον αυτον εξω", "35": "ηκουϲεν ο ιηϲουϲ οτι εξεβαλον αυτον εξω και ευρων αυτον ειπεν αυτω ϲυ πιϲτευειϲ ειϲ τον υιον του θεου", "36": "απεκριθη εκεινοϲ και ειπεν τιϲ εϲτιν κυριε ινα πιϲτευϲω ειϲ αυτον", "37": "ειπεν δε αυτω ο ιηϲουϲ και εωρακαϲ αυτον και ο λαλων μετα ϲου εκεινοϲ εϲτιν", "38": "ο δε εφη πιϲτευω κυριε και προϲεκυνηϲεν αυτω", "39": "και ειπεν ο ιηϲουϲ ειϲ κριμα εγω ειϲ τον κοϲμον τουτον ηλθον ινα οι μη βλεποντεϲ βλεπωϲιν και οι βλεποντεϲ τυφλοι γενωνται", "40": "και ηκουϲαν εκ των φαριϲαιων ταυτα οι οντεϲ μετ αυτου και ειπον αυτω μη και ημειϲ τυφλοι εϲμεν", "41": "ειπεν αυτοιϲ ο ιηϲουϲ ει τυφλοι ητε ουκ αν ειχετε αμαρτιαν νυν δε λεγετε οτι βλεπομεν η ουν αμαρτια υμων μενει"}