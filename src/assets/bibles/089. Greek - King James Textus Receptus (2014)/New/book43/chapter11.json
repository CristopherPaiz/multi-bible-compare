{"1": "ην δε τιϲ αϲθενων λαζαροϲ απο βηθανιαϲ εκ τηϲ κωμηϲ μαριαϲ και μαρθαϲ τηϲ αδελφηϲ αυτηϲ", "2": "ην δε μαρια η αλειψαϲα τον κυριον μυρω και εκμαξαϲα τουϲ ποδαϲ αυτου ταιϲ θριξιν αυτηϲ ηϲ ο αδελφοϲ λαζαροϲ ηϲθενει", "3": "απεϲτειλαν ουν αι αδελφαι προϲ αυτον λεγουϲαι κυριε ιδε ον φιλειϲ αϲθενει", "4": "ακουϲαϲ δε ο ιηϲουϲ ειπεν αυτη η αϲθενεια ουκ εϲτιν προϲ θανατον αλλ υπερ τηϲ δοξηϲ του θεου ινα δοξαϲθη ο υιοϲ του θεου δι αυτηϲ", "5": "ηγαπα δε ο ιηϲουϲ την μαρθαν και την αδελφην αυτηϲ και τον λαζαρον", "6": "ωϲ ουν ηκουϲεν οτι αϲθενει τοτε μεν εμεινεν εν ω ην τοπω δυο ημεραϲ", "7": "επειτα μετα τουτο λεγει τοιϲ μαθηταιϲ αγωμεν ειϲ την ιουδαιαν παλιν", "8": "λεγουϲιν αυτω οι μαθηται ραββι νυν εζητουν ϲε λιθαϲαι οι ιουδαιοι και παλιν υπαγειϲ εκει", "9": "απεκριθη ιηϲουϲ ουχι δωδεκα ειϲιν ωραι τηϲ ημεραϲ εαν τιϲ περιπατη εν τη ημερα ου προϲκοπτει οτι το φωϲ του κοϲμου τουτου βλεπει", "10": "εαν δε τιϲ περιπατη εν τη νυκτι προϲκοπτει οτι το φωϲ ουκ εϲτιν εν αυτω", "11": "ταυτα ειπεν και μετα τουτο λεγει αυτοιϲ λαζαροϲ ο φιλοϲ ημων κεκοιμηται αλλα πορευομαι ινα εξυπνιϲω αυτον", "12": "ειπον ουν οι μαθηται αυτου κυριε ει κεκοιμηται ϲωθηϲεται", "13": "ειρηκει δε ο ιηϲουϲ περι του θανατου αυτου εκεινοι δε εδοξαν οτι περι τηϲ κοιμηϲεωϲ του υπνου λεγει", "14": "τοτε ουν ειπεν αυτοιϲ ο ιηϲουϲ παρρηϲια λαζαροϲ απεθανεν", "15": "και χαιρω δι υμαϲ ινα πιϲτευϲητε οτι ουκ ημην εκει αλλα αγωμεν προϲ αυτον", "16": "ειπεν ουν θωμαϲ ο λεγομενοϲ διδυμοϲ τοιϲ ϲυμμαθηταιϲ αγωμεν και ημειϲ ινα αποθανωμεν μετ αυτου", "17": "ελθων ουν ο ιηϲουϲ ευρεν αυτον τεϲϲαραϲ ημεραϲ ηδη εχοντα εν τω μνημειω", "18": "ην δε η βηθανια εγγυϲ των ιεροϲολυμων ωϲ απο ϲταδιων δεκαπεντε", "19": "και πολλοι εκ των ιουδαιων εληλυθειϲαν προϲ ταϲ περι μαρθαν και μαριαν ινα παραμυθηϲωνται αυταϲ περι του αδελφου αυτων", "20": "η ουν μαρθα ωϲ ηκουϲεν οτι ιηϲουϲ ερχεται υπηντηϲεν αυτω μαρια δε εν τω οικω εκαθεζετο", "21": "ειπεν ουν η μαρθα προϲ τον ιηϲουν κυριε ει ηϲ ωδε ο αδελφοϲ μου ουκ αν ετεθνηκει", "22": "αλλα και νυν οιδα οτι οϲα αν αιτηϲη τον θεον δωϲει ϲοι ο θεοϲ", "23": "λεγει αυτη ο ιηϲουϲ αναϲτηϲεται ο αδελφοϲ ϲου", "24": "λεγει αυτω μαρθα οιδα οτι αναϲτηϲεται εν τη αναϲταϲει εν τη εϲχατη ημερα", "25": "ειπεν αυτη ο ιηϲουϲ εγω ειμι η αναϲταϲιϲ και η ζωη ο πιϲτευων ειϲ εμε καν αποθανη ζηϲεται", "26": "και παϲ ο ζων και πιϲτευων ειϲ εμε ου μη αποθανη ειϲ τον αιωνα πιϲτευειϲ τουτο", "27": "λεγει αυτω ναι κυριε εγω πεπιϲτευκα οτι ϲυ ει ο χριϲτοϲ ο υιοϲ του θεου ο ειϲ τον κοϲμον ερχομενοϲ", "28": "και ταυτα ειπουϲα απηλθεν και εφωνηϲεν μαριαν την αδελφην αυτηϲ λαθρα ειπουϲα ο διδαϲκαλοϲ παρεϲτιν και φωνει ϲε", "29": "εκεινη ωϲ ηκουϲεν εγειρεται ταχυ και ερχεται προϲ αυτον", "30": "ουπω δε εληλυθει ο ιηϲουϲ ειϲ την κωμην αλλ ην εν τω τοπω οπου υπηντηϲεν αυτω η μαρθα", "31": "οι ουν ιουδαιοι οι οντεϲ μετ αυτηϲ εν τη οικια και παραμυθουμενοι αυτην ιδοντεϲ την μαριαν οτι ταχεωϲ ανεϲτη και εξηλθεν ηκολουθηϲαν αυτη λεγοντεϲ οτι υπαγει ειϲ το μνημειον ινα κλαυϲη εκει", "32": "η ουν μαρια ωϲ ηλθεν οπου ην ο ιηϲουϲ ιδουϲα αυτον επεϲεν ειϲ τουϲ ποδαϲ αυτου λεγουϲα αυτω κυριε ει ηϲ ωδε ουκ αν απεθανεν μου ο αδελφοϲ", "33": "ιηϲουϲ ουν ωϲ ειδεν αυτην κλαιουϲαν και τουϲ ϲυνελθονταϲ αυτη ιουδαιουϲ κλαιονταϲ ενεβριμηϲατο τω πνευματι και εταραξεν εαυτον", "34": "και ειπεν που τεθεικατε αυτον λεγουϲιν αυτω κυριε ερχου και ιδε", "35": "εδακρυϲεν ο ιηϲουϲ", "36": "ελεγον ουν οι ιουδαιοι ιδε πωϲ εφιλει αυτον", "37": "τινεϲ δε εξ αυτων ειπον ουκ ηδυνατο ουτοϲ ο ανοιξαϲ τουϲ οφθαλμουϲ του τυφλου ποιηϲαι ινα και ουτοϲ μη αποθανη", "38": "ιηϲουϲ ουν παλιν εμβριμωμενοϲ εν εαυτω ερχεται ειϲ το μνημειον ην δε ϲπηλαιον και λιθοϲ επεκειτο επ αυτω", "39": "λεγει ο ιηϲουϲ αρατε τον λιθον λεγει αυτω η αδελφη του τεθνηκοτοϲ μαρθα κυριε ηδη οζει τεταρταιοϲ γαρ εϲτιν", "40": "λεγει αυτη ο ιηϲουϲ ουκ ειπον ϲοι οτι εαν πιϲτευϲηϲ οψει την δοξαν του θεου", "41": "ηραν ουν τον λιθον ου ην ο τεθνηκωϲ κειμενοϲ ο δε ιηϲουϲ ηρεν τουϲ οφθαλμουϲ ανω και ειπεν πατερ ευχαριϲτω ϲοι οτι ηκουϲαϲ μου", "42": "εγω δε ηδειν οτι παντοτε μου ακουειϲ αλλα δια τον οχλον τον περιεϲτωτα ειπον ινα πιϲτευϲωϲιν οτι ϲυ με απεϲτειλαϲ", "43": "και ταυτα ειπων φωνη μεγαλη εκραυγαϲεν λαζαρε δευρο εξω", "44": "και εξηλθεν ο τεθνηκωϲ δεδεμενοϲ τουϲ ποδαϲ και ταϲ χειραϲ κειριαιϲ και η οψιϲ αυτου ϲουδαριω περιεδεδετο λεγει αυτοιϲ ο ιηϲουϲ λυϲατε αυτον και αφετε υπαγειν", "45": "πολλοι ουν εκ των ιουδαιων οι ελθοντεϲ προϲ την μαριαν και θεαϲαμενοι α εποιηϲεν ο ιηϲουϲ επιϲτευϲαν ειϲ αυτον", "46": "τινεϲ δε εξ αυτων απηλθον προϲ τουϲ φαριϲαιουϲ και ειπον αυτοιϲ α εποιηϲεν ο ιηϲουϲ", "47": "ϲυνηγαγον ουν οι αρχιερειϲ και οι φαριϲαιοι ϲυνεδριον και ελεγον τι ποιουμεν οτι ουτοϲ ο ανθρωποϲ πολλα ϲημεια ποιει", "48": "εαν αφωμεν αυτον ουτωϲ παντεϲ πιϲτευϲουϲιν ειϲ αυτον και ελευϲονται οι ρωμαιοι και αρουϲιν ημων και τον τοπον και το εθνοϲ", "49": "ειϲ δε τιϲ εξ αυτων καιαφαϲ αρχιερευϲ ων του ενιαυτου εκεινου ειπεν αυτοιϲ υμειϲ ουκ οιδατε ουδεν", "50": "ουδε διαλογιζεϲθε οτι ϲυμφερει ημιν ινα ειϲ ανθρωποϲ αποθανη υπερ του λαου και μη ολον το εθνοϲ αποληται", "51": "τουτο δε αφ εαυτου ουκ ειπεν αλλα αρχιερευϲ ων του ενιαυτου εκεινου προεφητευϲεν οτι εμελλεν ο ιηϲουϲ αποθνηϲκειν υπερ του εθνουϲ", "52": "και ουχ υπερ του εθνουϲ μονον αλλ ινα και τα τεκνα του θεου τα διεϲκορπιϲμενα ϲυναγαγη ειϲ εν", "53": "απ εκεινηϲ ουν τηϲ ημεραϲ ϲυνεβουλευϲαντο ινα αποκτεινωϲιν αυτον", "54": "ιηϲουϲ ουν ουκετι παρρηϲια περιεπατει εν τοιϲ ιουδαιοιϲ αλλα απηλθεν εκειθεν ειϲ την χωραν εγγυϲ τηϲ ερημου ειϲ εφραιμ λεγομενην πολιν κακει διετριβεν μετα των μαθητων αυτου", "55": "ην δε εγγυϲ το παϲχα των ιουδαιων και ανεβηϲαν πολλοι ειϲ ιεροϲολυμα εκ τηϲ χωραϲ προ του παϲχα ινα αγνιϲωϲιν εαυτουϲ", "56": "εζητουν ουν τον ιηϲουν και ελεγον μετ αλληλων εν τω ιερω εϲτηκοτεϲ τι δοκει υμιν οτι ου μη ελθη ειϲ την εορτην", "57": "δεδωκειϲαν δε και οι αρχιερειϲ και οι φαριϲαιοι εντολην ινα εαν τιϲ γνω που εϲτιν μηνυϲη οπωϲ πιαϲωϲιν αυτον"}