{"1": "τοτε ουν ελαβεν ο πιλατοϲ τον ιηϲουν και εμαϲτιγωϲεν", "2": "και οι ϲτρατιωται πλεξαντεϲ ϲτεφανον εξ ακανθων επεθηκαν αυτου τη κεφαλη και ιματιον πορφυρουν περιεβαλον αυτον", "3": "και ελεγον χαιρε ο βαϲιλευϲ των ιουδαιων και εδιδουν αυτω ραπιϲματα", "4": "εξηλθεν ουν παλιν εξω ο πιλατοϲ και λεγει αυτοιϲ ιδε αγω υμιν αυτον εξω ινα γνωτε οτι εν αυτω ουδεμιαν αιτιαν ευριϲκω", "5": "εξηλθεν ουν ο ιηϲουϲ εξω φορων τον ακανθινον ϲτεφανον και το πορφυρουν ιματιον και λεγει αυτοιϲ ιδε ο ανθρωποϲ", "6": "οτε ουν ειδον αυτον οι αρχιερειϲ και οι υπηρεται εκραυγαϲαν λεγοντεϲ ϲταυρωϲον ϲταυρωϲον λεγει αυτοιϲ ο πιλατοϲ λαβετε αυτον υμειϲ και ϲταυρωϲατε εγω γαρ ουχ ευριϲκω εν αυτω αιτιαν", "7": "απεκριθηϲαν αυτω οι ιουδαιοι ημειϲ νομον εχομεν και κατα τον νομον ημων οφειλει αποθανειν οτι εαυτον υιον θεου εποιηϲεν", "8": "οτε ουν ηκουϲεν ο πιλατοϲ τουτον τον λογον μαλλον εφοβηθη", "9": "και ειϲηλθεν ειϲ το πραιτωριον παλιν και λεγει τω ιηϲου ποθεν ει ϲυ ο δε ιηϲουϲ αποκριϲιν ουκ εδωκεν αυτω", "10": "λεγει ουν αυτω ο πιλατοϲ εμοι ου λαλειϲ ουκ οιδαϲ οτι εξουϲιαν εχω ϲταυρωϲαι ϲε και εξουϲιαν εχω απολυϲαι ϲε", "11": "απεκριθη ο ιηϲουϲ ουκ ειχεϲ εξουϲιαν ουδεμιαν κατ εμου ει μη ην ϲοι δεδομενον ανωθεν δια τουτο ο παραδιδουϲ με ϲοι μειζονα αμαρτιαν εχει", "12": "εκ τουτου εζητει ο πιλατοϲ απολυϲαι αυτον οι δε ιουδαιοι εκραζον λεγοντεϲ εαν τουτον απολυϲηϲ ουκ ει φιλοϲ του καιϲαροϲ παϲ ο βαϲιλεα εαυτον ποιων αντιλεγει τω καιϲαρι", "13": "ο ουν πιλατοϲ ακουϲαϲ τουτον τον λογον ηγαγεν εξω τον ιηϲουν και εκαθιϲεν επι του βηματοϲ ειϲ τοπον λεγομενον λιθοϲτρωτον εβραιϲτι δε γαββαθα", "14": "ην δε παραϲκευη του παϲχα ωρα δε ωϲει εκτη και λεγει τοιϲ ιουδαιοιϲ ιδε ο βαϲιλευϲ υμων", "15": "οι δε εκραυγαϲαν αρον αρον ϲταυρωϲον αυτον λεγει αυτοιϲ ο πιλατοϲ τον βαϲιλεα υμων ϲταυρωϲω απεκριθηϲαν οι αρχιερειϲ ουκ εχομεν βαϲιλεα ει μη καιϲαρα", "16": "τοτε ουν παρεδωκεν αυτον αυτοιϲ ινα ϲταυρωθη παρελαβον δε τον ιηϲουν και απηγαγον", "17": "και βαϲταζων τον ϲταυρον αυτου εξηλθεν ειϲ τον λεγομενον κρανιου τοπον οϲ λεγεται εβραιϲτι γολγοθα", "18": "οπου αυτον εϲταυρωϲαν και μετ αυτου αλλουϲ δυο εντευθεν και εντευθεν μεϲον δε τον ιηϲουν", "19": "εγραψεν δε και τιτλον ο πιλατοϲ και εθηκεν επι του ϲταυρου ην δε γεγραμμενον ιηϲουϲ ο ναζωραιοϲ ο βαϲιλευϲ των ιουδαιων", "20": "τουτον ουν τον τιτλον πολλοι ανεγνωϲαν των ιουδαιων οτι εγγυϲ ην ο τοποϲ τηϲ πολεωϲ οπου εϲταυρωθη ο ιηϲουϲ και ην γεγραμμενον εβραιϲτι ελληνιϲτι ρωμαιϲτι", "21": "ελεγον ουν τω πιλατω οι αρχιερειϲ των ιουδαιων μη γραφε ο βαϲιλευϲ των ιουδαιων αλλ οτι εκεινοϲ ειπεν βαϲιλευϲ ειμι των ιουδαιων", "22": "απεκριθη ο πιλατοϲ ο γεγραφα γεγραφα", "23": "οι ουν ϲτρατιωται οτε εϲταυρωϲαν τον ιηϲουν ελαβον τα ιματια αυτου και εποιηϲαν τεϲϲαρα μερη εκαϲτω ϲτρατιωτη μεροϲ και τον χιτωνα ην δε ο χιτων αρραφοϲ εκ των ανωθεν υφαντοϲ δι ολου", "24": "ειπον ουν προϲ αλληλουϲ μη ϲχιϲωμεν αυτον αλλα λαχωμεν περι αυτου τινοϲ εϲται ινα η γραφη πληρωθη η λεγουϲα διεμεριϲαντο τα ιματια μου εαυτοιϲ και επι τον ιματιϲμον μου εβαλον κληρον οι μεν ουν ϲτρατιωται ταυτα εποιηϲαν", "25": "ειϲτηκειϲαν δε παρα τω ϲταυρω του ιηϲου η μητηρ αυτου και η αδελφη τηϲ μητροϲ αυτου μαρια η του κλωπα και μαρια η μαγδαληνη", "26": "ιηϲουϲ ουν ιδων την μητερα και τον μαθητην παρεϲτωτα ον ηγαπα λεγει τη μητρι αυτου γυναι ιδου ο υιοϲ ϲου", "27": "ειτα λεγει τω μαθητη ιδου η μητηρ ϲου και απ εκεινηϲ τηϲ ωραϲ ελαβεν αυτην ο μαθητηϲ ειϲ τα ιδια", "28": "μετα τουτο ειδωϲ ο ιηϲουϲ οτι παντα ηδη τετελεϲται ινα τελειωθη η γραφη λεγει διψω", "29": "ϲκευοϲ ουν εκειτο οξουϲ μεϲτον οι δε πληϲαντεϲ ϲπογγον οξουϲ και υϲϲωπω περιθεντεϲ προϲηνεγκαν αυτου τω ϲτοματι", "30": "οτε ουν ελαβεν το οξοϲ ο ιηϲουϲ ειπεν τετελεϲται και κλιναϲ την κεφαλην παρεδωκεν το πνευμα", "31": "οι ουν ιουδαιοι επει παραϲκευη ην ινα μη μεινη επι του ϲταυρου τα ϲωματα εν τω ϲαββατω ην γαρ μεγαλη η ημερα εκεινου του ϲαββατου ηρωτηϲαν τον πιλατον ινα κατεαγωϲιν αυτων τα ϲκελη και αρθωϲιν", "32": "ηλθον ουν οι ϲτρατιωται και του μεν πρωτου κατεαξαν τα ϲκελη και του αλλου του ϲυϲταυρωθεντοϲ αυτω", "33": "επι δε τον ιηϲουν ελθοντεϲ ωϲ ειδον αυτον ηδη τεθνηκοτα ου κατεαξαν αυτου τα ϲκελη", "34": "αλλ ειϲ των ϲτρατιωτων λογχη αυτου την πλευραν ενυξεν και ευθυϲ εξηλθεν αιμα και υδωρ", "35": "και ο εωρακωϲ μεμαρτυρηκεν και αληθινη αυτου εϲτιν η μαρτυρια κακεινοϲ οιδεν οτι αληθη λεγει ινα υμειϲ πιϲτευϲητε", "36": "εγενετο γαρ ταυτα ινα η γραφη πληρωθη οϲτουν ου ϲυντριβηϲεται αυτου", "37": "και παλιν ετερα γραφη λεγει οψονται ειϲ ον εξεκεντηϲαν", "38": "μετα δε ταυτα ηρωτηϲεν τον πιλατον ιωϲηφ ο απο αριμαθαιαϲ ων μαθητηϲ του ιηϲου κεκρυμμενοϲ δε δια τον φοβον των ιουδαιων ινα αρη το ϲωμα του ιηϲου και επετρεψεν ο πιλατοϲ ηλθεν ουν και ηρεν το ϲωμα του ιηϲου", "39": "ηλθεν δε και νικοδημοϲ ο ελθων προϲ τον ιηϲουν νυκτοϲ το πρωτον φερων μιγμα ϲμυρνηϲ και αλοηϲ ωϲει λιτραϲ εκατον", "40": "ελαβον ουν το ϲωμα του ιηϲου και εδηϲαν αυτο οθονιοιϲ μετα των αρωματων καθωϲ εθοϲ εϲτιν τοιϲ ιουδαιοιϲ ενταφιαζειν", "41": "ην δε εν τω τοπω οπου εϲταυρωθη κηποϲ και εν τω κηπω μνημειον καινον εν ω ουδεπω ουδειϲ ετεθη", "42": "εκει ουν δια την παραϲκευην των ιουδαιων οτι εγγυϲ ην το μνημειον εθηκαν τον ιηϲουν"}