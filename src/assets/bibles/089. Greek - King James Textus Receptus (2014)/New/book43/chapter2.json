{"1": "και τη ημερα τη τριτη γαμοϲ εγενετο εν κανα τηϲ γαλιλαιαϲ και ην η μητηρ του ιηϲου εκει", "2": "εκληθη δε και ο ιηϲουϲ και οι μαθηται αυτου ειϲ τον γαμον", "3": "και υϲτερηϲαντοϲ οινου λεγει η μητηρ του ιηϲου προϲ αυτον οινον ουκ εχουϲιν", "4": "λεγει αυτη ο ιηϲουϲ τι εμοι και ϲοι γυναι ουπω ηκει η ωρα μου", "5": "λεγει η μητηρ αυτου τοιϲ διακονοιϲ ο τι αν λεγη υμιν ποιηϲατε", "6": "ηϲαν δε εκει υδριαι λιθιναι εξ κειμεναι κατα τον καθαριϲμον των ιουδαιων χωρουϲαι ανα μετρηταϲ δυο η τρειϲ", "7": "λεγει αυτοιϲ ο ιηϲουϲ γεμιϲατε ταϲ υδριαϲ υδατοϲ και εγεμιϲαν αυταϲ εωϲ ανω", "8": "και λεγει αυτοιϲ αντληϲατε νυν και φερετε τω αρχιτρικλινω και ηνεγκαν", "9": "ωϲ δε εγευϲατο ο αρχιτρικλινοϲ το υδωρ οινον γεγενημενον και ουκ ηδει ποθεν εϲτιν οι δε διακονοι ηδειϲαν οι ηντληκοτεϲ το υδωρ φωνει τον νυμφιον ο αρχιτρικλινοϲ", "10": "και λεγει αυτω παϲ ανθρωποϲ πρωτον τον καλον οινον τιθηϲιν και οταν μεθυϲθωϲιν τοτε τον ελαϲϲω ϲυ τετηρηκαϲ τον καλον οινον εωϲ αρτι", "11": "ταυτην εποιηϲεν την αρχην των ϲημειων ο ιηϲουϲ εν κανα τηϲ γαλιλαιαϲ και εφανερωϲεν την δοξαν αυτου και επιϲτευϲαν ειϲ αυτον οι μαθηται αυτου", "12": "μετα τουτο κατεβη ειϲ καπερναουμ αυτοϲ και η μητηρ αυτου και οι αδελφοι αυτου και οι μαθηται αυτου και εκει εμειναν ου πολλαϲ ημεραϲ", "13": "και εγγυϲ ην το παϲχα των ιουδαιων και ανεβη ειϲ ιεροϲολυμα ο ιηϲουϲ", "14": "και ευρεν εν τω ιερω τουϲ πωλουνταϲ βοαϲ και προβατα και περιϲτεραϲ και τουϲ κερματιϲταϲ καθημενουϲ", "15": "και ποιηϲαϲ φραγελλιον εκ ϲχοινιων πανταϲ εξεβαλεν εκ του ιερου τα τε προβατα και τουϲ βοαϲ και των κολλυβιϲτων εξεχεεν το κερμα και ταϲ τραπεζαϲ ανεϲτρεψεν", "16": "και τοιϲ ταϲ περιϲτεραϲ πωλουϲιν ειπεν αρατε ταυτα εντευθεν μη ποιειτε τον οικον του πατροϲ μου οικον εμποριου", "17": "εμνηϲθηϲαν δε οι μαθηται αυτου οτι γεγραμμενον εϲτιν ο ζηλοϲ του οικου ϲου κατεφαγε με", "18": "απεκριθηϲαν ουν οι ιουδαιοι και ειπον αυτω τι ϲημειον δεικνυειϲ ημιν οτι ταυτα ποιειϲ", "19": "απεκριθη ιηϲουϲ και ειπεν αυτοιϲ λυϲατε τον ναον τουτον και εν τριϲιν ημεραιϲ εγερω αυτον", "20": "ειπον ουν οι ιουδαιοι τεϲϲαρακοντα και εξ ετεϲιν ωκοδομηθη ο ναοϲ ουτοϲ και ϲυ εν τριϲιν ημεραιϲ εγερειϲ αυτον", "21": "εκεινοϲ δε ελεγεν περι του ναου του ϲωματοϲ αυτου", "22": "οτε ουν ηγερθη εκ νεκρων εμνηϲθηϲαν οι μαθηται αυτου οτι τουτο ελεγεν αυτοιϲ και επιϲτευϲαν τη γραφη και τω λογω ω ειπεν ο ιηϲουϲ", "23": "ωϲ δε ην εν ιεροϲολυμοιϲ εν τω παϲχα εν τη εορτη πολλοι επιϲτευϲαν ειϲ το ονομα αυτου θεωρουντεϲ αυτου τα ϲημεια α εποιει", "24": "αυτοϲ δε ο ιηϲουϲ ουκ επιϲτευεν εαυτον αυτοιϲ δια το αυτον γινωϲκειν πανταϲ", "25": "και οτι ου χρειαν ειχεν ινα τιϲ μαρτυρηϲη περι του ανθρωπου αυτοϲ γαρ εγινωϲκεν τι ην εν τω ανθρωπω"}