{"1": "πιϲτοϲ ο λογοϲ ει τιϲ επιϲκοπηϲ ορεγεται καλου εργου επιθυμει", "2": "δει ουν τον επιϲκοπον ανεπιληπτον ειναι μιαϲ γυναικοϲ ανδρα νηφαλιον ϲωφρονα κοϲμιον φιλοξενον διδακτικον", "3": "μη παροινον μη πληκτην μη αιϲχροκερδη αλλ επιεικη αμαχον αφιλαργυρον", "4": "του ιδιου οικου καλωϲ προιϲταμενον τεκνα εχοντα εν υποταγη μετα παϲηϲ ϲεμνοτητοϲ", "5": "ει δε τιϲ του ιδιου οικου προϲτηναι ουκ οιδεν πωϲ εκκληϲιαϲ θεου επιμεληϲεται", "6": "μη νεοφυτον ινα μη τυφωθειϲ ειϲ κριμα εμπεϲη του διαβολου", "7": "δει δε αυτον και μαρτυριαν καλην εχειν απο των εξωθεν ινα μη ειϲ ονειδιϲμον εμπεϲη και παγιδα του διαβολου", "8": "διακονουϲ ωϲαυτωϲ ϲεμνουϲ μη διλογουϲ μη οινω πολλω προϲεχονταϲ μη αιϲχροκερδειϲ", "9": "εχονταϲ το μυϲτηριον τηϲ πιϲτεωϲ εν καθαρα ϲυνειδηϲει", "10": "και ουτοι δε δοκιμαζεϲθωϲαν πρωτον ειτα διακονειτωϲαν ανεγκλητοι οντεϲ", "11": "γυναικαϲ ωϲαυτωϲ ϲεμναϲ μη διαβολουϲ νηφαλιουϲ πιϲταϲ εν παϲιν", "12": "διακονοι εϲτωϲαν μιαϲ γυναικοϲ ανδρεϲ τεκνων καλωϲ προιϲταμενοι και των ιδιων οικων", "13": "οι γαρ καλωϲ διακονηϲαντεϲ βαθμον εαυτοιϲ καλον περιποιουνται και πολλην παρρηϲιαν εν πιϲτει τη εν χριϲτω ιηϲου", "14": "ταυτα ϲοι γραφω ελπιζων ελθειν προϲ ϲε ταχιον", "15": "εαν δε βραδυνω ινα ειδηϲ πωϲ δει εν οικω θεου αναϲτρεφεϲθαι ητιϲ εϲτιν εκκληϲια θεου ζωντοϲ ϲτυλοϲ και εδραιωμα τηϲ αληθειαϲ", "16": "και ομολογουμενωϲ μεγα εϲτιν το τηϲ ευϲεβειαϲ μυϲτηριον θεοϲ εφανερωθη εν ϲαρκι εδικαιωθη εν πνευματι ωφθη αγγελοιϲ εκηρυχθη εν εθνεϲιν επιϲτευθη εν κοϲμω ανεληφθη εν δοξη"}