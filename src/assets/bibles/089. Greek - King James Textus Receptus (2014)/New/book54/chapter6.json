{"1": "οϲοι ειϲιν υπο ζυγον δουλοι τουϲ ιδιουϲ δεϲποταϲ παϲηϲ τιμηϲ αξιουϲ ηγειϲθωϲαν ινα μη το ονομα του θεου και η διδαϲκαλια βλαϲφημηται", "2": "οι δε πιϲτουϲ εχοντεϲ δεϲποταϲ μη καταφρονειτωϲαν οτι αδελφοι ειϲιν αλλα μαλλον δουλευετωϲαν οτι πιϲτοι ειϲιν και αγαπητοι οι τηϲ ευεργεϲιαϲ αντιλαμβανομενοι ταυτα διδαϲκε και παρακαλει", "3": "ει τιϲ ετεροδιδαϲκαλει και μη προϲερχεται υγιαινουϲιν λογοιϲ τοιϲ του κυριου ημων ιηϲου χριϲτου και τη κατ ευϲεβειαν διδαϲκαλια", "4": "τετυφωται μηδεν επιϲταμενοϲ αλλα νοϲων περι ζητηϲειϲ και λογομαχιαϲ εξ ων γινεται φθονοϲ εριϲ βλαϲφημιαι υπονοιαι πονηραι", "5": "διαπαρατριβαι διεφθαρμενων ανθρωπων τον νουν και απεϲτερημενων τηϲ αληθειαϲ νομιζοντων ποριϲμον ειναι την ευϲεβειαν αφιϲταϲο απο των τοιουτων", "6": "εϲτιν δε ποριϲμοϲ μεγαϲ η ευϲεβεια μετα αυταρκειαϲ", "7": "ουδεν γαρ ειϲηνεγκαμεν ειϲ τον κοϲμον δηλον οτι ουδε εξενεγκειν τι δυναμεθα", "8": "εχοντεϲ δε διατροφαϲ και ϲκεπαϲματα τουτοιϲ αρκεϲθηϲομεθα", "9": "οι δε βουλομενοι πλουτειν εμπιπτουϲιν ειϲ πειραϲμον και παγιδα και επιθυμιαϲ πολλαϲ ανοητουϲ και βλαβεραϲ αιτινεϲ βυθιζουϲιν τουϲ ανθρωπουϲ ειϲ ολεθρον και απωλειαν", "10": "ριζα γαρ παντων των κακων εϲτιν η φιλαργυρια ηϲ τινεϲ ορεγομενοι απεπλανηθηϲαν απο τηϲ πιϲτεωϲ και εαυτουϲ περιεπειραν οδυναιϲ πολλαιϲ", "11": "ϲυ δε ω ανθρωπε του θεου ταυτα φευγε διωκε δε δικαιοϲυνην ευϲεβειαν πιϲτιν αγαπην υπομονην πραοτητα", "12": "αγωνιζου τον καλον αγωνα τηϲ πιϲτεωϲ επιλαβου τηϲ αιωνιου ζωηϲ ειϲ ην και εκληθηϲ και ωμολογηϲαϲ την καλην ομολογιαν ενωπιον πολλων μαρτυρων", "13": "παραγγελλω ϲοι ενωπιον του θεου του ζωοποιουντοϲ τα παντα και χριϲτου ιηϲου του μαρτυρηϲαντοϲ επι ποντιου πιλατου την καλην ομολογιαν", "14": "τηρηϲαι ϲε την εντολην αϲπιλον ανεπιληπτον μεχρι τηϲ επιφανειαϲ του κυριου ημων ιηϲου χριϲτου", "15": "ην καιροιϲ ιδιοιϲ δειξει ο μακαριοϲ και μονοϲ δυναϲτηϲ ο βαϲιλευϲ των βαϲιλευοντων και κυριοϲ των κυριευοντων", "16": "ο μονοϲ εχων αθαναϲιαν φωϲ οικων απροϲιτον ον ειδεν ουδειϲ ανθρωπων ουδε ιδειν δυναται ω τιμη και κρατοϲ αιωνιον αμην", "17": "τοιϲ πλουϲιοιϲ εν τω νυν αιωνι παραγγελλε μη υψηλοφρονειν μηδε ηλπικεναι επι πλουτου αδηλοτητι αλλ εν τω θεω τω ζωντι τω παρεχοντι ημιν πλουϲιωϲ παντα ειϲ απολαυϲιν", "18": "αγαθοεργειν πλουτειν εν εργοιϲ καλοιϲ ευμεταδοτουϲ ειναι κοινωνικουϲ", "19": "αποθηϲαυριζονταϲ εαυτοιϲ θεμελιον καλον ειϲ το μελλον ινα επιλαβωνται τηϲ αιωνιου ζωηϲ", "20": "ω τιμοθεε την παραθηκην φυλαξον εκτρεπομενοϲ ταϲ βεβηλουϲ κενοφωνιαϲ και αντιθεϲειϲ τηϲ ψευδωνυμου γνωϲεωϲ", "21": "ην τινεϲ επαγγελλομενοι περι την πιϲτιν ηϲτοχηϲαν η χαριϲ μετα ϲου αμην"}