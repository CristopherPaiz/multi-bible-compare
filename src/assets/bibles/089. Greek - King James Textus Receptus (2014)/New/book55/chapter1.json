{"1": "παυλοϲ αποϲτολοϲ ιηϲου χριϲτου δια θεληματοϲ θεου κατ επαγγελιαν ζωηϲ τηϲ εν χριϲτω ιηϲου", "2": "τιμοθεω αγαπητω τεκνω χαριϲ ελεοϲ ειρηνη απο θεου πατροϲ και χριϲτου ιηϲου του κυριου ημων", "3": "χαριν εχω τω θεω ω λατρευω απο προγονων εν καθαρα ϲυνειδηϲει ωϲ αδιαλειπτον εχω την περι ϲου μνειαν εν ταιϲ δεηϲεϲιν μου νυκτοϲ και ημεραϲ", "4": "επιποθων ϲε ιδειν μεμνημενοϲ ϲου των δακρυων ινα χαραϲ πληρωθω", "5": "υπομνηϲιν λαμβανων τηϲ εν ϲοι ανυποκριτου πιϲτεωϲ ητιϲ ενωκηϲεν πρωτον εν τη μαμμη ϲου λωιδι και τη μητρι ϲου ευνικη πεπειϲμαι δε οτι και εν ϲοι", "6": "δι ην αιτιαν αναμιμνηϲκω ϲε αναζωπυρειν το χαριϲμα του θεου ο εϲτιν εν ϲοι δια τηϲ επιθεϲεωϲ των χειρων μου", "7": "ου γαρ εδωκεν ημιν ο θεοϲ πνευμα δειλιαϲ αλλα δυναμεωϲ και αγαπηϲ και ϲωφρονιϲμου", "8": "μη ουν επαιϲχυνθηϲ το μαρτυριον του κυριου ημων μηδε εμε τον δεϲμιον αυτου αλλα ϲυγκακοπαθηϲον τω ευαγγελιω κατα δυναμιν θεου", "9": "του ϲωϲαντοϲ ημαϲ και καλεϲαντοϲ κληϲει αγια ου κατα τα εργα ημων αλλα κατ ιδιαν προθεϲιν και χαριν την δοθειϲαν ημιν εν χριϲτω ιηϲου προ χρονων αιωνιων", "10": "φανερωθειϲαν δε νυν δια τηϲ επιφανειαϲ του ϲωτηροϲ ημων ιηϲου χριϲτου καταργηϲαντοϲ μεν τον θανατον φωτιϲαντοϲ δε ζωην και αφθαρϲιαν δια του ευαγγελιου", "11": "ειϲ ο ετεθην εγω κηρυξ και αποϲτολοϲ και διδαϲκαλοϲ εθνων", "12": "δι ην αιτιαν και ταυτα παϲχω αλλ ουκ επαιϲχυνομαι οιδα γαρ ω πεπιϲτευκα και πεπειϲμαι οτι δυνατοϲ εϲτιν την παραθηκην μου φυλαξαι ειϲ εκεινην την ημεραν", "13": "υποτυπωϲιν εχε υγιαινοντων λογων ων παρ εμου ηκουϲαϲ εν πιϲτει και αγαπη τη εν χριϲτω ιηϲου", "14": "την καλην παραθηκην φυλαξον δια πνευματοϲ αγιου του ενοικουντοϲ εν ημιν", "15": "οιδαϲ τουτο οτι απεϲτραφηϲαν με παντεϲ οι εν τη αϲια ων εϲτιν φυγελλοϲ και ερμογενηϲ", "16": "δωη ελεοϲ ο κυριοϲ τω ονηϲιφορου οικω οτι πολλακιϲ με ανεψυξεν και την αλυϲιν μου ουκ επηϲχυνθη", "17": "αλλα γενομενοϲ εν ρωμη ϲπουδαιοτερον εζητηϲεν με και ευρεν", "18": "δωη αυτω ο κυριοϲ ευρειν ελεοϲ παρα κυριου εν εκεινη τη ημερα και οϲα εν εφεϲω διηκονηϲεν μοι βελτιον ϲυ γινωϲκειϲ"}