{"1": "παυλοϲ και ϲιλουανοϲ και τιμοθεοϲ τη εκκληϲια θεϲϲαλονικεων εν θεω πατρι ημων και κυριω ιηϲου χριϲτω", "2": "χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "3": "ευχαριϲτειν οφειλομεν τω θεω παντοτε περι υμων αδελφοι καθωϲ αξιον εϲτιν οτι υπεραυξανει η πιϲτιϲ υμων και πλεοναζει η αγαπη ενοϲ εκαϲτου παντων υμων ειϲ αλληλουϲ", "4": "ωϲτε ημαϲ αυτουϲ εν υμιν καυχαϲθαι εν ταιϲ εκκληϲιαιϲ του θεου υπερ τηϲ υπομονηϲ υμων και πιϲτεωϲ εν παϲιν τοιϲ διωγμοιϲ υμων και ταιϲ θλιψεϲιν αιϲ ανεχεϲθε", "5": "ενδειγμα τηϲ δικαιαϲ κριϲεωϲ του θεου ειϲ το καταξιωθηναι υμαϲ τηϲ βαϲιλειαϲ του θεου υπερ ηϲ και παϲχετε", "6": "ειπερ δικαιον παρα θεω ανταποδουναι τοιϲ θλιβουϲιν υμαϲ θλιψιν", "7": "και υμιν τοιϲ θλιβομενοιϲ ανεϲιν μεθ ημων εν τη αποκαλυψει του κυριου ιηϲου απ ουρανου μετ αγγελων δυναμεωϲ αυτου", "8": "εν πυρι φλογοϲ διδοντοϲ εκδικηϲιν τοιϲ μη ειδοϲιν θεον και τοιϲ μη υπακουουϲιν τω ευαγγελιω του κυριου ημων ιηϲου χριϲτου", "9": "οιτινεϲ δικην τιϲουϲιν ολεθρον αιωνιον απο προϲωπου του κυριου και απο τηϲ δοξηϲ τηϲ ιϲχυοϲ αυτου", "10": "οταν ελθη ενδοξαϲθηναι εν τοιϲ αγιοιϲ αυτου και θαυμαϲθηναι εν παϲιν τοιϲ πιϲτευουϲιν οτι επιϲτευθη το μαρτυριον ημων εφ υμαϲ εν τη ημερα εκεινη", "11": "ειϲ ο και προϲευχομεθα παντοτε περι υμων ινα υμαϲ αξιωϲη τηϲ κληϲεωϲ ο θεοϲ ημων και πληρωϲη παϲαν ευδοκιαν αγαθωϲυνηϲ και εργον πιϲτεωϲ εν δυναμει", "12": "οπωϲ ενδοξαϲθη το ονομα του κυριου ημων ιηϲου χριϲτου εν υμιν και υμειϲ εν αυτω κατα την χαριν του θεου ημων και κυριου ιηϲου χριϲτου"}