{"1": "ο πρεϲβυτεροϲ εκλεκτη κυρια και τοιϲ τεκνοιϲ αυτηϲ ουϲ εγω αγαπω εν αληθεια και ουκ εγω μονοϲ αλλα και παντεϲ οι εγνωκοτεϲ την αληθειαν", "2": "δια την αληθειαν την μενουϲαν εν ημιν και μεθ ημων εϲται ειϲ τον αιωνα", "3": "εϲται μεθ υμων χαριϲ ελεοϲ ειρηνη παρα θεου πατροϲ και παρα κυριου ιηϲου χριϲτου του υιου του πατροϲ εν αληθεια και αγαπη", "4": "εχαρην λιαν οτι ευρηκα εκ των τεκνων ϲου περιπατουνταϲ εν αληθεια καθωϲ εντολην ελαβομεν παρα του πατροϲ", "5": "και νυν ερωτω ϲε κυρια ουχ ωϲ εντολην γραφων ϲοι καινην αλλα ην ειχομεν απ αρχηϲ ινα αγαπωμεν αλληλουϲ", "6": "και αυτη εϲτιν η αγαπη ινα περιπατωμεν κατα ταϲ εντολαϲ αυτου αυτη εϲτιν η εντολη καθωϲ ηκουϲατε απ αρχηϲ ινα εν αυτη περιπατητε", "7": "οτι πολλοι πλανοι ειϲηλθον ειϲ τον κοϲμον οι μη ομολογουντεϲ ιηϲουν χριϲτον ερχομενον εν ϲαρκι ουτοϲ εϲτιν ο πλανοϲ και ο αντιχριϲτοϲ", "8": "βλεπετε εαυτουϲ ινα μη απολεϲωμεν α ειργαϲαμεθα αλλα μιϲθον πληρη απολαβωμεν", "9": "παϲ ο παραβαινων και μη μενων εν τη διδαχη του χριϲτου θεον ουκ εχει ο μενων εν τη διδαχη του χριϲτου ουτοϲ και τον πατερα και τον υιον εχει", "10": "ει τιϲ ερχεται προϲ υμαϲ και ταυτην την διδαχην ου φερει μη λαμβανετε αυτον ειϲ οικιαν και χαιρειν αυτω μη λεγετε", "11": "ο γαρ λεγων αυτω χαιρειν κοινωνει τοιϲ εργοιϲ αυτου τοιϲ πονηροιϲ", "12": "πολλα εχων υμιν γραφειν ουκ εβουληθην δια χαρτου και μελανοϲ αλλα ελπιζω ελθειν προϲ υμαϲ και ϲτομα προϲ ϲτομα λαληϲαι ινα η χαρα ημων η πεπληρωμενη", "13": "αϲπαζεται ϲε τα τεκνα τηϲ αδελφηϲ ϲου τηϲ εκλεκτηϲ αμην"}