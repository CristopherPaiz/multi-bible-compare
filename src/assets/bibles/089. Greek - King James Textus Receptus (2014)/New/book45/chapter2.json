{"1": "διο αναπολογητοϲ ει ω ανθρωπε παϲ ο κρινων εν ω γαρ κρινειϲ τον ετερον ϲεαυτον κατακρινειϲ τα γαρ αυτα πραϲϲειϲ ο κρινων", "2": "οιδαμεν δε οτι το κριμα του θεου εϲτιν κατα αληθειαν επι τουϲ τα τοιαυτα πραϲϲονταϲ", "3": "λογιζη δε τουτο ω ανθρωπε ο κρινων τουϲ τα τοιαυτα πραϲϲονταϲ και ποιων αυτα οτι ϲυ εκφευξη το κριμα του θεου", "4": "η του πλουτου τηϲ χρηϲτοτητοϲ αυτου και τηϲ ανοχηϲ και τηϲ μακροθυμιαϲ καταφρονειϲ αγνοων οτι το χρηϲτον του θεου ειϲ μετανοιαν ϲε αγει", "5": "κατα δε την ϲκληροτητα ϲου και αμετανοητον καρδιαν θηϲαυριζειϲ ϲεαυτω οργην εν ημερα οργηϲ και αποκαλυψεωϲ δικαιοκριϲιαϲ του θεου", "6": "οϲ αποδωϲει εκαϲτω κατα τα εργα αυτου", "7": "τοιϲ μεν καθ υπομονην εργου αγαθου δοξαν και τιμην και αφθαρϲιαν ζητουϲιν ζωην αιωνιον", "8": "τοιϲ δε εξ εριθειαϲ και απειθουϲιν μεν τη αληθεια πειθομενοιϲ δε τη αδικια θυμοϲ και οργη", "9": "θλιψιϲ και ϲτενοχωρια επι παϲαν ψυχην ανθρωπου του κατεργαζομενου το κακον ιουδαιου τε πρωτον και ελληνοϲ", "10": "δοξα δε και τιμη και ειρηνη παντι τω εργαζομενω το αγαθον ιουδαιω τε πρωτον και ελληνι", "11": "ου γαρ εϲτιν προϲωποληψια παρα τω θεω", "12": "οϲοι γαρ ανομωϲ ημαρτον ανομωϲ και απολουνται και οϲοι εν νομω ημαρτον δια νομου κριθηϲονται", "13": "ου γαρ οι ακροαται του νομου δικαιοι παρα τω θεω αλλ οι ποιηται του νομου δικαιωθηϲονται", "14": "οταν γαρ εθνη τα μη νομον εχοντα φυϲει τα του νομου ποιη ουτοι νομον μη εχοντεϲ εαυτοιϲ ειϲιν νομοϲ", "15": "οιτινεϲ ενδεικνυνται το εργον του νομου γραπτον εν ταιϲ καρδιαιϲ αυτων ϲυμμαρτυρουϲηϲ αυτων τηϲ ϲυνειδηϲεωϲ και μεταξυ αλληλων των λογιϲμων κατηγορουντων η και απολογουμενων", "16": "εν ημερα οτε κρινει ο θεοϲ τα κρυπτα των ανθρωπων κατα το ευαγγελιον μου δια ιηϲου χριϲτου", "17": "ιδε ϲυ ιουδαιοϲ επονομαζη και επαναπαυη τω νομω και καυχαϲαι εν θεω", "18": "και γινωϲκειϲ το θελημα και δοκιμαζειϲ τα διαφεροντα κατηχουμενοϲ εκ του νομου", "19": "πεποιθαϲ τε ϲεαυτον οδηγον ειναι τυφλων φωϲ των εν ϲκοτει", "20": "παιδευτην αφρονων διδαϲκαλον νηπιων εχοντα την μορφωϲιν τηϲ γνωϲεωϲ και τηϲ αληθειαϲ εν τω νομω", "21": "ο ουν διδαϲκων ετερον ϲεαυτον ου διδαϲκειϲ ο κηρυϲϲων μη κλεπτειν κλεπτειϲ", "22": "ο λεγων μη μοιχευειν μοιχευειϲ ο βδελυϲϲομενοϲ τα ειδωλα ιεροϲυλειϲ", "23": "οϲ εν νομω καυχαϲαι δια τηϲ παραβαϲεωϲ του νομου τον θεον ατιμαζειϲ", "24": "το γαρ ονομα του θεου δι υμαϲ βλαϲφημειται εν τοιϲ εθνεϲιν καθωϲ γεγραπται", "25": "περιτομη μεν γαρ ωφελει εαν νομον πραϲϲηϲ εαν δε παραβατηϲ νομου ηϲ η περιτομη ϲου ακροβυϲτια γεγονεν", "26": "εαν ουν η ακροβυϲτια τα δικαιωματα του νομου φυλαϲϲη ουχι η ακροβυϲτια αυτου ειϲ περιτομην λογιϲθηϲεται", "27": "και κρινει η εκ φυϲεωϲ ακροβυϲτια τον νομον τελουϲα ϲε τον δια γραμματοϲ και περιτομηϲ παραβατην νομου", "28": "ου γαρ ο εν τω φανερω ιουδαιοϲ εϲτιν ουδε η εν τω φανερω εν ϲαρκι περιτομη", "29": "αλλ ο εν τω κρυπτω ιουδαιοϲ και περιτομη καρδιαϲ εν πνευματι ου γραμματι ου ο επαινοϲ ουκ εξ ανθρωπων αλλ εκ του θεου"}