{"1": "τον δε αϲθενουντα τη πιϲτει προϲλαμβανεϲθε μη ειϲ διακριϲειϲ διαλογιϲμων", "2": "οϲ μεν πιϲτευει φαγειν παντα ο δε αϲθενων λαχανα εϲθιει", "3": "ο εϲθιων τον μη εϲθιοντα μη εξουθενειτω και ο μη εϲθιων τον εϲθιοντα μη κρινετω ο θεοϲ γαρ αυτον προϲελαβετο", "4": "ϲυ τιϲ ει ο κρινων αλλοτριον οικετην τω ιδιω κυριω ϲτηκει η πιπτει ϲταθηϲεται δε δυνατοϲ γαρ εϲτιν ο θεοϲ ϲτηϲαι αυτον", "5": "οϲ μεν κρινει ημεραν παρ ημεραν οϲ δε κρινει παϲαν ημεραν εκαϲτοϲ εν τω ιδιω νοι πληροφορειϲθω", "6": "ο φρονων την ημεραν κυριω φρονει και ο μη φρονων την ημεραν κυριω ου φρονει ο εϲθιων κυριω εϲθιει ευχαριϲτει γαρ τω θεω και ο μη εϲθιων κυριω ουκ εϲθιει και ευχαριϲτει τω θεω", "7": "ουδειϲ γαρ ημων εαυτω ζη και ουδειϲ εαυτω αποθνηϲκει", "8": "εαν τε γαρ ζωμεν τω κυριω ζωμεν εαν τε αποθνηϲκωμεν τω κυριω αποθνηϲκομεν εαν τε ουν ζωμεν εαν τε αποθνηϲκωμεν του κυριου εϲμεν", "9": "ειϲ τουτο γαρ χριϲτοϲ και απεθανεν και ανεϲτη και ανεζηϲεν ινα και νεκρων και ζωντων κυριευϲη", "10": "ϲυ δε τι κρινειϲ τον αδελφον ϲου η και ϲυ τι εξουθενειϲ τον αδελφον ϲου παντεϲ γαρ παραϲτηϲομεθα τω βηματι του χριϲτου", "11": "γεγραπται γαρ ζω εγω λεγει κυριοϲ οτι εμοι καμψει παν γονυ και παϲα γλωϲϲα εξομολογηϲεται τω θεω", "12": "αρα ουν εκαϲτοϲ ημων περι εαυτου λογον δωϲει τω θεω", "13": "μηκετι ουν αλληλουϲ κρινωμεν αλλα τουτο κρινατε μαλλον το μη τιθεναι προϲκομμα τω αδελφω η ϲκανδαλον", "14": "οιδα και πεπειϲμαι εν κυριω ιηϲου οτι ουδεν κοινον δι εαυτου ει μη τω λογιζομενω τι κοινον ειναι εκεινω κοινον", "15": "ει δε δια βρωμα ο αδελφοϲ ϲου λυπειται ουκετι κατα αγαπην περιπατειϲ μη τω βρωματι ϲου εκεινον απολλυε υπερ ου χριϲτοϲ απεθανεν", "16": "μη βλαϲφημειϲθω ουν υμων το αγαθον", "17": "ου γαρ εϲτιν η βαϲιλεια του θεου βρωϲιϲ και ποϲιϲ αλλα δικαιοϲυνη και ειρηνη και χαρα εν πνευματι αγιω", "18": "ο γαρ εν τουτοιϲ δουλευων τω χριϲτω ευαρεϲτοϲ τω θεω και δοκιμοϲ τοιϲ ανθρωποιϲ", "19": "αρα ουν τα τηϲ ειρηνηϲ διωκωμεν και τα τηϲ οικοδομηϲ τηϲ ειϲ αλληλουϲ", "20": "μη ενεκεν βρωματοϲ καταλυε το εργον του θεου παντα μεν καθαρα αλλα κακον τω ανθρωπω τω δια προϲκομματοϲ εϲθιοντι", "21": "καλον το μη φαγειν κρεα μηδε πιειν οινον μηδε εν ω ο αδελφοϲ ϲου προϲκοπτει η ϲκανδαλιζεται η αϲθενει", "22": "ϲυ πιϲτιν εχειϲ κατα ϲεαυτον εχε ενωπιον του θεου μακαριοϲ ο μη κρινων εαυτον εν ω δοκιμαζει", "23": "ο δε διακρινομενοϲ εαν φαγη κατακεκριται οτι ουκ εκ πιϲτεωϲ παν δε ο ουκ εκ πιϲτεωϲ αμαρτια εϲτιν"}