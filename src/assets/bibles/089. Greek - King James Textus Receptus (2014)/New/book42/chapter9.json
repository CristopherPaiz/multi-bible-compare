{"1": "ϲυγκαλεϲαμενοϲ δε τουϲ δωδεκα μαθηταϲ αυτου εδωκεν αυτοιϲ δυναμιν και εξουϲιαν επι παντα τα δαιμονια και νοϲουϲ θεραπευειν", "2": "και απεϲτειλεν αυτουϲ κηρυϲϲειν την βαϲιλειαν του θεου και ιαϲθαι τουϲ αϲθενουνταϲ", "3": "και ειπεν προϲ αυτουϲ μηδεν αιρετε ειϲ την οδον μητε ραβδουϲ μητε πηραν μητε αρτον μητε αργυριον μητε ανα δυο χιτωναϲ εχειν", "4": "και ειϲ ην αν οικιαν ειϲελθητε εκει μενετε και εκειθεν εξερχεϲθε", "5": "και οϲοι αν μη δεξωνται υμαϲ εξερχομενοι απο τηϲ πολεωϲ εκεινηϲ και τον κονιορτον απο των ποδων υμων αποτιναξατε ειϲ μαρτυριον επ αυτουϲ", "6": "εξερχομενοι δε διηρχοντο κατα ταϲ κωμαϲ ευαγγελιζομενοι και θεραπευοντεϲ πανταχου", "7": "ηκουϲεν δε ηρωδηϲ ο τετραρχηϲ τα γινομενα υπ αυτου παντα και διηπορει δια το λεγεϲθαι υπο τινων οτι ιωαννηϲ εγηγερται εκ νεκρων", "8": "υπο τινων δε οτι ηλιαϲ εφανη αλλων δε οτι προφητηϲ ειϲ των αρχαιων ανεϲτη", "9": "και ειπεν ηρωδηϲ ιωαννην εγω απεκεφαλιϲα τιϲ δε εϲτιν ουτοϲ περι ου εγω ακουω τοιαυτα και εζητει ιδειν αυτον", "10": "και υποϲτρεψαντεϲ οι αποϲτολοι διηγηϲαντο αυτω οϲα εποιηϲαν και παραλαβων αυτουϲ υπεχωρηϲεν κατ ιδιαν ειϲ τοπον ερημον πολεωϲ καλουμενηϲ βηθϲαιδαν", "11": "οι δε οχλοι γνοντεϲ ηκολουθηϲαν αυτω και δεξαμενοϲ αυτουϲ ελαλει αυτοιϲ περι τηϲ βαϲιλειαϲ του θεου και τουϲ χρειαν εχονταϲ θεραπειαϲ ιατο", "12": "η δε ημερα ηρξατο κλινειν προϲελθοντεϲ δε οι δωδεκα ειπον αυτω απολυϲον τον οχλον ινα απελθοντεϲ ειϲ ταϲ κυκλω κωμαϲ και τουϲ αγρουϲ καταλυϲωϲιν και ευρωϲιν επιϲιτιϲμον οτι ωδε εν ερημω τοπω εϲμεν", "13": "ειπεν δε προϲ αυτουϲ δοτε αυτοιϲ υμειϲ φαγειν οι δε ειπον ουκ ειϲιν ημιν πλειον η πεντε αρτοι και δυο ιχθυεϲ ει μητι πορευθεντεϲ ημειϲ αγοραϲωμεν ειϲ παντα τον λαον τουτον βρωματα", "14": "ηϲαν γαρ ωϲει ανδρεϲ πεντακιϲχιλιοι ειπεν δε προϲ τουϲ μαθηταϲ αυτου κατακλινατε αυτουϲ κλιϲιαϲ ανα πεντηκοντα", "15": "και εποιηϲαν ουτωϲ και ανεκλιναν απανταϲ", "16": "λαβων δε τουϲ πεντε αρτουϲ και τουϲ δυο ιχθυαϲ αναβλεψαϲ ειϲ τον ουρανον ευλογηϲεν αυτουϲ και κατεκλαϲεν και εδιδου τοιϲ μαθηταιϲ παρατιθεναι τω οχλω", "17": "και εφαγον και εχορταϲθηϲαν παντεϲ και ηρθη το περιϲϲευϲαν αυτοιϲ κλαϲματων κοφινοι δωδεκα", "18": "και εγενετο εν τω ειναι αυτον προϲευχομενον κατα μοναϲ ϲυνηϲαν αυτω οι μαθηται και επηρωτηϲεν αυτουϲ λεγων τινα με λεγουϲιν οι οχλοι ειναι", "19": "οι δε αποκριθεντεϲ ειπον ιωαννην τον βαπτιϲτην αλλοι δε ηλιαν αλλοι δε οτι προφητηϲ τιϲ των αρχαιων ανεϲτη", "20": "ειπεν δε αυτοιϲ υμειϲ δε τινα με λεγετε ειναι αποκριθειϲ δε ο πετροϲ ειπεν τον χριϲτον του θεου", "21": "ο δε επιτιμηϲαϲ αυτοιϲ παρηγγειλεν μηδενι ειπειν τουτο", "22": "ειπων οτι δει τον υιον του ανθρωπου πολλα παθειν και αποδοκιμαϲθηναι απο των πρεϲβυτερων και αρχιερεων και γραμματεων και αποκτανθηναι και τη τριτη ημερα εγερθηναι", "23": "ελεγεν δε προϲ πανταϲ ει τιϲ θελει οπιϲω μου ελθειν απαρνηϲαϲθω εαυτον και αρατω τον ϲταυρον αυτου καθ ημεραν και ακολουθειτω μοι", "24": "οϲ γαρ αν θελη την ψυχην αυτου ϲωϲαι απολεϲει αυτην οϲ δ αν απολεϲη την ψυχην αυτου ενεκεν εμου ουτοϲ ϲωϲει αυτην", "25": "τι γαρ ωφελειται ανθρωποϲ κερδηϲαϲ τον κοϲμον ολον εαυτον δε απολεϲαϲ η ζημιωθειϲ", "26": "οϲ γαρ αν επαιϲχυνθη με και τουϲ εμουϲ λογουϲ τουτον ο υιοϲ του ανθρωπου επαιϲχυνθηϲεται οταν ελθη εν τη δοξη αυτου και του πατροϲ και των αγιων αγγελων", "27": "λεγω δε υμιν αληθωϲ ειϲιν τινεϲ των ωδε εϲτηκοτων οι ου μη γευϲονται θανατου εωϲ αν ιδωϲιν την βαϲιλειαν του θεου", "28": "εγενετο δε μετα τουϲ λογουϲ τουτουϲ ωϲει ημεραι οκτω και παραλαβων πετρον και ιωαννην και ιακωβον ανεβη ειϲ το οροϲ προϲευξαϲθαι", "29": "και εγενετο εν τω προϲευχεϲθαι αυτον το ειδοϲ του προϲωπου αυτου ετερον και ο ιματιϲμοϲ αυτου λευκοϲ εξαϲτραπτων", "30": "και ιδου ανδρεϲ δυο ϲυνελαλουν αυτω οιτινεϲ ηϲαν μωϲηϲ και ηλιαϲ", "31": "οι οφθεντεϲ εν δοξη ελεγον την εξοδον αυτου ην εμελλεν πληρουν εν ιερουϲαλημ", "32": "ο δε πετροϲ και οι ϲυν αυτω ηϲαν βεβαρημενοι υπνω διαγρηγορηϲαντεϲ δε ειδον την δοξαν αυτου και τουϲ δυο ανδραϲ τουϲ ϲυνεϲτωταϲ αυτω", "33": "και εγενετο εν τω διαχωριζεϲθαι αυτουϲ απ αυτου ειπεν ο πετροϲ προϲ τον ιηϲουν επιϲτατα καλον εϲτιν ημαϲ ωδε ειναι και ποιηϲωμεν ϲκηναϲ τρειϲ μιαν ϲοι και μιαν μωϲει και μιαν ηλια μη ειδωϲ ο λεγει", "34": "ταυτα δε αυτου λεγοντοϲ εγενετο νεφελη και επεϲκιαϲεν αυτουϲ εφοβηθηϲαν δε εν τω εκεινουϲ ειϲελθειν ειϲ την νεφελην", "35": "και φωνη εγενετο εκ τηϲ νεφεληϲ λεγουϲα ουτοϲ εϲτιν ο υιοϲ μου ο αγαπητοϲ αυτου ακουετε", "36": "και εν τω γενεϲθαι την φωνην ευρεθη ο ιηϲουϲ μονοϲ και αυτοι εϲιγηϲαν και ουδενι απηγγειλαν εν εκειναιϲ ταιϲ ημεραιϲ ουδεν ων εωρακαϲιν", "37": "εγενετο δε εν τη εξηϲ ημερα κατελθοντων αυτων απο του ορουϲ ϲυνηντηϲεν αυτω οχλοϲ πολυϲ", "38": "και ιδου ανηρ απο του οχλου ανεβοηϲεν λεγων διδαϲκαλε δεομαι ϲου επιβλεψον επι τον υιον μου οτι μονογενηϲ εϲτιν μοι", "39": "και ιδου πνευμα λαμβανει αυτον και εξαιφνηϲ κραζει και ϲπαραϲϲει αυτον μετα αφρου και μογιϲ αποχωρει απ αυτου ϲυντριβον αυτον", "40": "και εδεηθην των μαθητων ϲου ινα εκβαλλωϲιν αυτο και ουκ ηδυνηθηϲαν", "41": "αποκριθειϲ δε ο ιηϲουϲ ειπεν ω γενεα απιϲτοϲ και διεϲτραμμενη εωϲ ποτε εϲομαι προϲ υμαϲ και ανεξομαι υμων προϲαγαγε τον υιον ϲου ωδε", "42": "ετι δε προϲερχομενου αυτου ερρηξεν αυτον το δαιμονιον και ϲυνεϲπαραξεν επετιμηϲεν δε ο ιηϲουϲ τω πνευματι τω ακαθαρτω και ιαϲατο τον παιδα και απεδωκεν αυτον τω πατρι αυτου", "43": "εξεπληϲϲοντο δε παντεϲ επι τη μεγαλειοτητι του θεου παντων δε θαυμαζοντων επι παϲιν οιϲ εποιηϲεν ο ιηϲουϲ ειπεν προϲ τουϲ μαθηταϲ αυτου", "44": "θεϲθε υμειϲ ειϲ τα ωτα υμων τουϲ λογουϲ τουτουϲ ο γαρ υιοϲ του ανθρωπου μελλει παραδιδοϲθαι ειϲ χειραϲ ανθρωπων", "45": "οι δε ηγνοουν το ρημα τουτο και ην παρακεκαλυμμενον απ αυτων ινα μη αιϲθωνται αυτο και εφοβουντο ερωτηϲαι αυτον περι του ρηματοϲ τουτου", "46": "ειϲηλθεν δε διαλογιϲμοϲ εν αυτοιϲ το τιϲ αν ειη μειζων αυτων", "47": "ο δε ιηϲουϲ ιδων τον διαλογιϲμον τηϲ καρδιαϲ αυτων επιλαβομενοϲ παιδιου εϲτηϲεν αυτο παρ εαυτω", "48": "και ειπεν αυτοιϲ οϲ εαν δεξηται τουτο το παιδιον επι τω ονοματι μου εμε δεχεται και οϲ εαν εμε δεξηται δεχεται τον αποϲτειλαντα με ο γαρ μικροτεροϲ εν παϲιν υμιν υπαρχων ουτοϲ εϲται μεγαϲ", "49": "αποκριθειϲ δε ο ιωαννηϲ ειπεν επιϲτατα ειδομεν τινα επι τω ονοματι ϲου εκβαλλοντα δαιμονια και εκωλυϲαμεν αυτον οτι ουκ ακολουθει μεθ ημων", "50": "και ειπεν προϲ αυτον ο ιηϲουϲ μη κωλυετε οϲ γαρ ουκ εϲτιν καθ ημων υπερ ημων εϲτιν", "51": "εγενετο δε εν τω ϲυμπληρουϲθαι ταϲ ημεραϲ τηϲ αναληψεωϲ αυτου και αυτοϲ το προϲωπον αυτου εϲτηριξεν του πορευεϲθαι ειϲ ιερουϲαλημ", "52": "και απεϲτειλεν αγγελουϲ προ προϲωπου αυτου και πορευθεντεϲ ειϲηλθον ειϲ κωμην ϲαμαρειτων ωϲτε ετοιμαϲαι αυτω", "53": "και ουκ εδεξαντο αυτον οτι το προϲωπον αυτου ην πορευομενον ειϲ ιερουϲαλημ", "54": "ιδοντεϲ δε οι μαθηται αυτου ιακωβοϲ και ιωαννηϲ ειπον κυριε θελειϲ ειπωμεν πυρ καταβηναι απο του ουρανου και αναλωϲαι αυτουϲ ωϲ και ηλιαϲ εποιηϲεν", "55": "ϲτραφειϲ δε επετιμηϲεν αυτοιϲ και ειπεν ουκ οιδατε οιου πνευματοϲ εϲτε υμειϲ", "56": "ο γαρ υιοϲ του ανθρωπου ουκ ηλθεν ψυχαϲ ανθρωπων απολεϲαι αλλα ϲωϲαι και επορευθηϲαν ειϲ ετεραν κωμην", "57": "εγενετο δε πορευομενων αυτων εν τη οδω ειπεν τιϲ προϲ αυτον ακολουθηϲω ϲοι οπου αν απερχη κυριε", "58": "και ειπεν αυτω ο ιηϲουϲ αι αλωπεκεϲ φωλεουϲ εχουϲιν και τα πετεινα του ουρανου καταϲκηνωϲειϲ ο δε υιοϲ του ανθρωπου ουκ εχει που την κεφαλην κλινη", "59": "ειπεν δε προϲ ετερον ακολουθει μοι ο δε ειπεν κυριε επιτρεψον μοι απελθοντι πρωτον θαψαι τον πατερα μου", "60": "ειπεν δε αυτω ο ιηϲουϲ αφεϲ τουϲ νεκρουϲ θαψαι τουϲ εαυτων νεκρουϲ ϲυ δε απελθων διαγγελλε την βαϲιλειαν του θεου", "61": "ειπεν δε και ετεροϲ ακολουθηϲω ϲοι κυριε πρωτον δε επιτρεψον μοι αποταξαϲθαι τοιϲ ειϲ τον οικον μου", "62": "ειπεν δε ο ιηϲουϲ προϲ αυτον ουδειϲ επιβαλων την χειρα αυτου επ αροτρον και βλεπων ειϲ τα οπιϲω ευθετοϲ εϲτιν ειϲ την βαϲιλειαν του θεου"}