{"1": "ηγγιζεν δε η εορτη των αζυμων η λεγομενη παϲχα", "2": "και εζητουν οι αρχιερειϲ και οι γραμματειϲ το πωϲ ανελωϲιν αυτον εφοβουντο γαρ τον λαον", "3": "ειϲηλθεν δε ϲαταναϲ ειϲ ιουδαν τον επικαλουμενον ιϲκαριωτην οντα εκ του αριθμου των δωδεκα", "4": "και απελθων ϲυνελαληϲεν τοιϲ αρχιερευϲιν και τοιϲ ϲτρατηγοιϲ το πωϲ αυτον παραδω αυτοιϲ", "5": "και εχαρηϲαν και ϲυνεθεντο αυτω αργυριον δουναι", "6": "και εξωμολογηϲεν και εζητει ευκαιριαν του παραδουναι αυτον αυτοιϲ ατερ οχλου", "7": "ηλθεν δε η ημερα των αζυμων εν η εδει θυεϲθαι το παϲχα", "8": "και απεϲτειλεν πετρον και ιωαννην ειπων πορευθεντεϲ ετοιμαϲατε ημιν το παϲχα ινα φαγωμεν", "9": "οι δε ειπον αυτω που θελειϲ ετοιμαϲομεν", "10": "ο δε ειπεν αυτοιϲ ιδου ειϲελθοντων υμων ειϲ την πολιν ϲυναντηϲει υμιν ανθρωποϲ κεραμιον υδατοϲ βαϲταζων ακολουθηϲατε αυτω ειϲ την οικιαν ου ειϲπορευεται", "11": "και ερειτε τω οικοδεϲποτη τηϲ οικιαϲ λεγει ϲοι ο διδαϲκαλοϲ που εϲτιν το καταλυμα οπου το παϲχα μετα των μαθητων μου φαγω", "12": "κακεινοϲ υμιν δειξει ανωγεον μεγα εϲτρωμενον εκει ετοιμαϲατε", "13": "απελθοντεϲ δε ευρον καθωϲ ειρηκεν αυτοιϲ και ητοιμαϲαν το παϲχα", "14": "και οτε εγενετο η ωρα ανεπεϲεν και οι δωδεκα αποϲτολοι ϲυν αυτω", "15": "και ειπεν προϲ αυτουϲ επιθυμια επεθυμηϲα τουτο το παϲχα φαγειν μεθ υμων προ του με παθειν", "16": "λεγω γαρ υμιν οτι ουκετι ου μη φαγω εξ αυτου εωϲ οτου πληρωθη εν τη βαϲιλεια του θεου", "17": "και δεξαμενοϲ ποτηριον ευχαριϲτηϲαϲ ειπεν λαβετε τουτο και διαμεριϲατε εαυτοιϲ", "18": "λεγω γαρ υμιν οτι ου μη πιω απο του γενηματοϲ τηϲ αμπελου εωϲ οτου η βαϲιλεια του θεου ελθη", "19": "και λαβων αρτον ευχαριϲτηϲαϲ εκλαϲεν και εδωκεν αυτοιϲ λεγων τουτο εϲτιν το ϲωμα μου το υπερ υμων διδομενον τουτο ποιειτε ειϲ την εμην αναμνηϲιν", "20": "ωϲαυτωϲ και το ποτηριον μετα το δειπνηϲαι λεγων τουτο το ποτηριον η καινη διαθηκη εν τω αιματι μου το υπερ υμων εκχυνομενον", "21": "πλην ιδου η χειρ του παραδιδοντοϲ με μετ εμου επι τηϲ τραπεζηϲ", "22": "και ο μεν υιοϲ του ανθρωπου πορευεται κατα το ωριϲμενον πλην ουαι τω ανθρωπω εκεινω δι ου παραδιδοται", "23": "και αυτοι ηρξαντο ϲυζητειν προϲ εαυτουϲ το τιϲ αρα ειη εξ αυτων ο τουτο μελλων πραϲϲειν", "24": "εγενετο δε και φιλονεικια εν αυτοιϲ το τιϲ αυτων δοκει ειναι μειζων", "25": "ο δε ειπεν αυτοιϲ οι βαϲιλειϲ των εθνων κυριευουϲιν αυτων και οι εξουϲιαζοντεϲ αυτων ευεργεται καλουνται", "26": "υμειϲ δε ουχ ουτωϲ αλλ ο μειζων εν υμιν γενεϲθω ωϲ ο νεωτεροϲ και ο ηγουμενοϲ ωϲ ο διακονων", "27": "τιϲ γαρ μειζων ο ανακειμενοϲ η ο διακονων ουχι ο ανακειμενοϲ εγω δε ειμι εν μεϲω υμων ωϲ ο διακονων", "28": "υμειϲ δε εϲτε οι διαμεμενηκοτεϲ μετ εμου εν τοιϲ πειραϲμοιϲ μου", "29": "καγω διατιθεμαι υμιν καθωϲ διεθετο μοι ο πατηρ μου βαϲιλειαν", "30": "ινα εϲθιητε και πινητε επι τηϲ τραπεζηϲ μου εν τη βαϲιλεια μου και καθιϲηϲθε επι θρονων κρινοντεϲ ταϲ δωδεκα φυλαϲ του ιϲραηλ", "31": "ειπεν δε ο κυριοϲ ϲιμων ϲιμων ιδου ο ϲαταναϲ εξητηϲατο υμαϲ του ϲινιαϲαι ωϲ τον ϲιτον", "32": "εγω δε εδεηθην περι ϲου ινα μη εκλειπη η πιϲτιϲ ϲου και ϲυ ποτε επιϲτρεψαϲ ϲτηριξον τουϲ αδελφουϲ ϲου", "33": "ο δε ειπεν αυτω κυριε μετα ϲου ετοιμοϲ ειμι και ειϲ φυλακην και ειϲ θανατον πορευεϲθαι", "34": "ο δε ειπεν λεγω ϲοι πετρε ου μη φωνηϲει ϲημερον αλεκτωρ πριν η τριϲ απαρνηϲη μη ειδεναι με", "35": "και ειπεν αυτοιϲ οτε απεϲτειλα υμαϲ ατερ βαλαντιου και πηραϲ και υποδηματων μη τινοϲ υϲτερηϲατε οι δε ειπον ουθενοϲ", "36": "ειπεν ουν αυτοιϲ αλλα νυν ο εχων βαλαντιον αρατω ομοιωϲ και πηραν και ο μη εχων πωληϲατω το ιματιον αυτου και αγοραϲατω μαχαιραν", "37": "λεγω γαρ υμιν οτι ετι τουτο το γεγραμμενον δει τελεϲθηναι εν εμοι το και μετα ανομων ελογιϲθη και γαρ τα περι εμου τελοϲ εχει", "38": "οι δε ειπον κυριε ιδου μαχαιραι ωδε δυο ο δε ειπεν αυτοιϲ ικανον εϲτιν", "39": "και εξελθων επορευθη κατα το εθοϲ ειϲ το οροϲ των ελαιων ηκολουθηϲαν δε αυτω και οι μαθηται αυτου", "40": "γενομενοϲ δε επι του τοπου ειπεν αυτοιϲ προϲευχεϲθε μη ειϲελθειν ειϲ πειραϲμον", "41": "και αυτοϲ απεϲπαϲθη απ αυτων ωϲει λιθου βολην και θειϲ τα γονατα προϲηυχετο", "42": "λεγων πατερ ει βουλει παρενεγκε το ποτηριον τουτο απ εμου πλην μη το θελημα μου αλλα το ϲον γενεϲθω", "43": "ωφθη δε αυτω αγγελοϲ απ ουρανου ενιϲχυων αυτον", "44": "και γενομενοϲ εν αγωνια εκτενεϲτερον προϲηυχετο εγενετο δε ο ιδρωϲ αυτου ωϲει θρομβοι αιματοϲ καταβαινοντεϲ επι την γην", "45": "και αναϲταϲ απο τηϲ προϲευχηϲ ελθων προϲ τουϲ μαθηταϲ αυτου ευρεν αυτουϲ κοιμωμενουϲ απο τηϲ λυπηϲ", "46": "και ειπεν αυτοιϲ τι καθευδετε αναϲταντεϲ προϲευχεϲθε ινα μη ειϲελθητε ειϲ πειραϲμον", "47": "ετι δε αυτου λαλουντοϲ ιδου οχλοϲ και ο λεγομενοϲ ιουδαϲ ειϲ των δωδεκα προηρχετο αυτων και ηγγιϲεν τω ιηϲου φιληϲαι αυτον", "48": "ο δε ιηϲουϲ ειπεν αυτω ιουδα φιληματι τον υιον του ανθρωπου παραδιδωϲ", "49": "ιδοντεϲ δε οι περι αυτον το εϲομενον ειπον αυτω κυριε ει παταξομεν εν μαχαιρα", "50": "και επαταξεν ειϲ τιϲ εξ αυτων τον δουλον του αρχιερεωϲ και αφειλεν αυτου το ουϲ το δεξιον", "51": "αποκριθειϲ δε ο ιηϲουϲ ειπεν εατε εωϲ τουτου και αψαμενοϲ του ωτιου αυτου ιαϲατο αυτον", "52": "ειπεν δε ο ιηϲουϲ προϲ τουϲ παραγενομενουϲ επ αυτον αρχιερειϲ και ϲτρατηγουϲ του ιερου και πρεϲβυτερουϲ ωϲ επι ληϲτην εξεληλυθατε μετα μαχαιρων και ξυλων", "53": "καθ ημεραν οντοϲ μου μεθ υμων εν τω ιερω ουκ εξετεινατε ταϲ χειραϲ επ εμε αλλ αυτη υμων εϲτιν η ωρα και η εξουϲια του ϲκοτουϲ", "54": "ϲυλλαβοντεϲ δε αυτον ηγαγον και ειϲηγαγον αυτον ειϲ τον οικον του αρχιερεωϲ ο δε πετροϲ ηκολουθει μακροθεν", "55": "αψαντων δε πυρ εν μεϲω τηϲ αυληϲ και ϲυγκαθιϲαντων αυτων εκαθητο ο πετροϲ εν μεϲω αυτων", "56": "ιδουϲα δε αυτον παιδιϲκη τιϲ καθημενον προϲ το φωϲ και ατενιϲαϲα αυτω ειπεν και ουτοϲ ϲυν αυτω ην", "57": "ο δε ηρνηϲατο αυτον λεγων γυναι ουκ οιδα αυτον", "58": "και μετα βραχυ ετεροϲ ιδων αυτον εφη και ϲυ εξ αυτων ει ο δε πετροϲ ειπεν ανθρωπε ουκ ειμι", "59": "και διαϲταϲηϲ ωϲει ωραϲ μιαϲ αλλοϲ τιϲ διιϲχυριζετο λεγων επ αληθειαϲ και ουτοϲ μετ αυτου ην και γαρ γαλιλαιοϲ εϲτιν", "60": "ειπεν δε ο πετροϲ ανθρωπε ουκ οιδα ο λεγειϲ και παραχρημα ετι λαλουντοϲ αυτου εφωνηϲεν ο αλεκτωρ", "61": "και ϲτραφειϲ ο κυριοϲ ενεβλεψεν τω πετρω και υπεμνηϲθη ο πετροϲ του λογου του κυριου ωϲ ειπεν αυτω οτι πριν αλεκτορα φωνηϲαι απαρνηϲη με τριϲ", "62": "και εξελθων εξω ο πετροϲ εκλαυϲεν πικρωϲ", "63": "και οι ανδρεϲ οι ϲυνεχοντεϲ τον ιηϲουν ενεπαιζον αυτω δεροντεϲ", "64": "και περικαλυψαντεϲ αυτον ετυπτον αυτου το προϲωπον και επηρωτων αυτον λεγοντεϲ προφητευϲον τιϲ εϲτιν ο παιϲαϲ ϲε", "65": "και ετερα πολλα βλαϲφημουντεϲ ελεγον ειϲ αυτον", "66": "και ωϲ εγενετο ημερα ϲυνηχθη το πρεϲβυτεριον του λαου αρχιερειϲ τε και γραμματειϲ και ανηγαγον αυτον ειϲ το ϲυνεδριον αυτων", "67": "λεγοντεϲ ει ϲυ ει ο χριϲτοϲ ειπε ημιν ειπεν δε αυτοιϲ εαν υμιν ειπω ου μη πιϲτευϲητε", "68": "εαν δε και ερωτηϲω ου μη αποκριθητε μοι η απολυϲητε", "69": "απο του νυν εϲται ο υιοϲ του ανθρωπου καθημενοϲ εκ δεξιων τηϲ δυναμεωϲ του θεου", "70": "ειπον δε παντεϲ ϲυ ουν ει ο υιοϲ του θεου ο δε προϲ αυτουϲ εφη υμειϲ λεγετε οτι εγω ειμι", "71": "οι δε ειπον τι ετι χρειαν εχομεν μαρτυριαϲ αυτοι γαρ ηκουϲαμεν απο του ϲτοματοϲ αυτου"}