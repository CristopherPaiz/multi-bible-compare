{"1": "και αναϲταν απαν το πληθοϲ αυτων ηγαγον αυτον επι τον πιλατον", "2": "ηρξαντο δε κατηγορειν αυτου λεγοντεϲ τουτον ευρομεν διαϲτρεφοντα το εθνοϲ και κωλυοντα καιϲαρι φορουϲ διδοναι λεγοντα εαυτον χριϲτον βαϲιλεα ειναι", "3": "ο δε πιλατοϲ επηρωτηϲεν αυτον λεγων ϲυ ει ο βαϲιλευϲ των ιουδαιων ο δε αποκριθειϲ αυτω εφη ϲυ λεγειϲ", "4": "ο δε πιλατοϲ ειπεν προϲ τουϲ αρχιερειϲ και τουϲ οχλουϲ ουδεν ευριϲκω αιτιον εν τω ανθρωπω τουτω", "5": "οι δε επιϲχυον λεγοντεϲ οτι αναϲειει τον λαον διδαϲκων καθ οληϲ τηϲ ιουδαιαϲ αρξαμενοϲ απο τηϲ γαλιλαιαϲ εωϲ ωδε", "6": "πιλατοϲ δε ακουϲαϲ γαλιλαιαν επηρωτηϲεν ει ο ανθρωποϲ γαλιλαιοϲ εϲτιν", "7": "και επιγνουϲ οτι εκ τηϲ εξουϲιαϲ ηρωδου εϲτιν ανεπεμψεν αυτον προϲ ηρωδην οντα και αυτον εν ιεροϲολυμοιϲ εν ταυταιϲ ταιϲ ημεραιϲ", "8": "ο δε ηρωδηϲ ιδων τον ιηϲουν εχαρη λιαν ην γαρ θελων εξ ικανου ιδειν αυτον δια το ακουειν πολλα περι αυτου και ηλπιζεν τι ϲημειον ιδειν υπ αυτου γινομενον", "9": "επηρωτα δε αυτον εν λογοιϲ ικανοιϲ αυτοϲ δε ουδεν απεκρινατο αυτω", "10": "ειϲτηκειϲαν δε οι αρχιερειϲ και οι γραμματειϲ ευτονωϲ κατηγορουντεϲ αυτου", "11": "εξουθενηϲαϲ δε αυτον ο ηρωδηϲ ϲυν τοιϲ ϲτρατευμαϲιν αυτου και εμπαιξαϲ περιβαλων αυτον εϲθητα λαμπραν ανεπεμψεν αυτον τω πιλατω", "12": "εγενοντο δε φιλοι ο τε πιλατοϲ και ο ηρωδηϲ εν αυτη τη ημερα μετ αλληλων προυπηρχον γαρ εν εχθρα οντεϲ προϲ εαυτουϲ", "13": "πιλατοϲ δε ϲυγκαλεϲαμενοϲ τουϲ αρχιερειϲ και τουϲ αρχονταϲ και τον λαον", "14": "ειπεν προϲ αυτουϲ προϲηνεγκατε μοι τον ανθρωπον τουτον ωϲ αποϲτρεφοντα τον λαον και ιδου εγω ενωπιον υμων ανακριναϲ ουδεν ευρον εν τω ανθρωπω τουτω αιτιον ων κατηγορειτε κατ αυτου", "15": "αλλ ουδε ηρωδηϲ ανεπεμψα γαρ υμαϲ προϲ αυτον και ιδου ουδεν αξιον θανατου εϲτιν πεπραγμενον αυτω", "16": "παιδευϲαϲ ουν αυτον απολυϲω", "17": "αναγκην δε ειχεν απολυειν αυτοιϲ κατα εορτην ενα", "18": "ανεκραξαν δε παμπληθει λεγοντεϲ αιρε τουτον απολυϲον δε ημιν τον βαραββαν", "19": "οϲτιϲ ην δια ϲταϲιν τινα γενομενην εν τη πολει και φονον βεβλημενοϲ ειϲ φυλακην", "20": "παλιν ουν ο πιλατοϲ προϲεφωνηϲεν θελων απολυϲαι τον ιηϲουν", "21": "οι δε επεφωνουν λεγοντεϲ ϲταυρωϲον ϲταυρωϲον αυτον", "22": "ο δε τριτον ειπεν προϲ αυτουϲ τι γαρ κακον εποιηϲεν ουτοϲ ουδεν αιτιον θανατου ευρον εν αυτω παιδευϲαϲ ουν αυτον απολυϲω", "23": "οι δε επεκειντο φωναιϲ μεγαλαιϲ αιτουμενοι αυτον ϲταυρωθηναι και κατιϲχυον αι φωναι αυτων και των αρχιερεων", "24": "ο δε πιλατοϲ επεκρινεν γενεϲθαι το αιτημα αυτων", "25": "απελυϲεν δε αυτοιϲ τον δια ϲταϲιν και φονον βεβλημενον ειϲ την φυλακην ον ητουντο τον δε ιηϲουν παρεδωκεν τω θεληματι αυτων", "26": "και ωϲ απηγαγον αυτον επιλαβομενοι ϲιμωνοϲ τινοϲ κυρηναιου ερχομενου απ αγρου επεθηκαν αυτω τον ϲταυρον φερειν οπιϲθεν του ιηϲου", "27": "ηκολουθει δε αυτω πολυ πληθοϲ του λαου και γυναικων αι και εκοπτοντο και εθρηνουν αυτον", "28": "ϲτραφειϲ δε προϲ αυταϲ ο ιηϲουϲ ειπεν θυγατερεϲ ιερουϲαλημ μη κλαιετε επ εμε πλην εφ εαυταϲ κλαιετε και επι τα τεκνα υμων", "29": "οτι ιδου ερχονται ημεραι εν αιϲ ερουϲιν μακαριαι αι ϲτειραι και κοιλιαι αι ουκ εγεννηϲαν και μαϲτοι οι ουκ εθηλαϲαν", "30": "τοτε αρξονται λεγειν τοιϲ ορεϲιν πεϲετε εφ ημαϲ και τοιϲ βουνοιϲ καλυψατε ημαϲ", "31": "οτι ει εν τω υγρω ξυλω ταυτα ποιουϲιν εν τω ξηρω τι γενηται", "32": "ηγοντο δε και ετεροι δυο κακουργοι ϲυν αυτω αναιρεθηναι", "33": "και οτε απηλθον επι τον τοπον τον καλουμενον κρανιον εκει εϲταυρωϲαν αυτον και τουϲ κακουργουϲ ον μεν εκ δεξιων ον δε εξ αριϲτερων", "34": "ο δε ιηϲουϲ ελεγεν πατερ αφεϲ αυτοιϲ ου γαρ οιδαϲιν τι ποιουϲιν διαμεριζομενοι δε τα ιματια αυτου εβαλον κληρον", "35": "και ειϲτηκει ο λαοϲ θεωρων εξεμυκτηριζον δε και οι αρχοντεϲ ϲυν αυτοιϲ λεγοντεϲ αλλουϲ εϲωϲεν ϲωϲατω εαυτον ει ουτοϲ εϲτιν ο χριϲτοϲ ο του θεου εκλεκτοϲ", "36": "ενεπαιζον δε αυτω και οι ϲτρατιωται προϲερχομενοι και οξοϲ προϲφεροντεϲ αυτω", "37": "και λεγοντεϲ ει ϲυ ει ο βαϲιλευϲ των ιουδαιων ϲωϲον ϲεαυτον", "38": "ην δε και επιγραφη γεγραμμενη επ αυτω γραμμαϲιν ελληνικοιϲ και ρωμαικοιϲ και εβραικοιϲ ουτοϲ εϲτιν ο βαϲιλευϲ των ιουδαιων", "39": "ειϲ δε των κρεμαϲθεντων κακουργων εβλαϲφημει αυτον λεγων ει ϲυ ει ο χριϲτοϲ ϲωϲον ϲεαυτον και ημαϲ", "40": "αποκριθειϲ δε ο ετεροϲ επετιμα αυτω λεγων ουδε φοβη ϲυ τον θεον οτι εν τω αυτω κριματι ει", "41": "και ημειϲ μεν δικαιωϲ αξια γαρ ων επραξαμεν απολαμβανομεν ουτοϲ δε ουδεν ατοπον επραξεν", "42": "και ελεγεν τω ιηϲου μνηϲθητι μου κυριε οταν ελθηϲ εν τη βαϲιλεια ϲου", "43": "και ειπεν αυτω ο ιηϲουϲ αμην λεγω ϲοι ϲημερον μετ εμου εϲη εν τω παραδειϲω", "44": "ην δε ωϲει ωρα εκτη και ϲκοτοϲ εγενετο εφ ολην την γην εωϲ ωραϲ ενατηϲ", "45": "και εϲκοτιϲθη ο ηλιοϲ και εϲχιϲθη το καταπεταϲμα του ναου μεϲον", "46": "και φωνηϲαϲ φωνη μεγαλη ο ιηϲουϲ ειπεν πατερ ειϲ χειραϲ ϲου παρατιθεμαι το πνευμα μου και ταυτα ειπων εξεπνευϲεν", "47": "ιδων δε ο εκατονταρχοϲ το γενομενον εδοξαϲεν τον θεον λεγων οντωϲ ο ανθρωποϲ ουτοϲ δικαιοϲ ην", "48": "και παντεϲ οι ϲυμπαραγενομενοι οχλοι επι την θεωριαν ταυτην θεωρουντεϲ τα γενομενα τυπτοντεϲ εαυτων τα ϲτηθη υπεϲτρεφον", "49": "ειϲτηκειϲαν δε παντεϲ οι γνωϲτοι αυτου μακροθεν και γυναικεϲ αι ϲυνακολουθηϲαϲαι αυτω απο τηϲ γαλιλαιαϲ ορωϲαι ταυτα", "50": "και ιδου ανηρ ονοματι ιωϲηφ βουλευτηϲ υπαρχων ανηρ αγαθοϲ και δικαιοϲ", "51": "ουτοϲ ουκ ην ϲυγκατατεθειμενοϲ τη βουλη και τη πραξει αυτων απο αριμαθαιαϲ πολεωϲ των ιουδαιων οϲ και προϲεδεχετο και αυτοϲ την βαϲιλειαν του θεου", "52": "ουτοϲ προϲελθων τω πιλατω ητηϲατο το ϲωμα του ιηϲου", "53": "και καθελων αυτο ενετυλιξεν αυτο ϲινδονι και εθηκεν αυτο εν μνηματι λαξευτω ου ουκ ην ουδεπω ουδειϲ κειμενοϲ", "54": "και ημερα ην παραϲκευη και ϲαββατον επεφωϲκεν", "55": "κατακολουθηϲαϲαι δε και γυναικεϲ αιτινεϲ ηϲαν ϲυνεληλυθυιαι αυτω εκ τηϲ γαλιλαιαϲ εθεαϲαντο το μνημειον και ωϲ ετεθη το ϲωμα αυτου", "56": "υποϲτρεψαϲαι δε ητοιμαϲαν αρωματα και μυρα και το μεν ϲαββατον ηϲυχαϲαν κατα την εντολην"}