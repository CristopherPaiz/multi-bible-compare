{"1": "παρηϲαν δε τινεϲ εν αυτω τω καιρω απαγγελλοντεϲ αυτω περι των γαλιλαιων ων το αιμα πιλατοϲ εμιξεν μετα των θυϲιων αυτων", "2": "και αποκριθειϲ ο ιηϲουϲ ειπεν αυτοιϲ δοκειτε οτι οι γαλιλαιοι ουτοι αμαρτωλοι παρα πανταϲ τουϲ γαλιλαιουϲ εγενοντο οτι τοιαυτα πεπονθαϲιν", "3": "ουχι λεγω υμιν αλλ εαν μη μετανοητε παντεϲ ωϲαυτωϲ απολειϲθε", "4": "η εκεινοι οι δεκα και οκτω εφ ουϲ επεϲεν ο πυργοϲ εν τω ϲιλωαμ και απεκτεινεν αυτουϲ δοκειτε οτι ουτοι οφειλεται εγενοντο παρα πανταϲ ανθρωπουϲ τουϲ κατοικουνταϲ εν ιερουϲαλημ", "5": "ουχι λεγω υμιν αλλ εαν μη μετανοητε παντεϲ ομοιωϲ απολειϲθε", "6": "ελεγεν δε ταυτην την παραβολην ϲυκην ειχεν τιϲ εν τω αμπελωνι αυτου πεφυτευμενην και ηλθεν ζητων καρπον εν αυτη και ουχ ευρεν", "7": "ειπεν δε προϲ τον αμπελουργον ιδου τρια ετη ερχομαι ζητων καρπον εν τη ϲυκη ταυτη και ουχ ευριϲκω εκκοψον αυτην ινα τι και την γην καταργει", "8": "ο δε αποκριθειϲ λεγει αυτω κυριε αφεϲ αυτην και τουτο το ετοϲ εωϲ οτου ϲκαψω περι αυτην και βαλω κοπρια", "9": "καν μεν ποιηϲη καρπον ει δε μη γε ειϲ το μελλον εκκοψειϲ αυτην", "10": "ην δε διδαϲκων εν μια των ϲυναγωγων εν τοιϲ ϲαββαϲιν", "11": "και ιδου γυνη ην πνευμα εχουϲα αϲθενειαϲ ετη δεκα και οκτω και ην ϲυγκυπτουϲα και μη δυναμενη ανακυψαι ειϲ το παντελεϲ", "12": "ιδων δε αυτην ο ιηϲουϲ προϲεφωνηϲεν και ειπεν αυτη γυναι απολελυϲαι τηϲ αϲθενειαϲ ϲου", "13": "και επεθηκεν αυτη ταϲ χειραϲ και παραχρημα ανωρθωθη και εδοξαζεν τον θεον", "14": "αποκριθειϲ δε ο αρχιϲυναγωγοϲ αγανακτων οτι τω ϲαββατω εθεραπευϲεν ο ιηϲουϲ ελεγεν τω οχλω εξ ημεραι ειϲιν εν αιϲ δει εργαζεϲθαι εν ταυταιϲ ουν ερχομενοι θεραπευεϲθε και μη τη ημερα του ϲαββατου", "15": "απεκριθη ουν αυτω ο κυριοϲ και ειπεν υποκριτα εκαϲτοϲ υμων τω ϲαββατω ου λυει τον βουν αυτου η τον ονον απο τηϲ φατνηϲ και απαγαγων ποτιζει", "16": "ταυτην δε θυγατερα αβρααμ ουϲαν ην εδηϲεν ο ϲαταναϲ ιδου δεκα και οκτω ετη ουκ εδει λυθηναι απο του δεϲμου τουτου τη ημερα του ϲαββατου", "17": "και ταυτα λεγοντοϲ αυτου κατηϲχυνοντο παντεϲ οι αντικειμενοι αυτω και παϲ ο οχλοϲ εχαιρεν επι παϲιν τοιϲ ενδοξοιϲ τοιϲ γινομενοιϲ υπ αυτου", "18": "ελεγεν δε τινι ομοια εϲτιν η βαϲιλεια του θεου και τινι ομοιωϲω αυτην", "19": "ομοια εϲτιν κοκκω ϲιναπεωϲ ον λαβων ανθρωποϲ εβαλεν ειϲ κηπον εαυτου και ηυξηϲεν και εγενετο ειϲ δενδρον μεγα και τα πετεινα του ουρανου κατεϲκηνωϲεν εν τοιϲ κλαδοιϲ αυτου", "20": "και παλιν ειπεν τινι ομοιωϲω την βαϲιλειαν του θεου", "21": "ομοια εϲτιν ζυμη ην λαβουϲα γυνη ενεκρυψεν ειϲ αλευρου ϲατα τρια εωϲ ου εζυμωθη ολον", "22": "και διεπορευετο κατα πολειϲ και κωμαϲ διδαϲκων και πορειαν ποιουμενοϲ ειϲ ιερουϲαλημ", "23": "ειπεν δε τιϲ αυτω κυριε ει ολιγοι οι ϲωζομενοι ο δε ειπεν προϲ αυτουϲ", "24": "αγωνιζεϲθε ειϲελθειν δια τηϲ ϲτενηϲ πυληϲ οτι πολλοι λεγω υμιν ζητηϲουϲιν ειϲελθειν και ουκ ιϲχυϲουϲιν", "25": "αφ ου αν εγερθη ο οικοδεϲποτηϲ και αποκλειϲη την θυραν και αρξηϲθε εξω εϲταναι και κρουειν την θυραν λεγοντεϲ κυριε κυριε ανοιξον ημιν και αποκριθειϲ ερει υμιν ουκ οιδα υμαϲ ποθεν εϲτε", "26": "τοτε αρξεϲθε λεγειν εφαγομεν ενωπιον ϲου και επιομεν και εν ταιϲ πλατειαιϲ ημων εδιδαξαϲ", "27": "και ερει λεγω υμιν ουκ οιδα υμαϲ ποθεν εϲτε αποϲτητε απ εμου παντεϲ οι εργαται τηϲ αδικιαϲ", "28": "εκει εϲται ο κλαυθμοϲ και ο βρυγμοϲ των οδοντων οταν οψηϲθε αβρααμ και ιϲαακ και ιακωβ και πανταϲ τουϲ προφηταϲ εν τη βαϲιλεια του θεου υμαϲ δε εκβαλλομενουϲ εξω", "29": "και ηξουϲιν απο ανατολων και δυϲμων και απο βορρα και νοτου και ανακλιθηϲονται εν τη βαϲιλεια του θεου", "30": "και ιδου ειϲιν εϲχατοι οι εϲονται πρωτοι και ειϲιν πρωτοι οι εϲονται εϲχατοι", "31": "εν αυτη τη ημερα προϲηλθον τινεϲ φαριϲαιοι λεγοντεϲ αυτω εξελθε και πορευου εντευθεν οτι ηρωδηϲ θελει ϲε αποκτειναι", "32": "και ειπεν αυτοιϲ πορευθεντεϲ ειπατε τη αλωπεκι ταυτη ιδου εκβαλλω δαιμονια και ιαϲειϲ επιτελω ϲημερον και αυριον και τη τριτη τελειουμαι", "33": "πλην δει με ϲημερον και αυριον και τη εχομενη πορευεϲθαι οτι ουκ ενδεχεται προφητην απολεϲθαι εξω ιερουϲαλημ", "34": "ιερουϲαλημ ιερουϲαλημ η αποκτεινουϲα τουϲ προφηταϲ και λιθοβολουϲα τουϲ απεϲταλμενουϲ προϲ αυτην ποϲακιϲ ηθεληϲα επιϲυναξαι τα τεκνα ϲου ον τροπον ορνιϲ την εαυτηϲ νοϲϲιαν υπο ταϲ πτερυγαϲ και ουκ ηθεληϲατε", "35": "ιδου αφιεται υμιν ο οικοϲ υμων ερημοϲ αμην δε λεγω υμιν οτι ου μη με ιδητε εωϲ αν ηξη οτε ειπητε ευλογημενοϲ ο ερχομενοϲ εν ονοματι κυριου"}