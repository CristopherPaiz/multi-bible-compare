{"1": "εγενετο δε εν ταιϲ ημεραιϲ εκειναιϲ εξηλθεν δογμα παρα καιϲαροϲ αυγουϲτου απογραφεϲθαι παϲαν την οικουμενην", "2": "αυτη η απογραφη πρωτη εγενετο ηγεμονευοντοϲ τηϲ ϲυριαϲ κυρηνιου", "3": "και επορευοντο παντεϲ απογραφεϲθαι εκαϲτοϲ ειϲ την ιδιαν πολιν", "4": "ανεβη δε και ιωϲηφ απο τηϲ γαλιλαιαϲ εκ πολεωϲ ναζαρετ ειϲ την ιουδαιαν ειϲ πολιν δαυιδ ητιϲ καλειται βηθλεεμ δια το ειναι αυτον εξ οικου και πατριαϲ δαυιδ", "5": "απογραψαϲθαι ϲυν μαριαμ τη μεμνηϲτευμενη αυτω γυναικι ουϲη εγκυω", "6": "εγενετο δε εν τω ειναι αυτουϲ εκει επληϲθηϲαν αι ημεραι του τεκειν αυτην", "7": "και ετεκεν τον υιον αυτηϲ τον πρωτοτοκον και εϲπαργανωϲεν αυτον και ανεκλινεν αυτον εν τη φατνη διοτι ουκ ην αυτοιϲ τοποϲ εν τω καταλυματι", "8": "και ποιμενεϲ ηϲαν εν τη χωρα τη αυτη αγραυλουντεϲ και φυλαϲϲοντεϲ φυλακαϲ τηϲ νυκτοϲ επι την ποιμνην αυτων", "9": "και ιδου αγγελοϲ κυριου επεϲτη αυτοιϲ και δοξα κυριου περιελαμψεν αυτουϲ και εφοβηθηϲαν φοβον μεγαν", "10": "και ειπεν αυτοιϲ ο αγγελοϲ μη φοβειϲθε ιδου γαρ ευαγγελιζομαι υμιν χαραν μεγαλην ητιϲ εϲται παντι τω λαω", "11": "οτι ετεχθη υμιν ϲημερον ϲωτηρ οϲ εϲτιν χριϲτοϲ κυριοϲ εν πολει δαυιδ", "12": "και τουτο υμιν το ϲημειον ευρηϲετε βρεφοϲ εϲπαργανωμενον κειμενον εν τη φατνη", "13": "και εξαιφνηϲ εγενετο ϲυν τω αγγελω πληθοϲ ϲτρατιαϲ ουρανιου αινουντων τον θεον και λεγοντων", "14": "δοξα εν υψιϲτοιϲ θεω και επι γηϲ ειρηνη εν ανθρωποιϲ ευδοκια", "15": "και εγενετο ωϲ απηλθον απ αυτων ειϲ τον ουρανον οι αγγελοι και οι ανθρωποι οι ποιμενεϲ ειπον προϲ αλληλουϲ διελθωμεν δη εωϲ βηθλεεμ και ιδωμεν το ρημα τουτο το γεγονοϲ ο ο κυριοϲ εγνωριϲεν ημιν", "16": "και ηλθον ϲπευϲαντεϲ και ανευρον την τε μαριαμ και τον ιωϲηφ και το βρεφοϲ κειμενον εν τη φατνη", "17": "ιδοντεϲ δε διεγνωριϲαν περι του ρηματοϲ του λαληθεντοϲ αυτοιϲ περι του παιδιου τουτου", "18": "και παντεϲ οι ακουϲαντεϲ εθαυμαϲαν περι των λαληθεντων υπο των ποιμενων προϲ αυτουϲ", "19": "η δε μαριαμ παντα ϲυνετηρει τα ρηματα ταυτα ϲυμβαλλουϲα εν τη καρδια αυτηϲ", "20": "και υπεϲτρεψαν οι ποιμενεϲ δοξαζοντεϲ και αινουντεϲ τον θεον επι παϲιν οιϲ ηκουϲαν και ειδον καθωϲ ελαληθη προϲ αυτουϲ", "21": "και οτε επληϲθηϲαν ημεραι οκτω του περιτεμειν το παιδιον και εκληθη το ονομα αυτου ιηϲουϲ το κληθεν υπο του αγγελου προ του ϲυλληφθηναι αυτον εν τη κοιλια", "22": "και οτε επληϲθηϲαν αι ημεραι του καθαριϲμου αυτηϲ κατα τον νομον μωϲεωϲ ανηγαγον αυτον ειϲ ιεροϲολυμα παραϲτηϲαι τω κυριω", "23": "καθωϲ γεγραπται εν νομω κυριου οτι παν αρϲεν διανοιγον μητραν αγιον τω κυριω κληθηϲεται", "24": "και του δουναι θυϲιαν κατα το ειρημενον εν νομω κυριου ζευγοϲ τρυγονων η δυο νεοϲϲουϲ περιϲτερων", "25": "και ιδου ην ανθρωποϲ εν ιερουϲαλημ ω ονομα ϲυμεων και ο ανθρωποϲ ουτοϲ δικαιοϲ και ευλαβηϲ προϲδεχομενοϲ παρακληϲιν του ιϲραηλ και πνευμα αγιον ην επ αυτον", "26": "και ην αυτω κεχρηματιϲμενον υπο του πνευματοϲ του αγιου μη ιδειν θανατον πριν η ιδη τον χριϲτον κυριου", "27": "και ηλθεν εν τω πνευματι ειϲ το ιερον και εν τω ειϲαγαγειν τουϲ γονειϲ το παιδιον ιηϲουν του ποιηϲαι αυτουϲ κατα το ειθιϲμενον του νομου περι αυτου", "28": "και αυτοϲ εδεξατο αυτο ειϲ ταϲ αγκαλαϲ αυτου και ευλογηϲεν τον θεον και ειπεν", "29": "νυν απολυειϲ τον δουλον ϲου δεϲποτα κατα το ρημα ϲου εν ειρηνη", "30": "οτι ειδον οι οφθαλμοι μου το ϲωτηριον ϲου", "31": "ο ητοιμαϲαϲ κατα προϲωπον παντων των λαων", "32": "φωϲ ειϲ αποκαλυψιν εθνων και δοξαν λαου ϲου ιϲραηλ", "33": "και ην ιωϲηφ και η μητηρ αυτου θαυμαζοντεϲ επι τοιϲ λαλουμενοιϲ περι αυτου", "34": "και ευλογηϲεν αυτουϲ ϲυμεων και ειπεν προϲ μαριαμ την μητερα αυτου ιδου ουτοϲ κειται ειϲ πτωϲιν και αναϲταϲιν πολλων εν τω ιϲραηλ και ειϲ ϲημειον αντιλεγομενον", "35": "και ϲου δε αυτηϲ την ψυχην διελευϲεται ρομφαια οπωϲ αν αποκαλυφθωϲιν εκ πολλων καρδιων διαλογιϲμοι", "36": "και ην αννα προφητιϲ θυγατηρ φανουηλ εκ φυληϲ αϲηρ αυτη προβεβηκυια εν ημεραιϲ πολλαιϲ ζηϲαϲα ετη μετα ανδροϲ επτα απο τηϲ παρθενιαϲ αυτηϲ", "37": "και αυτη χηρα ωϲ ετων ογδοηκοντα τεϲϲαρων η ουκ αφιϲτατο απο του ιερου νηϲτειαιϲ και δεηϲεϲιν λατρευουϲα νυκτα και ημεραν", "38": "και αυτη αυτη τη ωρα επιϲταϲα ανθωμολογειτο τω κυριω και ελαλει περι αυτου παϲιν τοιϲ προϲδεχομενοιϲ λυτρωϲιν εν ιερουϲαλημ", "39": "και ωϲ ετελεϲαν απαντα τα κατα τον νομον κυριου υπεϲτρεψαν ειϲ την γαλιλαιαν ειϲ την πολιν αυτων ναζαρετ", "40": "το δε παιδιον ηυξανεν και εκραταιουτο πνευματι πληρουμενον ϲοφιαϲ και χαριϲ θεου ην επ αυτο", "41": "και επορευοντο οι γονειϲ αυτου κατ ετοϲ ειϲ ιερουϲαλημ τη εορτη του παϲχα", "42": "και οτε εγενετο ετων δωδεκα αναβαντων αυτων ειϲ ιεροϲολυμα κατα το εθοϲ τηϲ εορτηϲ", "43": "και τελειωϲαντων ταϲ ημεραϲ εν τω υποϲτρεφειν αυτουϲ υπεμεινεν ιηϲουϲ ο παιϲ εν ιερουϲαλημ και ουκ εγνω ιωϲηφ και η μητηρ αυτου", "44": "νομιϲαντεϲ δε αυτον εν τη ϲυνοδια ειναι ηλθον ημεραϲ οδον και ανεζητουν αυτον εν τοιϲ ϲυγγενεϲιν και εν τοιϲ γνωϲτοιϲ", "45": "και μη ευροντεϲ αυτον υπεϲτρεψαν ειϲ ιερουϲαλημ ζητουντεϲ αυτον", "46": "και εγενετο μεθ ημεραϲ τρειϲ ευρον αυτον εν τω ιερω καθεζομενον εν μεϲω των διδαϲκαλων και ακουοντα αυτων και επερωτωντα αυτουϲ", "47": "εξιϲταντο δε παντεϲ οι ακουοντεϲ αυτου επι τη ϲυνεϲει και ταιϲ αποκριϲεϲιν αυτου", "48": "και ιδοντεϲ αυτον εξεπλαγηϲαν και προϲ αυτον η μητηρ αυτου ειπεν τεκνον τι εποιηϲαϲ ημιν ουτωϲ ιδου ο πατηρ ϲου καγω οδυνωμενοι εζητουμεν ϲε", "49": "και ειπεν προϲ αυτουϲ τι οτι εζητειτε με ουκ ηδειτε οτι εν τοιϲ του πατροϲ μου δει ειναι με", "50": "και αυτοι ου ϲυνηκαν το ρημα ο ελαληϲεν αυτοιϲ", "51": "και κατεβη μετ αυτων και ηλθεν ειϲ ναζαρετ και ην υποταϲϲομενοϲ αυτοιϲ και η μητηρ αυτου διετηρει παντα τα ρηματα ταυτα εν τη καρδια αυτηϲ", "52": "και ιηϲουϲ προεκοπτεν ϲοφια και ηλικια και χαριτι παρα θεω και ανθρωποιϲ"}