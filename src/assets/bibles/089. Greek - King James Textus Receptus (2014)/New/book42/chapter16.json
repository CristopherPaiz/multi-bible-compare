{"1": "ελεγεν δε και προϲ τουϲ μαθηταϲ αυτου ανθρωποϲ τιϲ ην πλουϲιοϲ οϲ ειχεν οικονομον και ουτοϲ διεβληθη αυτω ωϲ διαϲκορπιζων τα υπαρχοντα αυτου", "2": "και φωνηϲαϲ αυτον ειπεν αυτω τι τουτο ακουω περι ϲου αποδοϲ τον λογον τηϲ οικονομιαϲ ϲου ου γαρ δυνηϲη ετι οικονομειν", "3": "ειπεν δε εν εαυτω ο οικονομοϲ τι ποιηϲω οτι ο κυριοϲ μου αφαιρειται την οικονομιαν απ εμου ϲκαπτειν ουκ ιϲχυω επαιτειν αιϲχυνομαι", "4": "εγνων τι ποιηϲω ινα οταν μεταϲταθω τηϲ οικονομιαϲ δεξωνται με ειϲ τουϲ οικουϲ αυτων", "5": "και προϲκαλεϲαμενοϲ ενα εκαϲτον των χρεωφειλετων του κυριου εαυτου ελεγεν τω πρωτω ποϲον οφειλειϲ τω κυριω μου", "6": "ο δε ειπεν εκατον βατουϲ ελαιου και ειπεν αυτω δεξαι ϲου το γραμμα και καθιϲαϲ ταχεωϲ γραψον πεντηκοντα", "7": "επειτα ετερω ειπεν ϲυ δε ποϲον οφειλειϲ ο δε ειπεν εκατον κορουϲ ϲιτου και λεγει αυτω δεξαι ϲου το γραμμα και γραψον ογδοηκοντα", "8": "και επηνεϲεν ο κυριοϲ τον οικονομον τηϲ αδικιαϲ οτι φρονιμωϲ εποιηϲεν οτι οι υιοι του αιωνοϲ τουτου φρονιμωτεροι υπερ τουϲ υιουϲ του φωτοϲ ειϲ την γενεαν εαυτων ειϲιν", "9": "καγω υμιν λεγω ποιηϲατε εαυτοιϲ φιλουϲ εκ του μαμωνα τηϲ αδικιαϲ ινα οταν εκλιπητε δεξωνται υμαϲ ειϲ ταϲ αιωνιουϲ ϲκηναϲ", "10": "ο πιϲτοϲ εν ελαχιϲτω και εν πολλω πιϲτοϲ εϲτιν και ο εν ελαχιϲτω αδικοϲ και εν πολλω αδικοϲ εϲτιν", "11": "ει ουν εν τω αδικω μαμωνα πιϲτοι ουκ εγενεϲθε το αληθινον τιϲ υμιν πιϲτευϲει", "12": "και ει εν τω αλλοτριω πιϲτοι ουκ εγενεϲθε το υμετερον τιϲ υμιν δωϲει", "13": "ουδειϲ οικετηϲ δυναται δυϲι κυριοιϲ δουλευειν η γαρ τον ενα μιϲηϲει και τον ετερον αγαπηϲει η ενοϲ ανθεξεται και του ετερου καταφρονηϲει ου δυναϲθε θεω δουλευειν και μαμωνα", "14": "ηκουον δε ταυτα παντα και οι φαριϲαιοι φιλαργυροι υπαρχοντεϲ και εξεμυκτηριζον αυτον", "15": "και ειπεν αυτοιϲ υμειϲ εϲτε οι δικαιουντεϲ εαυτουϲ ενωπιον των ανθρωπων ο δε θεοϲ γινωϲκει ταϲ καρδιαϲ υμων οτι το εν ανθρωποιϲ υψηλον βδελυγμα ενωπιον του θεου εϲτιν", "16": "ο νομοϲ και οι προφηται εωϲ ιωαννου απο τοτε η βαϲιλεια του θεου ευαγγελιζεται και παϲ ειϲ αυτην βιαζεται", "17": "ευκοπωτερον δε εϲτιν τον ουρανον και την γην παρελθειν η του νομου μιαν κεραιαν πεϲειν", "18": "παϲ ο απολυων την γυναικα αυτου και γαμων ετεραν μοιχευει και παϲ ο απολελυμενην απο ανδροϲ γαμων μοιχευει", "19": "ανθρωποϲ δε τιϲ ην πλουϲιοϲ και ενεδιδυϲκετο πορφυραν και βυϲϲον ευφραινομενοϲ καθ ημεραν λαμπρωϲ", "20": "πτωχοϲ δε τιϲ ην ονοματι λαζαροϲ οϲ εβεβλητο προϲ τον πυλωνα αυτου ηλκωμενοϲ", "21": "και επιθυμων χορταϲθηναι απο των ψιχιων των πιπτοντων απο τηϲ τραπεζηϲ του πλουϲιου αλλα και οι κυνεϲ ερχομενοι απελειχον τα ελκη αυτου", "22": "εγενετο δε αποθανειν τον πτωχον και απενεχθηναι αυτον υπο των αγγελων ειϲ τον κολπον του αβρααμ απεθανεν δε και ο πλουϲιοϲ και εταφη", "23": "και εν τω αδη επαραϲ τουϲ οφθαλμουϲ αυτου υπαρχων εν βαϲανοιϲ ορα τον αβρααμ απο μακροθεν και λαζαρον εν τοιϲ κολποιϲ αυτου", "24": "και αυτοϲ φωνηϲαϲ ειπεν πατερ αβρααμ ελεηϲον με και πεμψον λαζαρον ινα βαψη το ακρον του δακτυλου αυτου υδατοϲ και καταψυξη την γλωϲϲαν μου οτι οδυνωμαι εν τη φλογι ταυτη", "25": "ειπεν δε αβρααμ τεκνον μνηϲθητι οτι απελαβεϲ ϲυ τα αγαθα ϲου εν τη ζωη ϲου και λαζαροϲ ομοιωϲ τα κακα νυν δε οδε παρακαλειται ϲυ δε οδυναϲαι", "26": "και επι παϲιν τουτοιϲ μεταξυ ημων και υμων χαϲμα μεγα εϲτηρικται οπωϲ οι θελοντεϲ διαβηναι ενθεν προϲ υμαϲ μη δυνωνται μηδε οι εκειθεν προϲ ημαϲ διαπερωϲιν", "27": "ειπεν δε ερωτω ουν ϲε πατερ ινα πεμψηϲ αυτον ειϲ τον οικον του πατροϲ μου", "28": "εχω γαρ πεντε αδελφουϲ οπωϲ διαμαρτυρηται αυτοιϲ ινα μη και αυτοι ελθωϲιν ειϲ τον τοπον τουτον τηϲ βαϲανου", "29": "λεγει αυτω αβρααμ εχουϲιν μωϲεα και τουϲ προφηταϲ ακουϲατωϲαν αυτων", "30": "ο δε ειπεν ουχι πατερ αβρααμ αλλ εαν τιϲ απο νεκρων πορευθη προϲ αυτουϲ μετανοηϲουϲιν", "31": "ειπεν δε αυτω ει μωϲεωϲ και των προφητων ουκ ακουουϲιν ουδε εαν τιϲ εκ νεκρων αναϲτη πειϲθηϲονται"}