{"1": "τεκνια μου ταυτα γραφω υμιν ινα μη αμαρτητε και εαν τιϲ αμαρτη παρακλητον εχομεν προϲ τον πατερα ιηϲουν χριϲτον δικαιον", "2": "και αυτοϲ ιλαϲμοϲ εϲτιν περι των αμαρτιων ημων ου περι των ημετερων δε μονον αλλα και περι ολου του κοϲμου", "3": "και εν τουτω γινωϲκομεν οτι εγνωκαμεν αυτον εαν ταϲ εντολαϲ αυτου τηρωμεν", "4": "ο λεγων εγνωκα αυτον και ταϲ εντολαϲ αυτου μη τηρων ψευϲτηϲ εϲτιν και εν τουτω η αληθεια ουκ εϲτιν", "5": "οϲ δ αν τηρη αυτου τον λογον αληθωϲ εν τουτω η αγαπη του θεου τετελειωται εν τουτω γινωϲκομεν οτι εν αυτω εϲμεν", "6": "ο λεγων εν αυτω μενειν οφειλει καθωϲ εκεινοϲ περιεπατηϲεν και αυτοϲ ουτωϲ περιπατειν", "7": "αδελφοι ουκ εντολην καινην γραφω υμιν αλλ εντολην παλαιαν ην ειχετε απ αρχηϲ η εντολη η παλαια εϲτιν ο λογοϲ ον ηκουϲατε απ αρχηϲ", "8": "παλιν εντολην καινην γραφω υμιν ο εϲτιν αληθεϲ εν αυτω και εν υμιν οτι η ϲκοτια παραγεται και το φωϲ το αληθινον ηδη φαινει", "9": "ο λεγων εν τω φωτι ειναι και τον αδελφον αυτου μιϲων εν τη ϲκοτια εϲτιν εωϲ αρτι", "10": "ο αγαπων τον αδελφον αυτου εν τω φωτι μενει και ϲκανδαλον εν αυτω ουκ εϲτιν", "11": "ο δε μιϲων τον αδελφον αυτου εν τη ϲκοτια εϲτιν και εν τη ϲκοτια περιπατει και ουκ οιδεν που υπαγει οτι η ϲκοτια ετυφλωϲεν τουϲ οφθαλμουϲ αυτου", "12": "γραφω υμιν τεκνια οτι αφεωνται υμιν αι αμαρτιαι δια το ονομα αυτου", "13": "γραφω υμιν πατερεϲ οτι εγνωκατε τον απ αρχηϲ γραφω υμιν νεανιϲκοι οτι νενικηκατε τον πονηρον", "14": "γραφω υμιν παιδια οτι εγνωκατε τον πατερα εγραψα υμιν πατερεϲ οτι εγνωκατε τον απ αρχηϲ εγραψα υμιν νεανιϲκοι οτι ιϲχυροι εϲτε και ο λογοϲ του θεου εν υμιν μενει και νενικηκατε τον πονηρον", "15": "μη αγαπατε τον κοϲμον μηδε τα εν τω κοϲμω εαν τιϲ αγαπα τον κοϲμον ουκ εϲτιν η αγαπη του πατροϲ εν αυτω", "16": "οτι παν το εν τω κοϲμω η επιθυμια τηϲ ϲαρκοϲ και η επιθυμια των οφθαλμων και η αλαζονεια του βιου ουκ εϲτιν εκ του πατροϲ αλλ εκ του κοϲμου εϲτιν", "17": "και ο κοϲμοϲ παραγεται και η επιθυμια αυτου ο δε ποιων το θελημα του θεου μενει ειϲ τον αιωνα", "18": "παιδια εϲχατη ωρα εϲτιν και καθωϲ ηκουϲατε οτι ο αντιχριϲτοϲ ερχεται και νυν αντιχριϲτοι πολλοι γεγοναϲιν οθεν γινωϲκομεν οτι εϲχατη ωρα εϲτιν", "19": "εξ ημων εξηλθον αλλ ουκ ηϲαν εξ ημων ει γαρ ηϲαν εξ ημων μεμενηκειϲαν αν μεθ ημων αλλ ινα φανερωθωϲιν οτι ουκ ειϲιν παντεϲ εξ ημων", "20": "και υμειϲ χριϲμα εχετε απο του αγιου και οιδατε παντα", "21": "ουκ εγραψα υμιν οτι ουκ οιδατε την αληθειαν αλλ οτι οιδατε αυτην και οτι παν ψευδοϲ εκ τηϲ αληθειαϲ ουκ εϲτιν", "22": "τιϲ εϲτιν ο ψευϲτηϲ ει μη ο αρνουμενοϲ οτι ιηϲουϲ ουκ εϲτιν ο χριϲτοϲ ουτοϲ εϲτιν ο αντιχριϲτοϲ ο αρνουμενοϲ τον πατερα και τον υιον", "23": "παϲ ο αρνουμενοϲ τον υιον ουδε τον πατερα εχει ο ομολογων τον υιον και τον πατερα εχει", "24": "υμειϲ ουν ο ηκουϲατε απ αρχηϲ εν υμιν μενετω εαν εν υμιν μεινη ο απ αρχηϲ ηκουϲατε και υμειϲ εν τω υιω και εν τω πατρι μενειτε", "25": "και αυτη εϲτιν η επαγγελια ην αυτοϲ επηγγειλατο ημιν την ζωην την αιωνιον", "26": "ταυτα εγραψα υμιν περι των πλανωντων υμαϲ", "27": "και υμειϲ το χριϲμα ο ελαβετε απ αυτου εν υμιν μενει και ου χρειαν εχετε ινα τιϲ διδαϲκη υμαϲ αλλ ωϲ το αυτο χριϲμα διδαϲκει υμαϲ περι παντων και αληθεϲ εϲτιν και ουκ εϲτιν ψευδοϲ και καθωϲ εδιδαξεν υμαϲ μενειτε εν αυτω", "28": "και νυν τεκνια μενετε εν αυτω ινα οταν φανερωθη εχωμεν παρρηϲιαν και μη αιϲχυνθωμεν απ αυτου εν τη παρουϲια αυτου", "29": "εαν ειδητε οτι δικαιοϲ εϲτιν γινωϲκετε οτι παϲ ο ποιων την δικαιοϲυνην εξ αυτου γεγεννηται"}