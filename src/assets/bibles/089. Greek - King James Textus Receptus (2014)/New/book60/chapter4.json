{"1": "χριϲτου ουν παθοντοϲ υπερ ημων ϲαρκι και υμειϲ την αυτην εννοιαν οπλιϲαϲθε οτι ο παθων εν ϲαρκι πεπαυται αμαρτιαϲ", "2": "ειϲ το μηκετι ανθρωπων επιθυμιαιϲ αλλα θεληματι θεου τον επιλοιπον εν ϲαρκι βιωϲαι χρονον", "3": "αρκετοϲ γαρ ημιν ο παρεληλυθωϲ χρονοϲ του βιου το θελημα των εθνων κατεργαϲαϲθαι πεπορευμενουϲ εν αϲελγειαιϲ επιθυμιαιϲ οινοφλυγιαιϲ κωμοιϲ ποτοιϲ και αθεμιτοιϲ ειδωλολατρειαιϲ", "4": "εν ω ξενιζονται μη ϲυντρεχοντων υμων ειϲ την αυτην τηϲ αϲωτιαϲ αναχυϲιν βλαϲφημουντεϲ", "5": "οι αποδωϲουϲιν λογον τω ετοιμωϲ εχοντι κριναι ζωνταϲ και νεκρουϲ", "6": "ειϲ τουτο γαρ και νεκροιϲ ευηγγελιϲθη ινα κριθωϲι μεν κατα ανθρωπουϲ ϲαρκι ζωϲι δε κατα θεον πνευματι", "7": "παντων δε το τελοϲ ηγγικεν ϲωφρονηϲατε ουν και νηψατε ειϲ ταϲ προϲευχαϲ", "8": "προ παντων δε την ειϲ εαυτουϲ αγαπην εκτενη εχοντεϲ οτι αγαπη καλυψει πληθοϲ αμαρτιων", "9": "φιλοξενοι ειϲ αλληλουϲ ανευ γογγυϲμων", "10": "εκαϲτοϲ καθωϲ ελαβεν χαριϲμα ειϲ εαυτουϲ αυτο διακονουντεϲ ωϲ καλοι οικονομοι ποικιληϲ χαριτοϲ θεου", "11": "ει τιϲ λαλει ωϲ λογια θεου ει τιϲ διακονει ωϲ εξ ιϲχυοϲ ηϲ χορηγει ο θεοϲ ινα εν παϲιν δοξαζηται ο θεοϲ δια ιηϲου χριϲτου ω εϲτιν η δοξα και το κρατοϲ ειϲ τουϲ αιωναϲ των αιωνων αμην", "12": "αγαπητοι μη ξενιζεϲθε τη εν υμιν πυρωϲει προϲ πειραϲμον υμιν γινομενη ωϲ ξενου υμιν ϲυμβαινοντοϲ", "13": "αλλα καθο κοινωνειτε τοιϲ του χριϲτου παθημαϲιν χαιρετε ινα και εν τη αποκαλυψει τηϲ δοξηϲ αυτου χαρητε αγαλλιωμενοι", "14": "ει ονειδιζεϲθε εν ονοματι χριϲτου μακαριοι οτι το τηϲ δοξηϲ και το του θεου πνευμα εφ υμαϲ αναπαυεται κατα μεν αυτουϲ βλαϲφημειται κατα δε υμαϲ δοξαζεται", "15": "μη γαρ τιϲ υμων παϲχετω ωϲ φονευϲ η κλεπτηϲ η κακοποιοϲ η ωϲ αλλοτριοεπιϲκοποϲ", "16": "ει δε ωϲ χριϲτιανοϲ μη αιϲχυνεϲθω δοξαζετω δε τον θεον εν τω μερει τουτω", "17": "οτι ο καιροϲ του αρξαϲθαι το κριμα απο του οικου του θεου ει δε πρωτον αφ ημων τι το τελοϲ των απειθουντων τω του θεου ευαγγελιω", "18": "και ει ο δικαιοϲ μολιϲ ϲωζεται ο αϲεβηϲ και αμαρτωλοϲ που φανειται", "19": "ωϲτε και οι παϲχοντεϲ κατα το θελημα του θεου ωϲ πιϲτω κτιϲτη παρατιθεϲθωϲαν ταϲ ψυχαϲ αυτων εν αγαθοποιια"}