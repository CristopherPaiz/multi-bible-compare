{"1": "και υμαϲ ονταϲ νεκρουϲ τοιϲ παραπτωμαϲιν και ταιϲ αμαρτιαιϲ", "2": "εν αιϲ ποτε περιεπατηϲατε κατα τον αιωνα του κοϲμου τουτου κατα τον αρχοντα τηϲ εξουϲιαϲ του αεροϲ του πνευματοϲ του νυν ενεργουντοϲ εν τοιϲ υιοιϲ τηϲ απειθειαϲ", "3": "εν οιϲ και ημειϲ παντεϲ ανεϲτραφημεν ποτε εν ταιϲ επιθυμιαιϲ τηϲ ϲαρκοϲ ημων ποιουντεϲ τα θεληματα τηϲ ϲαρκοϲ και των διανοιων και ημεν τεκνα φυϲει οργηϲ ωϲ και οι λοιποι", "4": "ο δε θεοϲ πλουϲιοϲ ων εν ελεει δια την πολλην αγαπην αυτου ην ηγαπηϲεν ημαϲ", "5": "και ονταϲ ημαϲ νεκρουϲ τοιϲ παραπτωμαϲιν ϲυνεζωοποιηϲεν τω χριϲτω χαριτι εϲτε ϲεϲωϲμενοι", "6": "και ϲυνηγειρεν και ϲυνεκαθιϲεν εν τοιϲ επουρανιοιϲ εν χριϲτω ιηϲου", "7": "ινα ενδειξηται εν τοιϲ αιωϲιν τοιϲ επερχομενοιϲ τον υπερβαλλοντα πλουτον τηϲ χαριτοϲ αυτου εν χρηϲτοτητι εφ ημαϲ εν χριϲτω ιηϲου", "8": "τη γαρ χαριτι εϲτε ϲεϲωϲμενοι δια τηϲ πιϲτεωϲ και τουτο ουκ εξ υμων θεου το δωρον", "9": "ουκ εξ εργων ινα μη τιϲ καυχηϲηται", "10": "αυτου γαρ εϲμεν ποιημα κτιϲθεντεϲ εν χριϲτω ιηϲου επι εργοιϲ αγαθοιϲ οιϲ προητοιμαϲεν ο θεοϲ ινα εν αυτοιϲ περιπατηϲωμεν", "11": "διο μνημονευετε οτι υμειϲ ποτε τα εθνη εν ϲαρκι οι λεγομενοι ακροβυϲτια υπο τηϲ λεγομενηϲ περιτομηϲ εν ϲαρκι χειροποιητου", "12": "οτι ητε εν τω καιρω εκεινω χωριϲ χριϲτου απηλλοτριωμενοι τηϲ πολιτειαϲ του ιϲραηλ και ξενοι των διαθηκων τηϲ επαγγελιαϲ ελπιδα μη εχοντεϲ και αθεοι εν τω κοϲμω", "13": "νυνι δε εν χριϲτω ιηϲου υμειϲ οι ποτε οντεϲ μακραν εγγυϲ εγενηθητε εν τω αιματι του χριϲτου", "14": "αυτοϲ γαρ εϲτιν η ειρηνη ημων ο ποιηϲαϲ τα αμφοτερα εν και το μεϲοτοιχον του φραγμου λυϲαϲ την εχθραν εν τη ϲαρκι αυτου", "15": "τον νομον των εντολων εν δογμαϲιν καταργηϲαϲ ινα τουϲ δυο κτιϲη εν εαυτω ειϲ ενα καινον ανθρωπον ποιων ειρηνην", "16": "και αποκαταλλαξη τουϲ αμφοτερουϲ εν ενι ϲωματι τω θεω δια του ϲταυρου αποκτειναϲ την εχθραν εν αυτω", "17": "και ελθων ευηγγελιϲατο ειρηνην υμιν τοιϲ μακραν και τοιϲ εγγυϲ", "18": "οτι δι αυτου εχομεν την προϲαγωγην οι αμφοτεροι εν ενι πνευματι προϲ τον πατερα", "19": "αρα ουν ουκετι εϲτε ξενοι και παροικοι αλλα ϲυμπολιται των αγιων και οικειοι του θεου", "20": "εποικοδομηθεντεϲ επι τω θεμελιω των αποϲτολων και προφητων οντοϲ ακρογωνιαιου αυτου ιηϲου χριϲτου", "21": "εν ω παϲα η οικοδομη ϲυναρμολογουμενη αυξει ειϲ ναον αγιον εν κυριω", "22": "εν ω και υμειϲ ϲυνοικοδομειϲθε ειϲ κατοικητηριον του θεου εν πνευματι"}