{"1": "παυλοϲ αποϲτολοϲ ιηϲου χριϲτου δια θεληματοϲ θεου τοιϲ αγιοιϲ τοιϲ ουϲιν εν εφεϲω και πιϲτοιϲ εν χριϲτω ιηϲου", "2": "χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "3": "ευλογητοϲ ο θεοϲ και πατηρ του κυριου ημων ιηϲου χριϲτου ο ευλογηϲαϲ ημαϲ εν παϲη ευλογια πνευματικη εν τοιϲ επουρανιοιϲ εν χριϲτω", "4": "καθωϲ εξελεξατο ημαϲ εν αυτω προ καταβοληϲ κοϲμου ειναι ημαϲ αγιουϲ και αμωμουϲ κατενωπιον αυτου εν αγαπη", "5": "προοριϲαϲ ημαϲ ειϲ υιοθεϲιαν δια ιηϲου χριϲτου ειϲ αυτον κατα την ευδοκιαν του θεληματοϲ αυτου", "6": "ειϲ επαινον δοξηϲ τηϲ χαριτοϲ αυτου εν η εχαριτωϲεν ημαϲ εν τω ηγαπημενω", "7": "εν ω εχομεν την απολυτρωϲιν δια του αιματοϲ αυτου την αφεϲιν των παραπτωματων κατα τον πλουτον τηϲ χαριτοϲ αυτου", "8": "ηϲ επεριϲϲευϲεν ειϲ ημαϲ εν παϲη ϲοφια και φρονηϲει", "9": "γνωριϲαϲ ημιν το μυϲτηριον του θεληματοϲ αυτου κατα την ευδοκιαν αυτου ην προεθετο εν αυτω", "10": "ειϲ οικονομιαν του πληρωματοϲ των καιρων ανακεφαλαιωϲαϲθαι τα παντα εν τω χριϲτω τα τε εν τοιϲ ουρανοιϲ και τα επι τηϲ γηϲ εν αυτω", "11": "εν ω και εκληρωθημεν προοριϲθεντεϲ κατα προθεϲιν του τα παντα ενεργουντοϲ κατα την βουλην του θεληματοϲ αυτου", "12": "ειϲ το ειναι ημαϲ ειϲ επαινον δοξηϲ αυτου τουϲ προηλπικοταϲ εν τω χριϲτω", "13": "εν ω και υμειϲ ακουϲαντεϲ τον λογον τηϲ αληθειαϲ το ευαγγελιον τηϲ ϲωτηριαϲ υμων εν ω και πιϲτευϲαντεϲ εϲφραγιϲθητε τω πνευματι τηϲ επαγγελιαϲ τω αγιω", "14": "οϲ εϲτιν αρραβων τηϲ κληρονομιαϲ ημων ειϲ απολυτρωϲιν τηϲ περιποιηϲεωϲ ειϲ επαινον τηϲ δοξηϲ αυτου", "15": "δια τουτο καγω ακουϲαϲ την καθ υμαϲ πιϲτιν εν τω κυριω ιηϲου και την αγαπην την ειϲ πανταϲ τουϲ αγιουϲ", "16": "ου παυομαι ευχαριϲτων υπερ υμων μνειαν υμων ποιουμενοϲ επι των προϲευχων μου", "17": "ινα ο θεοϲ του κυριου ημων ιηϲου χριϲτου ο πατηρ τηϲ δοξηϲ δωη υμιν πνευμα ϲοφιαϲ και αποκαλυψεωϲ εν επιγνωϲει αυτου", "18": "πεφωτιϲμενουϲ τουϲ οφθαλμουϲ τηϲ διανοιαϲ υμων ειϲ το ειδεναι υμαϲ τιϲ εϲτιν η ελπιϲ τηϲ κληϲεωϲ αυτου και τιϲ ο πλουτοϲ τηϲ δοξηϲ τηϲ κληρονομιαϲ αυτου εν τοιϲ αγιοιϲ", "19": "και τι το υπερβαλλον μεγεθοϲ τηϲ δυναμεωϲ αυτου ειϲ ημαϲ τουϲ πιϲτευονταϲ κατα την ενεργειαν του κρατουϲ τηϲ ιϲχυοϲ αυτου", "20": "ην ενηργηϲεν εν τω χριϲτω εγειραϲ αυτον εκ των νεκρων και εκαθιϲεν εν δεξια αυτου εν τοιϲ επουρανιοιϲ", "21": "υπερανω παϲηϲ αρχηϲ και εξουϲιαϲ και δυναμεωϲ και κυριοτητοϲ και παντοϲ ονοματοϲ ονομαζομενου ου μονον εν τω αιωνι τουτω αλλα και εν τω μελλοντι", "22": "και παντα υπεταξεν υπο τουϲ ποδαϲ αυτου και αυτον εδωκεν κεφαλην υπερ παντα τη εκκληϲια", "23": "ητιϲ εϲτιν το ϲωμα αυτου το πληρωμα του παντα εν παϲιν πληρουμενου"}