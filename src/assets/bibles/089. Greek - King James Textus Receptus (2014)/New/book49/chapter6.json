{"1": "τα τεκνα υπακουετε τοιϲ γονευϲιν υμων εν κυριω τουτο γαρ εϲτιν δικαιον", "2": "τιμα τον πατερα ϲου και την μητερα ητιϲ εϲτιν εντολη πρωτη εν επαγγελια", "3": "ινα ευ ϲοι γενηται και εϲη μακροχρονιοϲ επι τηϲ γηϲ", "4": "και οι πατερεϲ μη παροργιζετε τα τεκνα υμων αλλ εκτρεφετε αυτα εν παιδεια και νουθεϲια κυριου", "5": "οι δουλοι υπακουετε τοιϲ κυριοιϲ κατα ϲαρκα μετα φοβου και τρομου εν απλοτητι τηϲ καρδιαϲ υμων ωϲ τω χριϲτω", "6": "μη κατ οφθαλμοδουλειαν ωϲ ανθρωπαρεϲκοι αλλ ωϲ δουλοι του χριϲτου ποιουντεϲ το θελημα του θεου εκ ψυχηϲ", "7": "μετ ευνοιαϲ δουλευοντεϲ ωϲ τω κυριω και ουκ ανθρωποιϲ", "8": "ειδοτεϲ οτι ο εαν τι εκαϲτοϲ ποιηϲη αγαθον τουτο κομιειται παρα του κυριου ειτε δουλοϲ ειτε ελευθεροϲ", "9": "και οι κυριοι τα αυτα ποιειτε προϲ αυτουϲ ανιεντεϲ την απειλην ειδοτεϲ οτι και υμων αυτων ο κυριοϲ εϲτιν εν ουρανοιϲ και προϲωποληψια ουκ εϲτιν παρ αυτω", "10": "το λοιπον αδελφοι μου ενδυναμουϲθε εν κυριω και εν τω κρατει τηϲ ιϲχυοϲ αυτου", "11": "ενδυϲαϲθε την πανοπλιαν του θεου προϲ το δυναϲθαι υμαϲ ϲτηναι προϲ ταϲ μεθοδειαϲ του διαβολου", "12": "οτι ουκ εϲτιν ημιν η παλη προϲ αιμα και ϲαρκα αλλα προϲ ταϲ αρχαϲ προϲ ταϲ εξουϲιαϲ προϲ τουϲ κοϲμοκρατοραϲ του ϲκοτουϲ του αιωνοϲ τουτου προϲ τα πνευματικα τηϲ πονηριαϲ εν τοιϲ επουρανιοιϲ", "13": "δια τουτο αναλαβετε την πανοπλιαν του θεου ινα δυνηθητε αντιϲτηναι εν τη ημερα τη πονηρα και απαντα κατεργαϲαμενοι ϲτηναι", "14": "ϲτητε ουν περιζωϲαμενοι την οϲφυν υμων εν αληθεια και ενδυϲαμενοι τον θωρακα τηϲ δικαιοϲυνηϲ", "15": "και υποδηϲαμενοι τουϲ ποδαϲ εν ετοιμαϲια του ευαγγελιου τηϲ ειρηνηϲ", "16": "επι παϲιν αναλαβοντεϲ τον θυρεον τηϲ πιϲτεωϲ εν ω δυνηϲεϲθε παντα τα βελη του πονηρου τα πεπυρωμενα ϲβεϲαι", "17": "και την περικεφαλαιαν του ϲωτηριου δεξαϲθε και την μαχαιραν του πνευματοϲ ο εϲτιν ρημα θεου", "18": "δια παϲηϲ προϲευχηϲ και δεηϲεωϲ προϲευχομενοι εν παντι καιρω εν πνευματι και ειϲ αυτο τουτο αγρυπνουντεϲ εν παϲη προϲκαρτερηϲει και δεηϲει περι παντων των αγιων", "19": "και υπερ εμου ινα μοι δοθη λογοϲ εν ανοιξει του ϲτοματοϲ μου εν παρρηϲια γνωριϲαι το μυϲτηριον του ευαγγελιου", "20": "υπερ ου πρεϲβευω εν αλυϲει ινα εν αυτω παρρηϲιαϲωμαι ωϲ δει με λαληϲαι", "21": "ινα δε ειδητε και υμειϲ τα κατ εμε τι πραϲϲω παντα υμιν γνωριϲει τυχικοϲ ο αγαπητοϲ αδελφοϲ και πιϲτοϲ διακονοϲ εν κυριω", "22": "ον επεμψα προϲ υμαϲ ειϲ αυτο τουτο ινα γνωτε τα περι ημων και παρακαλεϲη ταϲ καρδιαϲ υμων", "23": "ειρηνη τοιϲ αδελφοιϲ και αγαπη μετα πιϲτεωϲ απο θεου πατροϲ και κυριου ιηϲου χριϲτου", "24": "η χαριϲ μετα παντων των αγαπωντων τον κυριον ημων ιηϲουν χριϲτον εν αφθαρϲια αμην"}