{"1": "ω ανοητοι γαλαται τιϲ υμαϲ εβαϲκανεν τη αληθεια μη πειθεϲθαι οιϲ κατ οφθαλμουϲ ιηϲουϲ χριϲτοϲ προεγραφη εν υμιν εϲταυρωμενοϲ", "2": "τουτο μονον θελω μαθειν αφ υμων εξ εργων νομου το πνευμα ελαβετε η εξ ακοηϲ πιϲτεωϲ", "3": "ουτωϲ ανοητοι εϲτε εναρξαμενοι πνευματι νυν ϲαρκι επιτελειϲθε", "4": "τοϲαυτα επαθετε εικη ει γε και εικη", "5": "ο ουν επιχορηγων υμιν το πνευμα και ενεργων δυναμειϲ εν υμιν εξ εργων νομου η εξ ακοηϲ πιϲτεωϲ", "6": "καθωϲ αβρααμ επιϲτευϲεν τω θεω και ελογιϲθη αυτω ειϲ δικαιοϲυνην", "7": "γινωϲκετε αρα οτι οι εκ πιϲτεωϲ ουτοι ειϲιν υιοι αβρααμ", "8": "προιδουϲα δε η γραφη οτι εκ πιϲτεωϲ δικαιοι τα εθνη ο θεοϲ προευηγγελιϲατο τω αβρααμ οτι ενευλογηθηϲονται εν ϲοι παντα τα εθνη", "9": "ωϲτε οι εκ πιϲτεωϲ ευλογουνται ϲυν τω πιϲτω αβρααμ", "10": "οϲοι γαρ εξ εργων νομου ειϲιν υπο καταραν ειϲιν γεγραπται γαρ επικαταρατοϲ παϲ οϲ ουκ εμμενει εν παϲιν τοιϲ γεγραμμενοιϲ εν τω βιβλιω του νομου του ποιηϲαι αυτα", "11": "οτι δε εν νομω ουδειϲ δικαιουται παρα τω θεω δηλον οτι ο δικαιοϲ εκ πιϲτεωϲ ζηϲεται", "12": "ο δε νομοϲ ουκ εϲτιν εκ πιϲτεωϲ αλλ ο ποιηϲαϲ αυτα ανθρωποϲ ζηϲεται εν αυτοιϲ", "13": "χριϲτοϲ ημαϲ εξηγοραϲεν εκ τηϲ καταραϲ του νομου γενομενοϲ υπερ ημων καταρα γεγραπται γαρ επικαταρατοϲ παϲ ο κρεμαμενοϲ επι ξυλου", "14": "ινα ειϲ τα εθνη η ευλογια του αβρααμ γενηται εν χριϲτω ιηϲου ινα την επαγγελιαν του πνευματοϲ λαβωμεν δια τηϲ πιϲτεωϲ", "15": "αδελφοι κατα ανθρωπον λεγω ομωϲ ανθρωπου κεκυρωμενην διαθηκην ουδειϲ αθετει η επιδιαταϲϲεται", "16": "τω δε αβρααμ ερρηθηϲαν αι επαγγελιαι και τω ϲπερματι αυτου ου λεγει και τοιϲ ϲπερμαϲιν ωϲ επι πολλων αλλ ωϲ εφ ενοϲ και τω ϲπερματι ϲου οϲ εϲτιν χριϲτοϲ", "17": "τουτο δε λεγω διαθηκην προκεκυρωμενην υπο του θεου ειϲ χριϲτον ο μετα ετη τετρακοϲια και τριακοντα γεγονωϲ νομοϲ ουκ ακυροι ειϲ το καταργηϲαι την επαγγελιαν", "18": "ει γαρ εκ νομου η κληρονομια ουκετι εξ επαγγελιαϲ τω δε αβρααμ δι επαγγελιαϲ κεχαριϲται ο θεοϲ", "19": "τι ουν ο νομοϲ των παραβαϲεων χαριν προϲετεθη αχριϲ ου ελθη το ϲπερμα ω επηγγελται διαταγειϲ δι αγγελων εν χειρι μεϲιτου", "20": "ο δε μεϲιτηϲ ενοϲ ουκ εϲτιν ο δε θεοϲ ειϲ εϲτιν", "21": "ο ουν νομοϲ κατα των επαγγελιων του θεου μη γενοιτο ει γαρ εδοθη νομοϲ ο δυναμενοϲ ζωοποιηϲαι οντωϲ αν εκ νομου ην η δικαιοϲυνη", "22": "αλλα ϲυνεκλειϲεν η γραφη τα παντα υπο αμαρτιαν ινα η επαγγελια εκ πιϲτεωϲ ιηϲου χριϲτου δοθη τοιϲ πιϲτευουϲιν", "23": "προ του δε ελθειν την πιϲτιν υπο νομον εφρουρουμεθα ϲυγκεκλειϲμενοι ειϲ την μελλουϲαν πιϲτιν αποκαλυφθηναι", "24": "ωϲτε ο νομοϲ παιδαγωγοϲ ημων γεγονεν ειϲ χριϲτον ινα εκ πιϲτεωϲ δικαιωθωμεν", "25": "ελθουϲηϲ δε τηϲ πιϲτεωϲ ουκετι υπο παιδαγωγον εϲμεν", "26": "παντεϲ γαρ υιοι θεου εϲτε δια τηϲ πιϲτεωϲ εν χριϲτω ιηϲου", "27": "οϲοι γαρ ειϲ χριϲτον εβαπτιϲθητε χριϲτον ενεδυϲαϲθε", "28": "ουκ ενι ιουδαιοϲ ουδε ελλην ουκ ενι δουλοϲ ουδε ελευθεροϲ ουκ ενι αρϲεν και θηλυ παντεϲ γαρ υμειϲ ειϲ εϲτε εν χριϲτω ιηϲου", "29": "ει δε υμειϲ χριϲτου αρα του αβρααμ ϲπερμα εϲτε και κατ επαγγελιαν κληρονομοι"}