{"1": "αδελφοι εαν και προληφθη ανθρωποϲ εν τινι παραπτωματι υμειϲ οι πνευματικοι καταρτιζετε τον τοιουτον εν πνευματι πραοτητοϲ ϲκοπων ϲεαυτον μη και ϲυ πειραϲθηϲ", "2": "αλληλων τα βαρη βαϲταζετε και ουτωϲ αναπληρωϲατε τον νομον του χριϲτου", "3": "ει γαρ δοκει τιϲ ειναι τι μηδεν ων εαυτον φρεναπατα", "4": "το δε εργον εαυτου δοκιμαζετω εκαϲτοϲ και τοτε ειϲ εαυτον μονον το καυχημα εξει και ουκ ειϲ τον ετερον", "5": "εκαϲτοϲ γαρ το ιδιον φορτιον βαϲταϲει", "6": "κοινωνειτω δε ο κατηχουμενοϲ τον λογον τω κατηχουντι εν παϲιν αγαθοιϲ", "7": "μη πλαναϲθε θεοϲ ου μυκτηριζεται ο γαρ εαν ϲπειρη ανθρωποϲ τουτο και θεριϲει", "8": "οτι ο ϲπειρων ειϲ την ϲαρκα εαυτου εκ τηϲ ϲαρκοϲ θεριϲει φθοραν ο δε ϲπειρων ειϲ το πνευμα εκ του πνευματοϲ θεριϲει ζωην αιωνιον", "9": "το δε καλον ποιουντεϲ μη εκκακωμεν καιρω γαρ ιδιω θεριϲομεν μη εκλυομενοι", "10": "αρα ουν ωϲ καιρον εχομεν εργαζωμεθα το αγαθον προϲ πανταϲ μαλιϲτα δε προϲ τουϲ οικειουϲ τηϲ πιϲτεωϲ", "11": "ιδετε πηλικοιϲ υμιν γραμμαϲιν εγραψα τη εμη χειρι", "12": "οϲοι θελουϲιν ευπροϲωπηϲαι εν ϲαρκι ουτοι αναγκαζουϲιν υμαϲ περιτεμνεϲθαι μονον ινα μη τω ϲταυρω του χριϲτου διωκωνται", "13": "ουδε γαρ οι περιτεμνομενοι αυτοι νομον φυλαϲϲουϲιν αλλα θελουϲιν υμαϲ περιτεμνεϲθαι ινα εν τη υμετερα ϲαρκι καυχηϲωνται", "14": "εμοι δε μη γενοιτο καυχαϲθαι ει μη εν τω ϲταυρω του κυριου ημων ιηϲου χριϲτου δι ου εμοι κοϲμοϲ εϲταυρωται καγω τω κοϲμω", "15": "εν γαρ χριϲτω ιηϲου ουτε περιτομη τι ιϲχυει ουτε ακροβυϲτια αλλα καινη κτιϲιϲ", "16": "και οϲοι τω κανονι τουτω ϲτοιχηϲουϲιν ειρηνη επ αυτουϲ και ελεοϲ και επι τον ιϲραηλ του θεου", "17": "του λοιπου κοπουϲ μοι μηδειϲ παρεχετω εγω γαρ τα ϲτιγματα του κυριου ιηϲου εν τω ϲωματι μου βαϲταζω", "18": "η χαριϲ του κυριου ημων ιηϲου χριϲτου μετα του πνευματοϲ υμων αδελφοι αμην"}