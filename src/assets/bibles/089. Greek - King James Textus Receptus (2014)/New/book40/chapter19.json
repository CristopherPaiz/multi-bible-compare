{"1": "και εγενετο οτε ετελεϲεν ο ιηϲουϲ τουϲ λογουϲ τουτουϲ μετηρεν απο τηϲ γαλιλαιαϲ και ηλθεν ειϲ τα ορια τηϲ ιουδαιαϲ περαν του ιορδανου", "2": "και ηκολουθηϲαν αυτω οχλοι πολλοι και εθεραπευϲεν αυτουϲ εκει", "3": "και προϲηλθον αυτω οι φαριϲαιοι πειραζοντεϲ αυτον και λεγοντεϲ αυτω ει εξεϲτιν ανθρωπω απολυϲαι την γυναικα αυτου κατα παϲαν αιτιαν", "4": "ο δε αποκριθειϲ ειπεν αυτοιϲ ουκ ανεγνωτε οτι ο ποιηϲαϲ απ αρχηϲ αρϲεν και θηλυ εποιηϲεν αυτουϲ", "5": "και ειπεν ενεκεν τουτου καταλειψει ανθρωποϲ τον πατερα και την μητερα και προϲκολληθηϲεται τη γυναικι αυτου και εϲονται οι δυο ειϲ ϲαρκα μιαν", "6": "ωϲτε ουκετι ειϲιν δυο αλλα ϲαρξ μια ο ουν ο θεοϲ ϲυνεζευξεν ανθρωποϲ μη χωριζετω", "7": "λεγουϲιν αυτω τι ουν μωϲηϲ ενετειλατο δουναι βιβλιον αποϲταϲιου και απολυϲαι αυτην", "8": "λεγει αυτοιϲ οτι μωϲηϲ προϲ την ϲκληροκαρδιαν υμων επετρεψεν υμιν απολυϲαι ταϲ γυναικαϲ υμων απ αρχηϲ δε ου γεγονεν ουτωϲ", "9": "λεγω δε υμιν οτι οϲ αν απολυϲη την γυναικα αυτου ει μη επι πορνεια και γαμηϲη αλλην μοιχαται και ο απολελυμενην γαμηϲαϲ μοιχαται", "10": "λεγουϲιν αυτω οι μαθηται αυτου ει ουτωϲ εϲτιν η αιτια του ανθρωπου μετα τηϲ γυναικοϲ ου ϲυμφερει γαμηϲαι", "11": "ο δε ειπεν αυτοιϲ ου παντεϲ χωρουϲιν τον λογον τουτον αλλ οιϲ δεδοται", "12": "ειϲιν γαρ ευνουχοι οιτινεϲ εκ κοιλιαϲ μητροϲ εγεννηθηϲαν ουτωϲ και ειϲιν ευνουχοι οιτινεϲ ευνουχιϲθηϲαν υπο των ανθρωπων και ειϲιν ευνουχοι οιτινεϲ ευνουχιϲαν εαυτουϲ δια την βαϲιλειαν των ουρανων ο δυναμενοϲ χωρειν χωρειτω", "13": "τοτε προϲηνεχθη αυτω παιδια ινα ταϲ χειραϲ επιθη αυτοιϲ και προϲευξηται οι δε μαθηται επετιμηϲαν αυτοιϲ", "14": "ο δε ιηϲουϲ ειπεν αφετε τα παιδια και μη κωλυετε αυτα ελθειν προϲ με των γαρ τοιουτων εϲτιν η βαϲιλεια των ουρανων", "15": "και επιθειϲ αυτοιϲ ταϲ χειραϲ επορευθη εκειθεν", "16": "και ιδου ειϲ προϲελθων ειπεν αυτω διδαϲκαλε αγαθε τι αγαθον ποιηϲω ινα εχω ζωην αιωνιον", "17": "ο δε ειπεν αυτω τι με λεγειϲ αγαθον ουδειϲ αγαθοϲ ει μη ειϲ ο θεοϲ ει δε θελειϲ ειϲελθειν ειϲ την ζωην τηρηϲον ταϲ εντολαϲ", "18": "λεγει αυτω ποιαϲ ο δε ιηϲουϲ ειπεν το ου φονευϲειϲ ου μοιχευϲειϲ ου κλεψειϲ ου ψευδομαρτυρηϲειϲ", "19": "τιμα τον πατερα ϲου και την μητερα και αγαπηϲειϲ τον πληϲιον ϲου ωϲ ϲεαυτον", "20": "λεγει αυτω ο νεανιϲκοϲ παντα ταυτα εφυλαξαμην εκ νεοτητοϲ μου τι ετι υϲτερω", "21": "εφη αυτω ο ιηϲουϲ ει θελειϲ τελειοϲ ειναι υπαγε πωληϲον ϲου τα υπαρχοντα και δοϲ πτωχοιϲ και εξειϲ θηϲαυρον εν ουρανω και δευρο ακολουθει μοι", "22": "ακουϲαϲ δε ο νεανιϲκοϲ τον λογον απηλθεν λυπουμενοϲ ην γαρ εχων κτηματα πολλα", "23": "ο δε ιηϲουϲ ειπεν τοιϲ μαθηταιϲ αυτου αμην λεγω υμιν οτι δυϲκολωϲ πλουϲιοϲ ειϲελευϲεται ειϲ την βαϲιλειαν των ουρανων", "24": "παλιν δε λεγω υμιν ευκοπωτερον εϲτιν καμηλον δια τρυπηματοϲ ραφιδοϲ διελθειν η πλουϲιον ειϲ την βαϲιλειαν του θεου ειϲελθειν", "25": "ακουϲαντεϲ δε οι μαθηται αυτου εξεπληϲϲοντο ϲφοδρα λεγοντεϲ τιϲ αρα δυναται ϲωθηναι", "26": "εμβλεψαϲ δε ο ιηϲουϲ ειπεν αυτοιϲ παρα ανθρωποιϲ τουτο αδυνατον εϲτιν παρα δε θεω παντα δυνατα εϲτιν", "27": "τοτε αποκριθειϲ ο πετροϲ ειπεν αυτω ιδου ημειϲ αφηκαμεν παντα και ηκολουθηϲαμεν ϲοι τι αρα εϲται ημιν", "28": "ο δε ιηϲουϲ ειπεν αυτοιϲ αμην λεγω υμιν οτι υμειϲ οι ακολουθηϲαντεϲ μοι εν τη παλιγγενεϲια οταν καθιϲη ο υιοϲ του ανθρωπου επι θρονου δοξηϲ αυτου καθιϲεϲθε και υμειϲ επι δωδεκα θρονουϲ κρινοντεϲ ταϲ δωδεκα φυλαϲ του ιϲραηλ", "29": "και παϲ οϲ αφηκεν οικιαϲ η αδελφουϲ η αδελφαϲ η πατερα η μητερα η γυναικα η τεκνα η αγρουϲ ενεκεν του ονοματοϲ μου εκατονταπλαϲιονα ληψεται και ζωην αιωνιον κληρονομηϲει", "30": "πολλοι δε εϲονται πρωτοι εϲχατοι και εϲχατοι πρωτοι"}