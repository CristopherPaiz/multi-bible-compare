{"1": "και αποκριθειϲ ο ιηϲουϲ παλιν ειπεν αυτοιϲ εν παραβολαιϲ λεγων", "2": "ωμοιωθη η βαϲιλεια των ουρανων ανθρωπω βαϲιλει οϲτιϲ εποιηϲεν γαμουϲ τω υιω αυτου", "3": "και απεϲτειλεν τουϲ δουλουϲ αυτου καλεϲαι τουϲ κεκλημενουϲ ειϲ τουϲ γαμουϲ και ουκ ηθελον ελθειν", "4": "παλιν απεϲτειλεν αλλουϲ δουλουϲ λεγων ειπατε τοιϲ κεκλημενοιϲ ιδου το αριϲτον μου ητοιμαϲα οι ταυροι μου και τα ϲιτιϲτα τεθυμενα και παντα ετοιμα δευτε ειϲ τουϲ γαμουϲ", "5": "οι δε αμεληϲαντεϲ απηλθον ο μεν ειϲ τον ιδιον αγρον ο δε ειϲ την εμποριαν αυτου", "6": "οι δε λοιποι κρατηϲαντεϲ τουϲ δουλουϲ αυτου υβριϲαν και απεκτειναν", "7": "και ακουϲαϲ ο βαϲιλευϲ ωργιϲθη και πεμψαϲ τα ϲτρατευματα αυτου απωλεϲεν τουϲ φονειϲ εκεινουϲ και την πολιν αυτων ενεπρηϲεν", "8": "τοτε λεγει τοιϲ δουλοιϲ αυτου ο μεν γαμοϲ ετοιμοϲ εϲτιν οι δε κεκλημενοι ουκ ηϲαν αξιοι", "9": "πορευεϲθε ουν επι ταϲ διεξοδουϲ των οδων και οϲουϲ αν ευρητε καλεϲατε ειϲ τουϲ γαμουϲ", "10": "και εξελθοντεϲ οι δουλοι εκεινοι ειϲ ταϲ οδουϲ ϲυνηγαγον πανταϲ οϲουϲ ευρον πονηρουϲ τε και αγαθουϲ και επληϲθη ο γαμοϲ ανακειμενων", "11": "ειϲελθων δε ο βαϲιλευϲ θεαϲαϲθαι τουϲ ανακειμενουϲ ειδεν εκει ανθρωπον ουκ ενδεδυμενον ενδυμα γαμου", "12": "και λεγει αυτω εταιρε πωϲ ειϲηλθεϲ ωδε μη εχων ενδυμα γαμου ο δε εφιμωθη", "13": "τοτε ειπεν ο βαϲιλευϲ τοιϲ διακονοιϲ δηϲαντεϲ αυτου ποδαϲ και χειραϲ αρατε αυτον και εκβαλετε ειϲ το ϲκοτοϲ το εξωτερον εκει εϲται ο κλαυθμοϲ και ο βρυγμοϲ των οδοντων", "14": "πολλοι γαρ ειϲιν κλητοι ολιγοι δε εκλεκτοι", "15": "τοτε πορευθεντεϲ οι φαριϲαιοι ϲυμβουλιον ελαβον οπωϲ αυτον παγιδευϲωϲιν εν λογω", "16": "και αποϲτελλουϲιν αυτω τουϲ μαθηταϲ αυτων μετα των ηρωδιανων λεγοντεϲ διδαϲκαλε οιδαμεν οτι αληθηϲ ει και την οδον του θεου εν αληθεια διδαϲκειϲ και ου μελει ϲοι περι ουδενοϲ ου γαρ βλεπειϲ ειϲ προϲωπον ανθρωπων", "17": "ειπε ουν ημιν τι ϲοι δοκει εξεϲτιν δουναι κηνϲον καιϲαρι η ου", "18": "γνουϲ δε ο ιηϲουϲ την πονηριαν αυτων ειπεν τι με πειραζετε υποκριται", "19": "επιδειξατε μοι το νομιϲμα του κηνϲου οι δε προϲηνεγκαν αυτω δηναριον", "20": "και λεγει αυτοιϲ τινοϲ η εικων αυτη και η επιγραφη", "21": "λεγουϲιν αυτω καιϲαροϲ τοτε λεγει αυτοιϲ αποδοτε ουν τα καιϲαροϲ καιϲαρι και τα του θεου τω θεω", "22": "και ακουϲαντεϲ εθαυμαϲαν και αφεντεϲ αυτον απηλθον", "23": "εν εκεινη τη ημερα προϲηλθον αυτω ϲαδδουκαιοι οι λεγοντεϲ μη ειναι αναϲταϲιν και επηρωτηϲαν αυτον", "24": "λεγοντεϲ διδαϲκαλε μωϲηϲ ειπεν εαν τιϲ αποθανη μη εχων τεκνα επιγαμβρευϲει ο αδελφοϲ αυτου την γυναικα αυτου και αναϲτηϲει ϲπερμα τω αδελφω αυτου", "25": "ηϲαν δε παρ ημιν επτα αδελφοι και ο πρωτοϲ γαμηϲαϲ ετελευτηϲεν και μη εχων ϲπερμα αφηκεν την γυναικα αυτου τω αδελφω αυτου", "26": "ομοιωϲ και ο δευτεροϲ και ο τριτοϲ εωϲ των επτα", "27": "υϲτερον δε παντων απεθανεν και η γυνη", "28": "εν τη ουν αναϲταϲει τινοϲ των επτα εϲται γυνη παντεϲ γαρ εϲχον αυτην", "29": "αποκριθειϲ δε ο ιηϲουϲ ειπεν αυτοιϲ πλαναϲθε μη ειδοτεϲ ταϲ γραφαϲ μηδε την δυναμιν του θεου", "30": "εν γαρ τη αναϲταϲει ουτε γαμουϲιν ουτε εκγαμιζονται αλλ ωϲ αγγελοι του θεου εν ουρανω ειϲιν", "31": "περι δε τηϲ αναϲταϲεωϲ των νεκρων ουκ ανεγνωτε το ρηθεν υμιν υπο του θεου λεγοντοϲ", "32": "εγω ειμι ο θεοϲ αβρααμ και ο θεοϲ ιϲαακ και ο θεοϲ ιακωβ ουκ εϲτιν ο θεοϲ θεοϲ νεκρων αλλα ζωντων", "33": "και ακουϲαντεϲ οι οχλοι εξεπληϲϲοντο επι τη διδαχη αυτου", "34": "οι δε φαριϲαιοι ακουϲαντεϲ οτι εφιμωϲεν τουϲ ϲαδδουκαιουϲ ϲυνηχθηϲαν επι το αυτο", "35": "και επηρωτηϲεν ειϲ εξ αυτων νομικοϲ πειραζων αυτον και λεγων", "36": "διδαϲκαλε ποια εντολη μεγαλη εν τω νομω", "37": "ο δε ιηϲουϲ εφη αυτω αγαπηϲειϲ κυριον τον θεον ϲου εν ολη τη καρδια ϲου και εν ολη τη ψυχη ϲου και εν ολη τη διανοια ϲου", "38": "αυτη εϲτιν πρωτη και μεγαλη εντολη", "39": "δευτερα δε ομοια αυτη αγαπηϲειϲ τον πληϲιον ϲου ωϲ ϲεαυτον", "40": "εν ταυταιϲ ταιϲ δυϲιν εντολαιϲ ολοϲ ο νομοϲ και οι προφηται κρεμανται", "41": "ϲυνηγμενων δε των φαριϲαιων επηρωτηϲεν αυτουϲ ο ιηϲουϲ", "42": "λεγων τι υμιν δοκει περι του χριϲτου τινοϲ υιοϲ εϲτιν λεγουϲιν αυτω του δαυιδ", "43": "λεγει αυτοιϲ πωϲ ουν δαυιδ εν πνευματι κυριον αυτον καλει λεγων", "44": "ειπεν ο κυριοϲ τω κυριω μου καθου εκ δεξιων μου εωϲ αν θω τουϲ εχθρουϲ ϲου υποποδιον των ποδων ϲου", "45": "ει ουν δαυιδ καλει αυτον κυριον πωϲ υιοϲ αυτου εϲτιν", "46": "και ουδειϲ εδυνατο αυτω αποκριθηναι λογον ουδε ετολμηϲεν τιϲ απ εκεινηϲ τηϲ ημεραϲ επερωτηϲαι αυτον ουκετι"}