{"1": "εν εκεινη τη ωρα προϲηλθον οι μαθηται τω ιηϲου λεγοντεϲ τιϲ αρα μειζων εϲτιν εν τη βαϲιλεια των ουρανων", "2": "και προϲκαλεϲαμενοϲ ο ιηϲουϲ παιδιον εϲτηϲεν αυτο εν μεϲω αυτων", "3": "και ειπεν αμην λεγω υμιν εαν μη ϲτραφητε και γενηϲθε ωϲ τα παιδια ου μη ειϲελθητε ειϲ την βαϲιλειαν των ουρανων", "4": "οϲτιϲ ουν ταπεινωϲει εαυτον ωϲ το παιδιον τουτο ουτοϲ εϲτιν ο μειζων εν τη βαϲιλεια των ουρανων", "5": "και οϲ εαν δεξηται παιδιον τοιουτον εν επι τω ονοματι μου εμε δεχεται", "6": "οϲ δ αν ϲκανδαλιϲη ενα των μικρων τουτων των πιϲτευοντων ειϲ εμε ϲυμφερει αυτω ινα κρεμαϲθη μυλοϲ ονικοϲ επι τον τραχηλον αυτου και καταποντιϲθη εν τω πελαγει τηϲ θαλαϲϲηϲ", "7": "ουαι τω κοϲμω απο των ϲκανδαλων αναγκη γαρ εϲτιν ελθειν τα ϲκανδαλα πλην ουαι τω ανθρωπω εκεινω δι ου το ϲκανδαλον ερχεται", "8": "ει δε η χειρ ϲου η ο πουϲ ϲου ϲκανδαλιζει ϲε εκκοψον αυτα και βαλε απο ϲου καλον ϲοι εϲτιν ειϲελθειν ειϲ την ζωην χωλον η κυλλον η δυο χειραϲ η δυο ποδαϲ εχοντα βληθηναι ειϲ το πυρ το αιωνιον", "9": "και ει ο οφθαλμοϲ ϲου ϲκανδαλιζει ϲε εξελε αυτον και βαλε απο ϲου καλον ϲοι εϲτιν μονοφθαλμον ειϲ την ζωην ειϲελθειν η δυο οφθαλμουϲ εχοντα βληθηναι ειϲ την γεενναν του πυροϲ", "10": "ορατε μη καταφρονηϲητε ενοϲ των μικρων τουτων λεγω γαρ υμιν οτι οι αγγελοι αυτων εν ουρανοιϲ δια παντοϲ βλεπουϲιν το προϲωπον του πατροϲ μου του εν ουρανοιϲ", "11": "ηλθεν γαρ ο υιοϲ του ανθρωπου ϲωϲαι το απολωλοϲ", "12": "τι υμιν δοκει εαν γενηται τινι ανθρωπω εκατον προβατα και πλανηθη εν εξ αυτων ουχι αφειϲ τα ενενηκοντα εννεα επι τα ορη πορευθειϲ ζητει το πλανωμενον", "13": "και εαν γενηται ευρειν αυτο αμην λεγω υμιν οτι χαιρει επ αυτω μαλλον η επι τοιϲ ενενηκοντα εννεα τοιϲ μη πεπλανημενοιϲ", "14": "ουτωϲ ουκ εϲτιν θελημα εμπροϲθεν του πατροϲ υμων του εν ουρανοιϲ ινα αποληται ειϲ των μικρων τουτων", "15": "εαν δε αμαρτηϲη ειϲ ϲε ο αδελφοϲ ϲου υπαγε και ελεγξον αυτον μεταξυ ϲου και αυτου μονου εαν ϲου ακουϲη εκερδηϲαϲ τον αδελφον ϲου", "16": "εαν δε μη ακουϲη παραλαβε μετα ϲου ετι ενα η δυο ινα επι ϲτοματοϲ δυο μαρτυρων η τριων ϲταθη παν ρημα", "17": "εαν δε παρακουϲη αυτων ειπε τη εκκληϲια εαν δε και τηϲ εκκληϲιαϲ παρακουϲη εϲτω ϲοι ωϲπερ ο εθνικοϲ και ο τελωνηϲ", "18": "αμην λεγω υμιν οϲα εαν δηϲητε επι τηϲ γηϲ εϲται δεδεμενα εν τω ουρανω και οϲα εαν λυϲητε επι τηϲ γηϲ εϲται λελυμενα εν τω ουρανω", "19": "παλιν λεγω υμιν οτι εαν δυο υμων ϲυμφωνηϲωϲιν επι τηϲ γηϲ περι παντοϲ πραγματοϲ ου εαν αιτηϲωνται γενηϲεται αυτοιϲ παρα του πατροϲ μου του εν ουρανοιϲ", "20": "ου γαρ ειϲιν δυο η τρειϲ ϲυνηγμενοι ειϲ το εμον ονομα εκει ειμι εν μεϲω αυτων", "21": "τοτε προϲελθων αυτω ο πετροϲ ειπεν κυριε ποϲακιϲ αμαρτηϲει ειϲ εμε ο αδελφοϲ μου και αφηϲω αυτω εωϲ επτακιϲ", "22": "λεγει αυτω ο ιηϲουϲ ου λεγω ϲοι εωϲ επτακιϲ αλλ εωϲ εβδομηκοντακιϲ επτα", "23": "δια τουτο ωμοιωθη η βαϲιλεια των ουρανων ανθρωπω βαϲιλει οϲ ηθεληϲεν ϲυναραι λογον μετα των δουλων αυτου", "24": "αρξαμενου δε αυτου ϲυναιρειν προϲηνεχθη αυτω ειϲ οφειλετηϲ μυριων ταλαντων", "25": "μη εχοντοϲ δε αυτου αποδουναι εκελευϲεν αυτον ο κυριοϲ αυτου πραθηναι και την γυναικα αυτου και τα τεκνα και παντα οϲα ειχεν και αποδοθηναι", "26": "πεϲων ουν ο δουλοϲ προϲεκυνει αυτω λεγων κυριε μακροθυμηϲον επ εμοι και παντα ϲοι αποδωϲω", "27": "ϲπλαγχνιϲθειϲ δε ο κυριοϲ του δουλου εκεινου απελυϲεν αυτον και το δανειον αφηκεν αυτω", "28": "εξελθων δε ο δουλοϲ εκεινοϲ ευρεν ενα των ϲυνδουλων αυτου οϲ ωφειλεν αυτω εκατον δηναρια και κρατηϲαϲ αυτον επνιγεν λεγων αποδοϲ μοι ο τι οφειλειϲ", "29": "πεϲων ουν ο ϲυνδουλοϲ αυτου ειϲ τουϲ ποδαϲ αυτου παρεκαλει αυτον λεγων μακροθυμηϲον επ εμοι και παντα αποδωϲω ϲοι", "30": "ο δε ουκ ηθελεν αλλα απελθων εβαλεν αυτον ειϲ φυλακην εωϲ ου αποδω το οφειλομενον", "31": "ιδοντεϲ δε οι ϲυνδουλοι αυτου τα γενομενα ελυπηθηϲαν ϲφοδρα και ελθοντεϲ διεϲαφηϲαν τω κυριω αυτων παντα τα γενομενα", "32": "τοτε προϲκαλεϲαμενοϲ αυτον ο κυριοϲ αυτου λεγει αυτω δουλε πονηρε παϲαν την οφειλην εκεινην αφηκα ϲοι επει παρεκαλεϲαϲ με", "33": "ουκ εδει και ϲε ελεηϲαι τον ϲυνδουλον ϲου ωϲ και εγω ϲε ηλεηϲα", "34": "και οργιϲθειϲ ο κυριοϲ αυτου παρεδωκεν αυτον τοιϲ βαϲανιϲταιϲ εωϲ ου αποδω παν το οφειλομενον αυτω", "35": "ουτωϲ και ο πατηρ μου ο επουρανιοϲ ποιηϲει υμιν εαν μη αφητε εκαϲτοϲ τω αδελφω αυτου απο των καρδιων υμων τα παραπτωματα αυτων"}