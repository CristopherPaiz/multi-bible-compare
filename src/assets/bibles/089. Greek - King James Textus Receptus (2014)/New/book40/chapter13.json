{"1": "εν δε τη ημερα εκεινη εξελθων ο ιηϲουϲ απο τηϲ οικιαϲ εκαθητο παρα την θαλαϲϲαν", "2": "και ϲυνηχθηϲαν προϲ αυτον οχλοι πολλοι ωϲτε αυτον ειϲ το πλοιον εμβαντα καθηϲθαι και παϲ ο οχλοϲ επι τον αιγιαλον ειϲτηκει", "3": "και ελαληϲεν αυτοιϲ πολλα εν παραβολαιϲ λεγων ιδου εξηλθεν ο ϲπειρων του ϲπειρειν", "4": "και εν τω ϲπειρειν αυτον α μεν επεϲεν παρα την οδον και ηλθεν τα πετεινα και κατεφαγεν αυτα", "5": "αλλα δε επεϲεν επι τα πετρωδη οπου ουκ ειχεν γην πολλην και ευθεωϲ εξανετειλεν δια το μη εχειν βαθοϲ γηϲ", "6": "ηλιου δε ανατειλαντοϲ εκαυματιϲθη και δια το μη εχειν ριζαν εξηρανθη", "7": "αλλα δε επεϲεν επι ταϲ ακανθαϲ και ανεβηϲαν αι ακανθαι και απεπνιξαν αυτα", "8": "αλλα δε επεϲεν επι την γην την καλην και εδιδου καρπον ο μεν εκατον ο δε εξηκοντα ο δε τριακοντα", "9": "ο εχων ωτα ακουειν ακουετω", "10": "και προϲελθοντεϲ οι μαθηται ειπον αυτω δια τι εν παραβολαιϲ λαλειϲ αυτοιϲ", "11": "ο δε αποκριθειϲ ειπεν αυτοιϲ οτι υμιν δεδοται γνωναι τα μυϲτηρια τηϲ βαϲιλειαϲ των ουρανων εκεινοιϲ δε ου δεδοται", "12": "οϲτιϲ γαρ εχει δοθηϲεται αυτω και περιϲϲευθηϲεται οϲτιϲ δε ουκ εχει και ο εχει αρθηϲεται απ αυτου", "13": "δια τουτο εν παραβολαιϲ αυτοιϲ λαλω οτι βλεποντεϲ ου βλεπουϲιν και ακουοντεϲ ουκ ακουουϲιν ουδε ϲυνιουϲιν", "14": "και αναπληρουται επ αυτοιϲ η προφητεια ηϲαιου η λεγουϲα ακοη ακουϲετε και ου μη ϲυνητε και βλεποντεϲ βλεψετε και ου μη ιδητε", "15": "επαχυνθη γαρ η καρδια του λαου τουτου και τοιϲ ωϲιν βαρεωϲ ηκουϲαν και τουϲ οφθαλμουϲ αυτων εκαμμυϲαν μηποτε ιδωϲιν τοιϲ οφθαλμοιϲ και τοιϲ ωϲιν ακουϲωϲιν και τη καρδια ϲυνωϲιν και επιϲτρεψωϲιν και ιαϲομαι αυτουϲ", "16": "υμων δε μακαριοι οι οφθαλμοι οτι βλεπουϲιν και τα ωτα υμων οτι ακουει", "17": "αμην γαρ λεγω υμιν οτι πολλοι προφηται και δικαιοι επεθυμηϲαν ιδειν α βλεπετε και ουκ ειδον και ακουϲαι α ακουετε και ουκ ηκουϲαν", "18": "υμειϲ ουν ακουϲατε την παραβολην του ϲπειροντοϲ", "19": "παντοϲ ακουοντοϲ τον λογον τηϲ βαϲιλειαϲ και μη ϲυνιεντοϲ ερχεται ο πονηροϲ και αρπαζει το εϲπαρμενον εν τη καρδια αυτου ουτοϲ εϲτιν ο παρα την οδον ϲπαρειϲ", "20": "ο δε επι τα πετρωδη ϲπαρειϲ ουτοϲ εϲτιν ο τον λογον ακουων και ευθυϲ μετα χαραϲ λαμβανων αυτον", "21": "ουκ εχει δε ριζαν εν εαυτω αλλα προϲκαιροϲ εϲτιν γενομενηϲ δε θλιψεωϲ η διωγμου δια τον λογον ευθυϲ ϲκανδαλιζεται", "22": "ο δε ειϲ ταϲ ακανθαϲ ϲπαρειϲ ουτοϲ εϲτιν ο τον λογον ακουων και η μεριμνα του αιωνοϲ τουτου και η απατη του πλουτου ϲυμπνιγει τον λογον και ακαρποϲ γινεται", "23": "ο δε επι την γην την καλην ϲπαρειϲ ουτοϲ εϲτιν ο τον λογον ακουων και ϲυνιων οϲ δη καρποφορει και ποιει ο μεν εκατον ο δε εξηκοντα ο δε τριακοντα", "24": "αλλην παραβολην παρεθηκεν αυτοιϲ λεγων ωμοιωθη η βαϲιλεια των ουρανων ανθρωπω ϲπειραντι καλον ϲπερμα εν τω αγρω αυτου", "25": "εν δε τω καθευδειν τουϲ ανθρωπουϲ ηλθεν αυτου ο εχθροϲ και εϲπειρεν ζιζανια ανα μεϲον του ϲιτου και απηλθεν", "26": "οτε δε εβλαϲτηϲεν ο χορτοϲ και καρπον εποιηϲεν τοτε εφανη και τα ζιζανια", "27": "προϲελθοντεϲ δε οι δουλοι του οικοδεϲποτου ειπον αυτω κυριε ουχι καλον ϲπερμα εϲπειραϲ εν τω ϲω αγρω ποθεν ουν εχει ζιζανια", "28": "ο δε εφη αυτοιϲ εχθροϲ ανθρωποϲ τουτο εποιηϲεν οι δε δουλοι ειπον αυτω θελειϲ ουν απελθοντεϲ ϲυλλεξωμεν αυτα", "29": "ο δε εφη ου μηποτε ϲυλλεγοντεϲ τα ζιζανια εκριζωϲητε αμα αυτοιϲ τον ϲιτον", "30": "αφετε ϲυναυξανεϲθαι αμφοτερα μεχρι του θεριϲμου και εν τω καιρω του θεριϲμου ερω τοιϲ θεριϲταιϲ ϲυλλεξατε πρωτον τα ζιζανια και δηϲατε αυτα ειϲ δεϲμαϲ προϲ το κατακαυϲαι αυτα τον δε ϲιτον ϲυναγαγετε ειϲ την αποθηκην μου", "31": "αλλην παραβολην παρεθηκεν αυτοιϲ λεγων ομοια εϲτιν η βαϲιλεια των ουρανων κοκκω ϲιναπεωϲ ον λαβων ανθρωποϲ εϲπειρεν εν τω αγρω αυτου", "32": "ο μικροτερον μεν εϲτιν παντων των ϲπερματων οταν δε αυξηθη μειζον των λαχανων εϲτιν και γινεται δενδρον ωϲτε ελθειν τα πετεινα του ουρανου και καταϲκηνουν εν τοιϲ κλαδοιϲ αυτου", "33": "αλλην παραβολην ελαληϲεν αυτοιϲ ομοια εϲτιν η βαϲιλεια των ουρανων ζυμη ην λαβουϲα γυνη ενεκρυψεν ειϲ αλευρου ϲατα τρια εωϲ ου εζυμωθη ολον", "34": "ταυτα παντα ελαληϲεν ο ιηϲουϲ εν παραβολαιϲ τοιϲ οχλοιϲ και χωριϲ παραβοληϲ ουκ ελαλει αυτοιϲ", "35": "οπωϲ πληρωθη το ρηθεν δια του προφητου λεγοντοϲ ανοιξω εν παραβολαιϲ το ϲτομα μου ερευξομαι κεκρυμμενα απο καταβοληϲ κοϲμου", "36": "τοτε αφειϲ τουϲ οχλουϲ ηλθεν ειϲ την οικιαν ο ιηϲουϲ και προϲηλθον αυτω οι μαθηται αυτου λεγοντεϲ φραϲον ημιν την παραβολην των ζιζανιων του αγρου", "37": "ο δε αποκριθειϲ ειπεν αυτοιϲ ο ϲπειρων το καλον ϲπερμα εϲτιν ο υιοϲ του ανθρωπου", "38": "ο δε αγροϲ εϲτιν ο κοϲμοϲ το δε καλον ϲπερμα ουτοι ειϲιν οι υιοι τηϲ βαϲιλειαϲ τα δε ζιζανια ειϲιν οι υιοι του πονηρου", "39": "ο δε εχθροϲ ο ϲπειραϲ αυτα εϲτιν ο διαβολοϲ ο δε θεριϲμοϲ ϲυντελεια του αιωνοϲ εϲτιν οι δε θεριϲται αγγελοι ειϲιν", "40": "ωϲπερ ουν ϲυλλεγεται τα ζιζανια και πυρι κατακαιεται ουτωϲ εϲται εν τη ϲυντελεια του αιωνοϲ τουτου", "41": "αποϲτελει ο υιοϲ του ανθρωπου τουϲ αγγελουϲ αυτου και ϲυλλεξουϲιν εκ τηϲ βαϲιλειαϲ αυτου παντα τα ϲκανδαλα και τουϲ ποιουνταϲ την ανομιαν", "42": "και βαλουϲιν αυτουϲ ειϲ την καμινον του πυροϲ εκει εϲται ο κλαυθμοϲ και ο βρυγμοϲ των οδοντων", "43": "τοτε οι δικαιοι εκλαμψουϲιν ωϲ ο ηλιοϲ εν τη βαϲιλεια του πατροϲ αυτων ο εχων ωτα ακουειν ακουετω", "44": "παλιν ομοια εϲτιν η βαϲιλεια των ουρανων θηϲαυρω κεκρυμμενω εν τω αγρω ον ευρων ανθρωποϲ εκρυψεν και απο τηϲ χαραϲ αυτου υπαγει και παντα οϲα εχει πωλει και αγοραζει τον αγρον εκεινον", "45": "παλιν ομοια εϲτιν η βαϲιλεια των ουρανων ανθρωπω εμπορω ζητουντι καλουϲ μαργαριταϲ", "46": "οϲ ευρων ενα πολυτιμον μαργαριτην απελθων πεπρακεν παντα οϲα ειχεν και ηγοραϲεν αυτον", "47": "παλιν ομοια εϲτιν η βαϲιλεια των ουρανων ϲαγηνη βληθειϲη ειϲ την θαλαϲϲαν και εκ παντοϲ γενουϲ ϲυναγαγουϲη", "48": "ην οτε επληρωθη αναβιβαϲαντεϲ επι τον αιγιαλον και καθιϲαντεϲ ϲυνελεξαν τα καλα ειϲ αγγεια τα δε ϲαπρα εξω εβαλον", "49": "ουτωϲ εϲται εν τη ϲυντελεια του αιωνοϲ εξελευϲονται οι αγγελοι και αφοριουϲιν τουϲ πονηρουϲ εκ μεϲου των δικαιων", "50": "και βαλουϲιν αυτουϲ ειϲ την καμινον του πυροϲ εκει εϲται ο κλαυθμοϲ και ο βρυγμοϲ των οδοντων", "51": "λεγει αυτοιϲ ο ιηϲουϲ ϲυνηκατε ταυτα παντα λεγουϲιν αυτω ναι κυριε", "52": "ο δε ειπεν αυτοιϲ δια τουτο παϲ γραμματευϲ μαθητευθειϲ ειϲ την βαϲιλειαν των ουρανων ομοιοϲ εϲτιν ανθρωπω οικοδεϲποτη οϲτιϲ εκβαλλει εκ του θηϲαυρου αυτου καινα και παλαια", "53": "και εγενετο οτε ετελεϲεν ο ιηϲουϲ ταϲ παραβολαϲ ταυταϲ μετηρεν εκειθεν", "54": "και ελθων ειϲ την πατριδα αυτου εδιδαϲκεν αυτουϲ εν τη ϲυναγωγη αυτων ωϲτε εκπληττεϲθαι αυτουϲ και λεγειν ποθεν τουτω η ϲοφια αυτη και αι δυναμειϲ", "55": "ουχ ουτοϲ εϲτιν ο του τεκτονοϲ υιοϲ ουχι η μητηρ αυτου λεγεται μαριαμ και οι αδελφοι αυτου ιακωβοϲ και ιωϲηϲ και ϲιμων και ιουδαϲ", "56": "και αι αδελφαι αυτου ουχι παϲαι προϲ ημαϲ ειϲιν ποθεν ουν τουτω ταυτα παντα", "57": "και εϲκανδαλιζοντο εν αυτω ο δε ιηϲουϲ ειπεν αυτοιϲ ουκ εϲτιν προφητηϲ ατιμοϲ ει μη εν τη πατριδι αυτου και εν τη οικια αυτου", "58": "και ουκ εποιηϲεν εκει δυναμειϲ πολλαϲ δια την απιϲτιαν αυτων"}