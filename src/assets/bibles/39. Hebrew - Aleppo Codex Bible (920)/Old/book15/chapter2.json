{
  "1": "א ואלה בני המדינה העלים משבי הגולה אשר הגלה נבוכדנצור (נבוכדנצר) מלך בבל לבבל וישובו לירושלם ויהודה איש לעירו",
  "2": "ב אשר באו עם זרבבל ישוע נחמיה שריה רעליה מרדכי בלשן מספר בגוי--רחום בענה  מספר אנשי עם ישראל  {ס}",
  "3": "ג בני פרעש--אלפים מאה שבעים ושנים  {ס}",
  "4": "ד בני שפטיה שלש מאות שבעים ושנים  {ס}",
  "5": "ה בני ארח שבע מאות חמשה ושבעים  {ס}",
  "6": "ו בני פחת מואב לבני ישוע יואב--אלפים שמנה מאות ושנים עשר  {ס}",
  "7": "ז בני עילם--אלף מאתים חמשים וארבעה  {ס}",
  "8": "ח בני זתוא תשע מאות וארבעים וחמשה  {ס}",
  "9": "ט בני זכי שבע מאות וששים  {ס}",
  "10": "י בני בני שש מאות ארבעים ושנים  {ס}",
  "11": "יא בני בבי שש מאות עשרים ושלשה  {ס}",
  "12": "יב בני עזגד--אלף מאתים עשרים ושנים  {ס}",
  "13": "יג בני אדניקם--שש מאות ששים וששה  {ס}",
  "14": "יד בני בגוי אלפים חמשים וששה  {ס}",
  "15": "טו בני עדין ארבע מאות חמשים וארבעה  {ס}",
  "16": "טז בני אטר ליחזקיה תשעים ושמנה  {ס}",
  "17": "יז בני בצי שלש מאות עשרים ושלשה  {ס}",
  "18": "יח בני יורה מאה ושנים עשר  {ס}",
  "19": "יט בני חשם מאתים עשרים ושלשה  {ס}",
  "20": "כ בני גבר תשעים וחמשה  {ס}",
  "21": "כא בני בית לחם מאה עשרים ושלשה  {ס}",
  "22": "כב אנשי נטפה חמשים וששה",
  "23": "כג אנשי ענתות מאה עשרים ושמנה  {ס}",
  "24": "כד בני עזמות ארבעים ושנים  {ס}",
  "25": "כה בני קרית ערים כפירה ובארות שבע מאות וארבעים ושלשה  {ס}",
  "26": "כו בני הרמה וגבע שש מאות עשרים ואחד  {ס}",
  "27": "כז אנשי מכמס מאה עשרים ושנים  {ס}",
  "28": "כח אנשי בית אל והעי מאתים עשרים ושלשה  {ס}",
  "29": "כט בני נבו חמשים ושנים  {ס}",
  "30": "ל בני מגביש מאה חמשים וששה  {ס}",
  "31": "לא בני עילם אחר--אלף מאתים חמשים וארבעה  {ס}",
  "32": "לב בני חרם שלש מאות ועשרים  {ס}",
  "33": "לג בני לד חדיד ואונו שבע מאות עשרים וחמשה  {ס}",
  "34": "לד בני ירחו שלש מאות ארבעים וחמשה  {ס}",
  "35": "לה בני סנאה--שלשת אלפים ושש מאות ושלשים  {ס}",
  "36": "לו הכהנים  בני ידעיה לבית ישוע תשע מאות שבעים ושלשה  {ס}",
  "37": "לז בני אמר אלף חמשים ושנים  {ס}",
  "38": "לח בני פשחור--אלף מאתים ארבעים ושבעה  {ס}",
  "39": "לט בני חרם אלף ושבעה עשר  {ס}",
  "40": "מ הלוים  בני ישוע וקדמיאל לבני הודויה שבעים וארבעה  {ס}",
  "41": "מא המשררים--בני אסף מאה עשרים ושמנה  {פ}",
  "42": "מב בני השערים בני שלום בני אטר בני טלמן בני עקוב בני חטיטא בני שבי--הכל מאה שלשים ותשעה  {פ}",
  "43": "מג הנתינים  {ס}  בני ציחא  {ס}  בני חשופא  {ס}  בני  {ר} טבעות  {ס}",
  "44": "מד בני קרס  {ס}  בני סיעהא  {ס}  בני  {ר} פדון  {ס}",
  "45": "מה בני לבנה  {ס}  בני חגבה  {ס}  בני  {ר} עקוב  {ס}",
  "46": "מו בני חגב  {ס}  בני שמלי (שלמי)  {ס}  בני  {ר} חנן  {ס}",
  "47": "מז בני גדל  {ס}  בני גחר  {ס}  בני  {ר} ראיה  {ס}",
  "48": "מח בני רצין  {ס}  בני נקודא  {ס}  בני  {ר} גזם  {ס}",
  "49": "מט בני עזא  {ס}  בני פסח  {ס}  בני  {ר} בסי  {ס}",
  "50": "נ בני אסנה  {ס}  בני מעונים  {ס}  בני  {ר} נפיסים (נפוסים)  {ס}",
  "51": "נא בני בקבוק  {ס}  בני חקופא  {ס}  בני  {ר} חרחור  {ס}",
  "52": "נב בני בצלות  {ס}  בני מחידא  {ס}  בני  {ר} חרשא  {ס}",
  "53": "נג בני ברקוס  {ס}  בני סיסרא  {ס}  בני  {ר} תמח  {ס}",
  "54": "נד בני נציח  {ס}  בני חטיפא  {ס}",
  "55": "נה בני  {ר} עבדי שלמה  {ס}  בני סטי  {ס}  בני הספרת  {ס}  בני  {ר} פרודא  {ס}",
  "56": "נו בני יעלה  {ס}  בני דרקון  {ס}  בני  {ר} גדל  {ס}",
  "57": "נז בני שפטיה  {ס}  בני חטיל  {ס}  בני  {ר} פכרת הצביים--  {ס}  בני אמי",
  "58": "נח כל הנתינים--ובני עבדי שלמה  שלש מאות תשעים ושנים  {ס}",
  "59": "נט ואלה העלים מתל מלח תל חרשא כרוב אדן אמר ולא יכלו להגיד בית אבותם וזרעם--אם מישראל הם",
  "60": "ס בני דליה בני טוביה בני נקודא--שש מאות חמשים ושנים  {ס}",
  "61": "סא ומבני הכהנים--בני חביה בני הקוץ  בני ברזלי אשר לקח מבנות ברזלי הגלעדי אשה ויקרא על שמם",
  "62": "סב אלה בקשו כתבם המתיחשים--ולא נמצאו ויגאלו מן הכהנה",
  "63": "סג ויאמר התרשתא להם אשר לא יאכלו מקדש הקדשים--עד עמד כהן לאורים ולתמים",
  "64": "סד כל הקהל כאחד--ארבע רבוא אלפים שלש מאות ששים",
  "65": "סה מלבד עבדיהם ואמהתיהם אלה--שבעת אלפים שלש מאות שלשים ושבעה ולהם משררים ומשררות מאתים",
  "66": "סו סוסיהם שבע מאות שלשים וששה פרדיהם מאתים ארבעים וחמשה",
  "67": "סז גמליהם--ארבע מאות שלשים וחמשה חמרים--ששת אלפים שבע מאות ועשרים  {פ}",
  "68": "סח ומראשי האבות בבואם לבית יהוה אשר בירושלם--התנדבו לבית האלהים להעמידו על מכונו",
  "69": "סט ככחם נתנו לאוצר המלאכה זהב דרכמונים שש רבאות ואלף  {ס}  וכסף מנים חמשת אלפים וכתנת כהנים מאה  {ס}",
  "70": "ע וישבו הכהנים והלוים ומן העם והמשררים והשוערים והנתינים--בעריהם וכל ישראל בעריהם  {ס}"
}