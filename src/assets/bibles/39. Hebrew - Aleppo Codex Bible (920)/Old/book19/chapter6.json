{
  "1": "א  למנצח בנגינות על-השמינית    מזמור לדוד",
  "2": "ב  יהוה אל-באפך תוכיחני    ואל-בחמתך תיסרני",
  "3": "ג  חנני יהוה כי אמלל-אני    רפאני יהוה--כי נבהלו עצמי",
  "4": "ד  ונפשי נבהלה מאד    ואת (ואתה) יהוה עד-מתי",
  "5": "ה  שובה יהוה חלצה נפשי    הושיעני למען חסדך",
  "6": "ו  כי אין במות זכרך    בשאול מי יודה-לך",
  "7": "ז  יגעתי באנחתי--אשחה בכל-לילה מטתי    בדמעתי ערשי אמסה",
  "8": "ח  עששה מכעס עיני    עתקה בכל-צוררי",
  "9": "ט  סורו ממני כל-פעלי און    כי-שמע יהוה קול בכיי",
  "10": "י  שמע יהוה תחנתי    יהוה תפלתי יקח [ (Psalms 6:11) יא  יבשו ויבהלו מאד--כל-איבי    ישבו יבשו רגע ]"
}