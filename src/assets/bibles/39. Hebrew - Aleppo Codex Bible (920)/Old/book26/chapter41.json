{
  "1": "א ויביאני אל ההיכל וימד את האילים שש אמות רחב מפו ושש אמות רחב מפו--רחב האהל",
  "2": "ב ורחב הפתח עשר אמות וכתפות הפתח חמש אמות מפו וחמש אמות מפו וימד ארכו ארבעים אמה ורחב עשרים אמה",
  "3": "ג ובא לפנימה וימד איל הפתח שתים אמות והפתח שש אמות ורחב הפתח שבע אמות",
  "4": "ד וימד את ארכו עשרים אמה ורחב עשרים אמה--אל פני ההיכל ויאמר אלי זה קדש הקדשים",
  "5": "ה וימד קיר הבית שש אמות ורחב הצלע ארבע אמות סביב סביב לבית--סביב",
  "6": "ו והצלעות צלע אל צלע שלוש ושלשים פעמים ובאות בקיר אשר לבית לצלעות סביב סביב--להיות אחוזים ולא יהיו אחוזים בקיר הבית",
  "7": "ז ורחבה ונסבה למעלה למעלה לצלעות כי מוסב הבית למעלה למעלה סביב סביב לבית--על כן רחב לבית למעלה וכן התחתונה יעלה על העליונה לתיכונה",
  "8": "ח וראיתי לבית גבה סביב סביב מיסדות (מוסדות) הצלעות מלו הקנה שש אמות אצילה",
  "9": "ט רחב הקיר אשר לצלע אל החוץ חמש אמות ואשר מנח בית צלעות אשר לבית",
  "10": "י ובין הלשכות רחב עשרים אמה סביב לבית--סביב סביב",
  "11": "יא ופתח הצלע למנח--פתח אחד דרך הצפון ופתח אחד לדרום ורחב מקום המנח חמש אמות סביב סביב",
  "12": "יב והבנין אשר אל פני הגזרה פאת דרך הים רחב שבעים אמה וקיר הבנין חמש אמות רחב סביב סביב וארכו תשעים אמה",
  "13": "יג ומדד את הבית ארך מאה אמה והגזרה והבניה וקירותיה ארך מאה אמה",
  "14": "יד ורחב פני הבית והגזרה לקדים מאה אמה",
  "15": "טו ומדד ארך הבנין אל פני הגזרה אשר על אחריה ואתוקיהא (ואתיקיהא) מפו ומפו--מאה אמה וההיכל הפנימי ואלמי החצר",
  "16": "טז הספים והחלונים האטמות והאתיקים סביב לשלשתם נגד הסף שחיף עץ סביב סביב והארץ עד החלונות והחלנות מכסות",
  "17": "יז על מעל הפתח ועד הבית הפנימי ולחוץ ואל כל הקיר סביב סביב בפנימי ובחיצון--מדות",
  "18": "יח ועשוי כרובים ותמרים ותמרה בין כרוב לכרוב ושנים פנים לכרוב",
  "19": "יט ופני אדם אל התמרה מפו ופני כפיר אל התמרה מפו עשוי אל כל הבית סביב סביב",
  "20": "כ מהארץ עד מעל הפתח הכרובים והתמרים עשוים וקיר ההיכל",
  "21": "כא ההיכל מזוזת רבעה ופני הקדש המראה כמראה",
  "22": "כב המזבח עץ שלוש אמות גבה וארכו שתים אמות ומקצעותיו לו וארכו וקירתיו עץ וידבר אלי--זה השלחן אשר לפני יהוה",
  "23": "כג ושתים דלתות להיכל ולקדש",
  "24": "כד ושתים דלתות לדלתות  שתים מוסבות דלתות--שתים לדלת אחת ושתי דלתות לאחרת",
  "25": "כה ועשויה אליהן אל דלתות ההיכל כרובים ותמרים כאשר עשוים לקירות ועב עץ אל פני האולם מהחוץ",
  "26": "כו וחלונים אטמות ותמרים מפו ומפו אל כתפות האולם וצלעות הבית והעבים"
}