{
  "1": "א שלח לחמך על פני המים  כי ברב הימים תמצאנו",
  "2": "ב תן חלק לשבעה וגם לשמונה  כי לא תדע מה יהיה רעה על הארץ",
  "3": "ג אם ימלאו העבים גשם על הארץ יריקו ואם יפול עץ בדרום ואם בצפון--מקום שיפול העץ שם יהוא",
  "4": "ד שמר רוח לא יזרע וראה בעבים לא יקצור",
  "5": "ה כאשר אינך יודע מה דרך הרוח כעצמים בבטן המלאה  ככה לא תדע את מעשה האלהים אשר יעשה את הכל",
  "6": "ו בבקר זרע את זרעך ולערב אל תנח ידך  כי אינך יודע אי זה יכשר הזה או זה ואם שניהם כאחד טובים",
  "7": "ז ומתוק האור וטוב לעינים לראות את השמש",
  "8": "ח כי אם שנים הרבה יחיה האדם בכלם ישמח ויזכר את ימי החשך כי הרבה יהיו כל שבא הבל",
  "9": "ט שמח בחור בילדותיך ויטיבך לבך בימי בחורותיך והלך בדרכי לבך ובמראי עיניך ודע כי על כל אלה יביאך האלהים במשפט",
  "10": "י והסר כעס מלבך והעבר רעה מבשרך  כי הילדות והשחרות הבל"
}