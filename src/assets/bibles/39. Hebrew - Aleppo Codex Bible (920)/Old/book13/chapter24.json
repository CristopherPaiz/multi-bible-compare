{
  "1": "א ולבני אהרן מחלקותם  בני אהרן--נדב ואביהוא אלעזר ואיתמר",
  "2": "ב וימת נדב ואביהוא לפני אביהם ובנים לא היו להם ויכהנו אלעזר ואיתמר",
  "3": "ג ויחלקם דויד--וצדוק מן בני אלעזר ואחימלך מן בני איתמר  לפקדתם בעבדתם",
  "4": "ד וימצאו בני אלעזר רבים לראשי הגברים מן בני איתמר--ויחלקום  לבני אלעזר ראשים לבית אבות ששה עשר ולבני איתמר לבית אבותם שמונה",
  "5": "ה ויחלקום בגורלות אלה עם אלה  כי היו שרי קדש ושרי האלהים מבני אלעזר ובבני איתמר  {ס}",
  "6": "ו ויכתבם שמעיה בן נתנאל הסופר מן הלוי לפני המלך והשרים וצדוק הכהן ואחימלך בן אביתר וראשי האבות לכהנים וללוים--בית אב אחד אחז לאלעזר ואחז אחז לאיתמר  {פ}",
  "7": "ז ויצא הגורל הראשון ליהויריב  {ס}  לידעיה השני  {ס}",
  "8": "ח לחרם  {ר} השלישי  {ס}  לשערים הרבעי  {ס}",
  "9": "ט למלכיה  {ר} החמישי  {ס}  למימן הששי  {ס}",
  "10": "י להקוץ  {ר} השבעי  {ס}  לאביה השמיני  {ס}",
  "11": "יא לישוע  {ר} התשעי  {ס}  לשכניהו העשרי  {ס}",
  "12": "יב לאלישיב  {ר} עשתי עשר  {ס}  ליקים שנים עשר  {ס}",
  "13": "יג לחפה  {ר} שלשה עשר  {ס}  לישבאב ארבעה עשר  {ס}",
  "14": "יד לבלגה  {ר} חמשה עשר  {ס}  לאמר ששה עשר  {ס}",
  "15": "טו לחזיר שבעה  {ר} עשר  {ס}  להפצץ שמונה עשר  {ס}",
  "16": "טז לפתחיה תשעה  {ר} עשר  {ס}  ליחזקאל העשרים  {ס}",
  "17": "יז ליכין אחד  {ר} ועשרים  {ס}  לגמול שנים ועשרים  {ס}",
  "18": "יח לדליהו שלשה  {ר} ועשרים  {ס}  למעזיהו ארבעה ועשרים  {פ}",
  "19": "יט אלה פקדתם לעבדתם לבוא לבית יהוה כמשפטם ביד אהרן אביהם  כאשר צוהו יהוה אלהי ישראל  {פ}",
  "20": "כ ולבני לוי הנותרים  לבני עמרם שובאל לבני שובאל יחדיהו  {ס}",
  "21": "כא לרחביהו--לבני רחביהו הראש ישיה  {ס}",
  "22": "כב ליצהרי שלמות לבני שלמות יחת  {ס}",
  "23": "כג ובני יריהו אמריהו השני יחזיאל השלישי יקמעם הרביעי  {ס}",
  "24": "כד בני עזיאל מיכה לבני מיכה שמור (שמיר)",
  "25": "כה אחי מיכה ישיה  {ס}  לבני ישיה זכריהו  {ס}",
  "26": "כו בני מררי מחלי ומושי  {ס}  בני יעזיהו בנו  {ס}",
  "27": "כז בני מררי--ליעזיהו בנו ושהם וזכור ועברי  {ס}",
  "28": "כח למחלי אלעזר ולא היה לו בנים  {ס}",
  "29": "כט לקיש בני קיש ירחמאל  {ס}",
  "30": "ל ובני מושי מחלי ועדר וירימות אלה בני הלוים לבית אבתיהם",
  "31": "לא ויפילו גם הם גורלות לעמת אחיהם בני אהרן לפני דויד המלך וצדוק ואחימלך וראשי האבות לכהנים וללוים--אבות הראש לעמת אחיו הקטן  {ס}"
}