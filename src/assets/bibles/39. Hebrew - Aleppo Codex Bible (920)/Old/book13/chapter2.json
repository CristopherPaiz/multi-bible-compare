{
  "1": "א אלה בני ישראל  ראובן שמעון לוי ויהודה יששכר וזבלון",
  "2": "ב דן יוסף ובנימן נפתלי גד ואשר  {פ}",
  "3": "ג בני יהודה ער ואונן ושלה--שלושה נולד לו מבת שוע הכנענית ויהי ער בכור יהודה רע בעיני יהוה--וימיתהו  {ס}",
  "4": "ד ותמר כלתו ילדה לו את פרץ ואת זרח כל בני יהודה חמשה  {ס}",
  "5": "ה בני פרץ חצרון וחמול  {ס}",
  "6": "ו ובני זרח זמרי ואיתן והימן וכלכל ודרע--כלם חמשה  {ס}",
  "7": "ז ובני כרמי--עכר עוכר ישראל אשר מעל בחרם  {ס}",
  "8": "ח ובני איתן עזריה  {ס}",
  "9": "ט ובני חצרון אשר נולד לו--את ירחמאל ואת רם ואת כלובי",
  "10": "י ורם הוליד את עמינדב ועמינדב הוליד את נחשון נשיא בני יהודה",
  "11": "יא ונחשון הוליד את שלמא ושלמא הוליד את בעז",
  "12": "יב ובעז הוליד את עובד ועובד הוליד את ישי",
  "13": "יג ואישי הוליד את בכרו את אליאב--ואבינדב השני ושמעא השלשי",
  "14": "יד נתנאל הרביעי רדי החמישי",
  "15": "טו אצם הששי דויד השבעי",
  "16": "טז ואחיתיהם צרויה ואביגיל ובני צרויה אבשי ויואב ועשהאל--שלשה",
  "17": "יז ואביגיל ילדה את עמשא ואבי עמשא יתר הישמעאלי",
  "18": "יח וכלב בן חצרון הוליד את עזובה אשה--ואת יריעות ואלה בניה ישר ושובב וארדון",
  "19": "יט ותמת עזובה ויקח לו כלב את אפרת ותלד לו את חור",
  "20": "כ וחור הוליד את אורי ואורי הוליד את בצלאל  {ס}",
  "21": "כא ואחר בא חצרון אל בת מכיר אבי גלעד והוא לקחה והוא בן ששים שנה ותלד לו את שגוב",
  "22": "כב ושגוב הוליד את יאיר ויהי לו עשרים ושלוש ערים בארץ הגלעד  {ס}",
  "23": "כג ויקח גשור וארם את חות יאיר מאתם את קנת ואת בנתיה--ששים עיר כל אלה בני מכיר אבי גלעד",
  "24": "כד ואחר מות חצרון בכלב אפרתה ואשת חצרון אביה ותלד לו את אשחור אבי תקוע  {ס}",
  "25": "כה ויהיו בני ירחמאל בכור חצרון הבכור רם ובונה וארן ואצם אחיה",
  "26": "כו ותהי אשה אחרת לירחמאל ושמה עטרה היא אם אונם  {ס}",
  "27": "כז ויהיו בני רם בכור ירחמאל--מעץ וימין ועקר",
  "28": "כח ויהיו בני אונם שמי וידע ובני שמי נדב ואבישור",
  "29": "כט ושם אשת אבישור אביהיל ותלד לו את אחבן ואת מוליד",
  "30": "ל ובני נדב סלד ואפים וימת סלד לא בנים",
  "31": "לא ובני אפים ישעי ובני ישעי ששן ובני ששן אחלי",
  "32": "לב ובני ידע אחי שמי יתר ויונתן וימת יתר לא בנים  {ס}",
  "33": "לג ובני יונתן פלת וזזא אלה היו בני ירחמאל",
  "34": "לד ולא היה לששן בנים כי אם בנות ולששן עבד מצרי ושמו ירחע",
  "35": "לה ויתן ששן את בתו לירחע עבדו לאשה ותלד לו את עתי",
  "36": "לו ועתי הליד את נתן ונתן הוליד את זבד",
  "37": "לז וזבד הוליד את אפלל ואפלל הוליד את עובד",
  "38": "לח ועובד הוליד את יהוא ויהוא הליד את עזריה",
  "39": "לט ועזריה הליד את חלץ וחלץ הליד את אלעשה",
  "40": "מ ואלעשה הליד את ססמי וססמי הליד את שלום",
  "41": "מא ושלום הוליד את יקמיה ויקמיה הליד את אלישמע  {ס}",
  "42": "מב ובני כלב אחי ירחמאל מישע בכרו הוא אבי זיף ובני מרשה אבי חברון",
  "43": "מג ובני חברון--קרח ותפח ורקם ושמע",
  "44": "מד ושמע הוליד את רחם אבי ירקעם ורקם הוליד את שמי",
  "45": "מה ובן שמי מעון ומעון אבי בית צור",
  "46": "מו ועיפה פילגש כלב ילדה את חרן ואת מוצא ואת גזז וחרן הליד את גזז  {ס}",
  "47": "מז ובני יהדי--רגם ויותם וגישן ופלט ועיפה ושעף",
  "48": "מח פילגש כלב מעכה ילד שבר ואת תרחנה",
  "49": "מט ותלד שעף אבי מדמנה את שוא אבי מכבנה ואבי גבעא ובת כלב עכסה  {ס}",
  "50": "נ אלה היו בני כלב בן חור בכור אפרתה--שובל אבי קרית יערים",
  "51": "נא שלמא אבי בית לחם חרף אבי בית גדר",
  "52": "נב ויהיו בנים לשובל אבי קרית יערים הראה חצי המנחות",
  "53": "נג ומשפחות קרית יערים--היתרי והפותי והשמתי והמשרעי מאלה יצאו הצרעתי--והאשתאלי  {ס}",
  "54": "נד בני שלמא בית לחם ונטופתי עטרות בית יואב וחצי המנחתי הצרעי",
  "55": "נה ומשפחות ספרים ישבו (ישבי) יעבץ תרעתים שמעתים שוכתים המה הקינים הבאים מחמת אבי בית רכב  {ס}"
}