{
  "1": "א על משכבי בלילות בקשתי את שאהבה נפשי בקשתיו ולא מצאתיו",
  "2": "ב אקומה נא ואסובבה בעיר בשוקים וברחבות--אבקשה את שאהבה נפשי בקשתיו ולא מצאתיו",
  "3": "ג מצאוני השמרים הסבבים בעיר  את שאהבה נפשי ראיתם",
  "4": "ד כמעט שעברתי מהם עד שמצאתי את שאהבה נפשי אחזתיו ולא ארפנו--עד שהביאתיו אל בית אמי ואל חדר הורתי",
  "5": "ה השבעתי אתכם בנות ירושלם בצבאות או באילות השדה  אם תעירו ואם תעוררו את האהבה עד שתחפץ  {ס}",
  "6": "ו מי זאת עלה מן המדבר כתימרות עשן  מקטרת מר ולבונה מכל אבקת רוכל",
  "7": "ז הנה מטתו שלשלמה--ששים גברים סביב לה  מגברי ישראל",
  "8": "ח כלם אחזי חרב מלמדי מלחמה איש חרבו על ירכו מפחד בלילות  {ס}",
  "9": "ט אפריון עשה לו המלך שלמה--מעצי הלבנון",
  "10": "י עמודיו עשה כסף רפידתו זהב מרכבו ארגמן תוכו רצוף אהבה מבנות ירושלם",
  "11": "יא צאנה וראינה בנות ציון במלך שלמה--בעטרה שעטרה לו אמו ביום חתנתו וביום שמחת לבו  {ס}"
}