{"1": "<pb/>Max k'anjab Jehová ayin, max yalon axca ti':", "2": "<pb/><t>Ach anima, ¿tzet wal yopiso txutxal tx'anil an uva yintak pax is k'ablak junok te te'?</t>", "3": "<t>Yujtol a txutxal tu' c'am yopiso, tamwal chi je' yoc sat bitzab yet chi oc locan tzet yetal yin.</t>", "4": "<t>Ta chi oc yin sial, cax chi tz'atok, a tzak'ak'il tu', c'amc'alta' yopiso.</t>", "5": "<t>Ilab yet c'amto chi tz'a'i, c'amc'alta' tzet chi oqui, ¿tom ato wal yet mayal tz'atok, catatu' ok oc yopiso?</t>", "6": "<pb/><t>Yuj tu' xan ayin Jehová in ti' chi wala': Axca chi yun tz'atok txutxal tx'anil an uva, yetokc'al juntzanxa te te', caywal tu' ok yun wak'on c'ayaj eb cajyom bay Jerusalén.</t>", "7": "<t>Ayin wal caw ajc'ul in oc yin eb. Caxc'al max elaj eb bay jun k'ak'ej; axa junxa k'ak' k'ak' ok ak'on lajwok eb. A yet ok wak'on ajc'ulal yin eb, caywal tu' ok yun nachaj el e yuj tol ayin ton Jehová in.</t>", "8": "<t>Ayin wal caw Jehová Yajaw in chi wala', tol tz'ininixac'al ok wutcantok jun conob tu', yujtol max ec' yiban ayin, ẍi Cham.</t>"}