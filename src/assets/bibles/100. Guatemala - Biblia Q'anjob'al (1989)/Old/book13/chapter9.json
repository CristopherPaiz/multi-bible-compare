{"1": "<pb/>Cayton tu' max yun tz'ibchaj can masanil eb israel bay yunal yet yabixal eb is reyal. <pb/>Axa pax eb anima ay bay Judá xin, max ilaytok eb bay Babilonia yujc'al is yobtakilal eb.", "2": "<pb/>A eb israel max babji meltzojtek cajan bay is tx'otx'al, c'al bay is conobal, a ton eb sacerdote, eb levita c'al eb ak'om serbil bay templo.", "3": "A bay Jerusalén max cajay eb yinatil Judá, Benjamín, Efraín c'al Manasés.", "4": "<pb/>A yin yinatil Judá tu' ay 690 eb winak yin masanil. A yin eb yinatil Fares, c'ajol Judá, a Utai ayoc yajawil xol eb. A jun tu' c'ajol Amiud, yetok c'apax juntzanxa eb yichmam yin txolilal: a ton Omri, Imri, Bani c'al Fares c'ajol Judá. A xol eb yinatil Sela, c'ajol Judá, a Azarías aj babel yayji xol eb, yajaw yayji xol masanil eb ay yuj ba yetok. A xol eb yinatil Zera, c'ajol Judá, a Jehuel ayoc yajawilal xol eb ay yuj ba yetok.", "5": "", "6": "", "7": "<pb/>A ton listail eb ayoc yin yajawilal xol eb yinatil Benjamín ti': a ton Salú, is c'ajol Mesulam, yitxiquin Hodavías, yinatil Asenúa; Ibneías, c'ajol Jeroham; Ela, yitxiquin Uzi, yinatil Micri; Mesulam, c'ajol Sefatías, yitxiquin Reuel yinatil Ibnías. Ay 956 eb winak yin masanil, atac'ala' tz'ibelay bay un.", "8": "", "9": "", "10": "<pb/>A eb sacerdote cajan bay Jerusalén, tol yajaw yayji xol eb ay yuj ba yetok: a ton Jedaías, Joiarib, Jaquín c'al Azarías, is c'ajol Hilcías. A eb yichmam Azarías tol binajbil: a ton Mesulam, Sadoc, Meraiot c'al Ahitob. A Azarías ti', yajaw yayji bay templo Dios. Ac'ala' a xol eb yajaw yayji tu', ay c'apax oc Adaía c'ajol Jeroham. A eb yichmam binajbil, a ton Pasur, c'al Malquías. A Masai, c'ajol Adiel, a eb yichmam binajbil, a ton Jazera, Mesulam, Mesilemit, c'al Imer. Ay 1,760 winak xol eb, caw wal chi je' yuj eb mulnaj bay yatut Dios.", "11": "", "12": "", "13": "", "14": "<pb/>A eb yajaw yayji xol eb levita cajan bay Jerusalén: a ton Semaías c'ajol Hasub, yitxiquin Azricam, yinatil Hasabías c'al Merari;", "15": "Bacbacar, Heres, Galal c'al Matanías, c'ajol Micaías yitxiquin Zicri, yinatil Asaf.", "16": "Obadías, c'ajol Semaías, yitxiquin Galal, yinatil Jedutún. A Berequías, c'ajol Asa yitxiquin Elcana, a tu' max cajay ec' bay aldealak yet eb netofatita.", "17": "<pb/>Axa eb taynem puerta: a ton Salum, Acub, Talmón, Ahimán, yetok juntzanxa yican eb. A Salum tu', a' ayoc yajawilal xol eb.", "18": "(Masantac'al tinani', chitoc'al taynelay puerta eb rey bay yetc'ulal yichcan yuj eb levita. A juntzan eb ti' ayoc yiban taynem ti' puerta xol eb yet levitail eb.", "19": "<pb/>A Salum is c'ajol Coré, yitxiquin Ebiasaf, yinatil Coré, yetokc'al juntzanxa eb yican, a eb tu' chi taynen bay puertail templo, axca max yun taynen yichmam eb puertail cajlobal Jehová yet payxa.", "20": "<pb/>A yet yalantok a Finees, c'ajol Eleazar ayoc yajawilok eb; ayokabc'al watx'c'ulal Jehová yetok yinatil.", "21": "<pb/>Axa Zacarías, c'ajol Meselemías, a' chi taynen puertail mantiado bay chi co chalej co ba yetok Dios.", "22": "<pb/>Ay 212 eb taynem puerta sic'bil el tu' yin masanil, tz'ibbibilcan eb atac'ala' is yinatil junjun bay cajan. A cham rey David, c'al cham Samuel tol chekbej Dios yayji. A eb max aon oc eb tu' yin ikbej miman yelapnok ti'.", "23": "A eb tu' chi ak'wi serbil yin txolilal yetokc'al eb is c'ajol taynen eb puertail yatut Dios, chi yal elapnok a ton is cajlobal.", "24": "Ayc'al oc taynemal puerta bay is can paq'uil: chi yal elapnok bay yetc'ulal yichcan, bay yetc'ulal yayubc'u, bay yetc'ulal norte, c'al bay yetc'ulal sur.", "25": "A eb yet levitail eb, cajan eb bay juntzanxa conob tu', chi ulic' eb yin colwaj taynen templo yin txolilal yin ukeb c'ual.", "26": "Ay canwan eb levita mimek yikbej. A eb tu' ayoc taynemalok juntzan cuarto c'uanbal templo yayji.", "27": "A yinlak templo tu' chi ec' ak'bal yuj eb yin tayneni; a eb inej oc llave yet chi jak eb templo yet junjun k'inibalil.", "28": "Ay eb levita ayoc yiban taynen mitx'k'abej ya'ilbil chi k'anlay yet chi oc mimek ayilal, yowalil chi yieltek eb c'al yaoncan octok eb, palta tol ibil cuenta eb yin.", "29": "Axa juntzanxa eb xin, chi ilon juntzanxa mitx'k'abej yet templo, yetok c'apax ixim harina, vino, aceite, incienso c'al perfume.", "30": "Palta ay eb sacerdote ayoc yiban yin watx'nen perfume tu'.", "31": "Axa jun levita chi yik Matatías, is babel c'ajol Salum yin yinatil Coré, a jun tu' ayoc yiban watx'nen ixim pan chi oc yin ofrendail.", "32": "Axa juntzan eb yet levitail, eb yinatil Coat, a eb tu' ayoc yiban watx'nen ixim pan chi ay txolan sat meẍa yul templo yet junjun c'ual xewilal.", "33": "Ay c'apax eb yajaw yayji yin is yinatil eb levita tol chi bitni. A tu' cajan eb bay cuartolak yet templo tu', c'am chi yil eb juntzanokxa mulnajil, yujtol ayc'al oc eb yin yopiso tu' yet chi ec' c'u, c'al yet ak'balil.", "34": "<pb/>A ton juntzan mayal binaj ti' yajaw yayji oc xol masanil yinatil eb levita, atac'ala' yayji oc listail eb yetok is yinatil, cajan eb bay Jerusalén.", "35": "<pb/>A bay conob Gabaón, a tu' max cajay ec' Jehiel, a ton yichmam eb aj Gabaón tu', axa xal yistzil chi yik Maaca.", "36": "A eb is c'ajol: a ton Abdón babel, cax chi tit Zur, Cis, Baal, Ner, Nadab,", "37": "Gedor, Ahío, Zacarías c'al Miclot, a Miclot tu' a ton is mam Simeam.", "38": "A juntzan eb ti' max cajay c'apax ec' eb yetok eb yican bay Jerusalén.", "39": "<pb/>A Ner, a' ay is c'ajol Cis, axa Cis a' ay is c'ajol Saúl, axa Saúl, a' eb is c'ajol: a ton Jonatán, Malquisúa, Abinadab c'al Es-baal.", "40": "A Jonatán a' ay is c'ajol Meri-baal is mam Micaía.", "41": "Axa eb is c'ajol Micaía: a ton Pitón, Melec, Tarea c'al Acaz.", "42": "Axa Acaz a' ay is c'ajol Jara, axa Jara a' ay is c'ajol Alemet, Azmavet c'al Zimri. Axa eb yinatil Zimri yin txolilal: a ton Mosa,", "43": "Bina, Refaías, Elasa, c'al Azel.", "44": "<pb/>Eb is c'ajol Azel, wakwan bey eb: a ton Azricam, Bocru, Ismael, Searías, Obadías c'al Hanán."}