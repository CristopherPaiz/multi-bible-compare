{"1": "<pb/>Max toj Roboam bay Siquem, yujtol a bay tu' max wajbaj ba masanil tribual Israel yuj yoccan Roboam tu' yin reyal yuj eb.", "2": "Max apni oc is k'umal jun ti' bay Jeroboam c'ajol Nabat yet ayic' bay Egipto, yujtol max elaj bay cham rey Salomón.", "3": "Max awtelaytek Jeroboam tu' yuj eb israel, xan max toj yetok eb k'anjab yetok Roboam. Max yalon eb bay Roboam axca ti':", "4": "<pb/>—Caw ec'om ya' max jun yuj a mam. Yuj tu xin, xan chi jochej tol checan el janic'ok mulnajil ayoc jiban, yet chi jikej tzet chala', ẍi eb anima tu'.", "5": "<pb/>Max tak'wi Roboam: <pb/>—Meltzojanek tinani', yet cabej chex jay pax ayin, ẍi bay eb. <pb/>Axa toj eb tu'.", "6": "Yak'ban tu' max k'anjab Roboam yetok eb yicham winakil conob max mulnaj yetok camom Salomón is mam, max k'anlen bay eb: <pb/>—¿Tzet wal nabalej che yak' ayin, yet ok in paktzen is k'anej eb anima tu'? ẍi bay eb.", "7": "Max tak'wi eb: <pb/>—Tatol chi yochej a c'ul chak' serbil jun conob ti', watx' chot k'anjab a ba bay eb, yet watx' ok yikej eb ayach yin tojbalk'inal, ẍi eb.", "8": "<pb/>Palta maj cha' yab tzet max yal eb icham winak tu', palta tol a is nabal eb nak ach'ejtakto, eb lajan ch'ib yetok, a eb tu' max k'anjab yetok.", "9": "Max yaloni: <pb/>—¿Tzet nabalejal che yak' ayin, yuj tzet ok yun in paktzen is k'anej eb anima tu'? Chi yochej eb tol chi wiel janic'ok mulnajil aycan oc yiban eb yuj in mam, ẍi bay eb.", "10": "<pb/>Max tak'wi eb nak ach'ej tu': <pb/>—A chot a paktzen bay eb max alon tol chi el janic'ok mulnajil aycan oc yiban eb yuj a mam tu', al bay eb axca ti': Caw wal mimanto yin jun yiximal in k'ab yaliẍ ti' yintak is nan in mam tu'.", "11": "Ta al max yut in mam tu' e yikatz, ec'banto yalil ok wut ayin ti'; ta asan tz'um max yak' e yika', ayin ti' ok waoc ch'en yin is txam no tz'um tu', cax ok wak'on e yika, cachi bay eb, ẍi eb ach'ej tu'.", "12": "A yet max tz'aknaj oxeb c'ual tu', cax max apni oc Jeroboam yetok masanil conob Israel yilon Roboam axca max yut yaloni.", "13": "Caw wal yelxac'al yob is paktzebal max yak'a', yujtol maj cha yab tzet max yal eb icham winak.", "14": "A tzet max yal eb ach'ej bay, a' max yal bay eb, axca ti': Ta miman yailal max yaoc in mam tu' e yiban, caw wal yelxac'al miman ok wut a yin ti' yintak yet tu'. Ta asan tz'um max yak' in mam tu' e yika, axa ayin ti' ok waoc ch'en yin is txam no tz'um tu', cax ok wak'on e yika', ẍi bay eb anima tu'.", "15": "Maj cha' yab cham rey tu' bay max yal conob Israel, yujtol axca tu' nabil yuj Jehová yuj yunen tzet max yal cham Ahías aj Silo, is chekbej Dios, bay Jeroboam is c'ajol Nabat.", "16": "A yet max yilon eb israel tol c'am chi cha yab tzet chi yala', max yalon eb: <pb/><t>¡C'am jalon jet yin is yinatil David a ton is yinatil Isaí! ¡Paxokonek bay jatut! ¡Yilxac'al ba Roboam ti' tzet chi yunej! ẍi eb.</t> <pb/>Caytu' max yun paxtok eb israel bay yatut.", "17": "Maxto yikbaj Roboam tu' eb israel ay bay yul yet Judá.", "18": "Max yaontok Roboam tu' Adoram k'anjab yetok eb israel, yujtol yopiso yayji yikban eb mulnajwom; max oc bulnaj eb israel yin, cax max k'okon cam eb. Axa yet max yaben aj Roboam jun tu', cax max oc yul is carruaje max tit lemnaj bay conob Jerusalén.", "19": "Cayton tu' max yun yion el ba eb israel yul k'ab yinatil David; axca tu' yayji tinani'.", "20": "<pb/>A yet max yaben aj conob Israel tol mayal meltzoj Jeroboam, max bet tit satak masanil conob Israel, cax max oc is reyalok conob tu'; c'amxa junok tribu max tojcan yetok yinatil David, asanxanej Judá max can yetok.", "21": "<pb/>Maxc'al apni oc Roboam bay Jerusalén, cax max wajban oc 180,000 eb soldado caw wal jelan yin ak'oj owal yin is tribual Judá c'al yin yet Benjamín, yuj yak'on eb owal yetok eb israel cax chi meltzojtek eb yalan yikbej junelxa yaloni.", "22": "<pb/>Max yalon Jehová bay Semaías is chekbej:", "23": "Al bay Roboam is c'ajol Salomón, reyal Judá, c'al bay masanil tribu Judá, c'al bay tribual Benjamín, yetokc'al bay masanil juntzanxa eb ayic' bay tu':", "24": "Axca ti' yalon Jehová: Manchak e yak' owal yetok eb e yet conob Israel, yujtol ayin max el yin in c'ul tol caytu' chi yunej. Meltzojanek bay e yatut, ẍi Jehová, cachi, ẍi Cham. <pb/>A yet max yaben eb, cax max meltzoj eb axca max yun yalon Jehová.", "25": "<pb/>A Jeroboam max yawal oc yip conob Siquem bay siquilal tx'otx' yul yet Efraín, cax max ayji ec' bay tu', max yaon wal c'apax oc yip conob Penuel.", "26": "Ayman max na Jeroboam: A tinani' tekan ok meltzojtok eb anima ti' yetok eb is yinatil David.", "27": "Tatol chi toj eb anima ti' bay Jerusalén yet chi toj eb yak' xajanbal bay Jehová bay yul templo, chi mi ya pax oc eb is nabal yin Roboam reyal Judá, cax mi chin mak'lay camok, axam tojcan eb masanil yetok Roboam tu', ẍi Jeroboam.", "28": "<pb/>Max lajwi k'anjab yetok eb ayoc yetok tu', cax max yak'on watx'jok cab yechel ach'ej wacax naba oro, max yalon bay masanil conob: Ex conob Israel, c'amxa chex toj bay Jerusalén. Yatak e toji, tix wal co diosal max con ion eltek bay Egipto ti', ẍi bay eb.", "29": "Max lajwi tu', cax max can jun yechelej tu' bay Betel yetok junxa bay Dan.", "30": "A yuj jun ti' xan max oc is mul eb anima tu', yujtol max tojtac'al eb bay conob Dan yuj yoc eb yin ayilal bay juntzan yechelej tu'.", "31": "Max watx'nej aj Jeroboam tu' yatut is diosal tu' bay jolomlak witz cax max yaon oc eb comon sacerdote tol man levitaok.", "32": "Max tz'unon jun k'in yet 15 waay yet is waxakeb xajaw yet junjun abil, axca chi yun chalay k'in bay Judá. Max yak'on xajanbal bay altar bay Betel, bay juntzan yechel wacax max watx'nej tu'. Ac'ala' bay Betel tu' max yaoncan oc eb sacerdote tu' yilomalok bay yatut is diosal max watx'nej jolomlak witz tu'.", "33": "Max chaon jun k'in tu' yet 15 waay yet is waxakeb xajaw tu', max yak'on xajanbal bay altar max watx'nej bay conob Betel. A jun k'in tu' max tz'un axca bay chi yochej c'ul; max yaloni tol a ton is k'in eb israel tu'; a yet jun c'ual tu' max yak' tz'a incienso bay satak altar tu'."}