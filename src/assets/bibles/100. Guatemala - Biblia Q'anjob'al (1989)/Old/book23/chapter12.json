{"1": "<pb/><t>A yet tu' ok e yal axca ti': Chi jal yuj diosalil ayach Mamin Jehová, caxc'al max tit wal owal jin; palta mayal ec'tok yowal a c'ul, lanan con a mimanc'ulnen yuj jantak a watx'c'ulal chak' ayon.</t>", "2": "<t>Yel wali, a ton Dios co Colomal yayji, a' ayoc yipok co c'ul tinani', cax c'amxa chon xiwi. Chon bitni bay Jehová, yujtol a chi ak'on jip, max on is col c'apaxok, quex chi.</t>", "3": "<t>A mactxel ay is takintial, yinxac'al tzalojc'ulal chi yuc' a' aej chi ajol nuk'; caywal tu' ok yun tzaloj e c'ul yet chex col-lay el yuj Dios.</t>", "4": "<t>A yet tu xin, ok jalek axca ti': Jalek yuj diosalil bay Jehová, jalek watx' k'anej bay. Jalek el bay xolak masanil conob tzet yetal max yun Cham, yet watx' chi natek eb, tol a Jehová, Cham Axac'al Ocok, cax c'am junokxa axca.</t>", "5": "<t>Bitnokonek bay Jehová yujtol yelxac'al miman yelapnok tzet max yunej, tol yowalil chi ojtaknelay el bay masanil yulyibank'inal ti'.</t>", "6": "<t>Ayon cajyom on bay Sión, elokab jaw yin tzalojc'ulal, yujtol a co Diosal ayon Israel on ti', Asanxanej ocok. Caw wal ay is may, ay c'apax ec' co xol, quex chi.</t>"}