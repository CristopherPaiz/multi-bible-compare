{"1": "<pb/>A yul yet is can abil yoc Joacim c'ajol Josías yin reyal bay Judá, a yet lanan tz'iben Baruc c'ajol Nerías tzet chi yal Jeremías is chekbej Dios bay, a yet tu' max yalon Jeremías bay Baruc: Axca wal ti' yalon Jehová co Diosal ayach:", "2": "Ach Baruc, chal axca ti': ¡Ok'bal in c'ul, asanc'al yailal c'al bilc'ulal chi yak' Jehová wiban! Lananxa in c'unbi aj wok'i, c'amxa in xewilal chi wabej, cachi.", "3": "", "4": "Ilabi, ayin Jehová in, lanan wak'on lajwok ay tzet yetal max in watx'nej ajok, lanan wocon aj tzet yetal max wawa'. Axca tu' ok wun bay masanil nación ti'.", "5": "Tok mi wal moj cha k'an tzet chi yun aj can ach ti'. Manchakxa a k'ana', yujtol ok watok yailal yiban masanil anima. Palta ayin wal caw Jehová in chi wala', tol man ok ach in cha' mak'lay camok tzanc'al bay ok ach ec'ok, ẍi Cham, ẍi Jeremías."}