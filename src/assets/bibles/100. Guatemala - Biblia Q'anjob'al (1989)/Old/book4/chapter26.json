{"1": "<pb/>A yet max lajwi ec' jun ilya' tol chi cam anima yuj tu', max yalon Jehová bay cham Moisés c'al bay cham sat sacerdote Eleazar, is c'ajol Aarón:", "2": "<pb/>Iaj is bisil eb israel yin junjun makanil yayji eb, chi el yich yin eb tol 20 abil is k'inal tol tiempo wal toj yin owal, ẍi Jehová.", "3": "<pb/>Max wajban oc cham Moisés yetok Eleazar masanil eb winak bay yac'alil Moab, bay is ti a' Jordán, bay sataktok Jericó,", "4": "yet chi tz'ibelay masanil eb 20 abil is k'inal chi beyc'altok, axca wal max yun yalon Jehová bay cham Moisés. <pb/>A ton masanil eb max eltek bay Egipto:", "5": "<pb/>A eb is c'ajol Rubén is babel c'ajol cham Israel, a ton eb chi binaj can yin is yinatil: Enoc, Falú,", "6": "Ezrón, c'al Carmi;", "7": "axa is bisil yinatil eb ti' ay 43,730 eb winak yin masanil.", "8": "A Falú, a' ay is c'ajol Eliab;", "9": "axa pax Eliab a' ay is c'ajol Nemuel, Datán c'al Abiram. A Datán yetok Abiram tu' yicham winakil conob yayji eb. A ton eb junej yayji is lajk'anej yetok Coré. Max meltzoj oc eb ajc'ulal yin Jehová, yin cham Moisés c'al yin cham Aarón.", "10": "Palta max jak tx'otx' tx'otx' is ti' cax max turlay aytok eb cawan tu' yetokc'al Coré. Masanil eb max tzakloj yintak Coré tu' max cami, a ton 250 eb winak max cam yuj k'ak'ej. A juntzan tu' max oc tx'oxbanilejal bay eb israel masanil.", "11": "Axa pax eb is yinatil Coré xin, maj cam eb.", "12": "<pb/>Axa pax eb c'ajol Simeón xin, chi binajcan yin is yinatil, a ton Nemuel, Jamín, Jaquín,", "13": "Zera c'al Saúl.", "14": "Axa is bisil eb yinatil eb ti', ay 22,200 eb winak yin masanil.", "15": "<pb/>A eb is c'ajol Gad chi binajcan yin yinatil, a ton eb ti': Zefón, Hagui, Zuni,", "16": "Ozni, Era,", "17": "Arodi c'al Areli.", "18": "Axa is bisil eb yinatil eb ti', ay 40,500 eb winak yin masanil.", "19": "<pb/>A pax eb c'ajol Judá max cam bay tx'otx' Canaán a ton Er c'al Onán.", "20": "A eb c'ajol Judá chi binajcan yin is yinatil, a ton Sela, Fares c'al Zara.", "21": "A eb c'ajol Fares, chi binajcan yin is yinatil, a ton Hezrón c'al Hamul.", "22": "Axa is bisil eb yinatil Judá, ay 76,500 eb winak yin masanil.", "23": "<pb/>A eb c'ajol Isacar, chi binajcan yin is yinatil, a ton Tola, Fúa,", "24": "Jasub c'al Simrón,", "25": "Axa is bisil eb yinatil eb ti' 64,300 eb winak yin masanil.", "26": "<pb/>A eb c'ajol Zabulón, chi binajcan yin is yinatil, a ton Sered, Elón c'al Jahleel.", "27": "Axa is bisil eb yinatil eb ti' ay 60,500 eb winak yin masanil.", "28": "<pb/>Axa pax yin yinatil José, cab tribual max yunej, a ton Manasés c'al Efraín.", "29": "A is c'ajol Manasés, chi binajcan yin is yinatil, a ton Maquir, is mam Galaad.", "30": "Axa eb is c'ajol Galaad, chi binajcan yin is yinatil, a ton Jezer, Helec,", "31": "Asriel, Siquem,", "32": "Semida c'al Hefer.", "33": "(A Zelofehad is c'ajol Hefer, c'amc'al is c'ajol, asan is cutz'in ay, a ton Maala, Noa, Hogla, Milca c'al Tirsa.)", "34": "Axa bisil eb yinatil Manasés ay 52,700 eb winak yin masanil.", "35": "Axa eb is c'ajol Efraín, chi binajcan yin is yinatil, a ton Sutela, Bequer c'al Tahán.", "36": "Ay jun is c'ajol Sutela chi binajcan yin is yinatil, a ton Erán.", "37": "Axa is bisil eb yinatil Efraín, ay 32,500 eb winak yin masanil.", "38": "<pb/>A eb is c'ajol Benjamín, chi binajcan yin is yinatil, a ton Bela, Asbel, Ahiram,", "39": "Sefufam c'al Hufam.", "40": "A eb c'ajol Bela, chi binajcan yin is yinatil, a ton Ard, c'al Naamán.", "41": "Axa is bisil eb yinatil Benjamín 45,600 eb winak yin masanil.", "42": "<pb/>A pax is c'ajol Dan chi binajcan yin is yinatil, a ton Suham.", "43": "Axa is bisil eb yinatil Suham ay 64,400 eb winak yin masanil.", "44": "<pb/>A pax eb is c'ajol Aser, chi binajcan yin is yinatil, a ton Imna, Isúi, c'al Bería.", "45": "A is c'ajol Bería, chi binajcan yin is yinatil, a ton Heber, c'al Malquiel.", "46": "(A Aser tu' ay jun is cutz'in chi yik Sera.)", "47": "Axa is bisil eb yinatil Aser tu' ay 53,400 eb winak yin masanil.", "48": "<pb/>A eb is c'ajol Neftalí chi binajcan yin is yinatil, a ton Jahzeel, Guni,", "49": "Jezer, c'al Silem.", "50": "Axa is bisil eb yinatil Neftalí ay 45,400 eb winak yin masanil.", "51": "<pb/>Yuj tu' xan a is bisil masanil eb winak yet Israel ay 601,730.", "52": "<pb/>Max k'anjab Jehová bay cham Moisés, max yaloni:", "53": "<pb/>Chi pojlay ec' tx'otx' tx'otx' xol masanil tribu atac'ala' jantak is bisil junjun max aji.", "54": "Yin suerteal chi yun pojlay ec' tx'otx' xol eb. Miman tx'otx' chak' bay mac xiwil bisil, txennej tx'otx' chak' bay mac txennej is bisil, ẍi Jehová.", "55": "", "56": "", "57": "<pb/>Eb c'ajol Leví chi binajcan yin is yinatil, a ton Gersón, Coat c'al Merari.", "58": "A eb yitxiquin Leví tu', chi binajcan yin is yinatil, a ton Libni, Hebrón, Mahli, Musi, c'al Coré a ton eb tu' yinatil Leví. <pb/>A Coat tu' a ton is mam Amram.", "59": "A Amram tu' max mojay yetok jun ix yinatil Leví, a ton ix chi yik Jocabed. A yet ayic' Leví tu' bay Egipto max alji ix. A Amram yetok Jocabed a ton eb is mam c'al is txutx Aarón yetok Moisés c'al María.", "60": "Axa eb c'ajol Aarón xin, a ton Nadab, Abiú, Eleazar c'al Itamar.", "61": "A Nadab c'al Abiú max cam eb yet max yak'on eb jun k'ak' tol tx'ok yeli, bay Jehová.", "62": "<pb/>A masanil eb winak yin yinatil Leví, a ton eb yin jun xajaw is k'inal chi beyc'altok, ay 23,000. A eb ti' c'am oc eb bisilok juntzanxa eb yet israelal, yujtol a eb levita tu' c'am is satak eb max yi' yetok juntzanxa tribual tu'.", "63": "<pb/>Caywal tu' max yun yeloc is bisil eb israel max ilay aj yuj cham Moisés yetok cham sacerdote Eleazar bay ac'al Moab, bay ti' a' Jordán bay satak Jericó.", "64": "A masanil eb tu', c'am junok eb max bislay yuj cham Moisés c'al cham Aarón yet max yion aj eb cham is bisil eb yet babelal bay takin tx'otx' Sinaí.", "65": "Yujtol max yal Jehová tol ok cam eb bay takin tx'otx', c'amxa junok eb tu' maxto cani; asanxanej Caleb is c'ajol Jefone, yetok Josué is c'ajol Nun max cani."}