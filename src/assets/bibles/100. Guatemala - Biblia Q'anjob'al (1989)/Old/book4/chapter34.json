{"1": "<pb/>Max k'anjab Jehová bay cham Moisés max yalon axca ti':", "2": "<pb/>Al masanil juntzan cuybanilej ti' bay eb et israelal. Toxa wal ok ex octok bay tx'otx' Canaán tu', tol e yet ok yunej. A ton wal is mojonal ti':", "3": "<pb/>A is mojonal bay sur chi ec' bay takin tx'otx' yet Zin bay tilak tx'otx' yet Edom. A is txiquin bay yichcan chi chael yichtac'al bay yetc'ulal sur a' Mar Muerto.", "4": "Chi beyc'al yajtok bay sur tu' masantac'al bay yich witz Acrabim, chi ec'c'al tok bay Zin masantac'al chi apni oc bay Cades-barnea. Chi lajwi tu' cax chi tojc'al pax bay Hasar-adar, masantac'al bay Asmón.", "5": "Chi toj bay Asmón tu' masantac'al bay a' elom aej yet Egipto, cax chi lajwi yapnican oc bay a' mar Mediterráneo.", "6": "<pb/>A is mojonal bay yayub c'u, a ton a' mar Mediterráneo.", "7": "<pb/>Axa is mojonal bay norte, chi tojtac'al t'innaj bay a' mar Mediterráneo masantac'al chi apni oc bay jolom witz Hor.", "8": "Chi toj pax bay jolom witz Hor masantac'al bay chon ocapnok bay Hamat, masantac'al bay Zedad.", "9": "Chi toj bay Zedad tu', chi ec'tok bay Zifrón masantac'al chi apni oc bay Hasar-enán.", "10": "<pb/>Axa is mojonal bay yichcan chi tojtac'al t'ininok bay Hasar-enán masantac'al bay Sefam.", "11": "Chi toj pax bay Sefam tu', cax chi apni oc bay Ribla, bay yetc'ulal yichcanil Aín. Chi lajwi tu' chi ayc'altok jun mojon tu' bay yetc'ulal yichcanil a' najab Cineret,", "12": "cax chi beyc'altoj bay a' Jordán masantac'al chi apni oc bay a' Mar Muerto. <pb/>A masanil juntzan mojon tu' a ton is mojonal e tx'otx' tu', ẍi Jehová, cachi bay eb.", "13": "<pb/>Max yak' cham Moisés masanil juntzan chekbanilej ti' bay eb israel: A ton jun tx'otx' ti' ok e pojic' e yin ayex ti', a ton jun max yal Jehová tol ok pojlay ec' xol eb nan is lajoneb tribu, yujtol mayal chacan nan yox tribu is satak,", "14": "chi yal elapnok a ton is tribual Rubén, yetok Gad c'al yetok nanxa yet Manasés. Mayal cha junjun yet, yin tx'otx' tol yet-xa eb yayji, a ton bay yetc'ulal yichcanil a' Jordán bay satak Jericó, ẍi cham Moisés.", "15": "", "16": "<pb/>Max k'anjab pax Jehová bay cham Moisés, max yaloni:", "17": "<pb/>A mactxel ok pojon ec' tx'otx' tu' e xol, a ton sacerdote Eleazar yetok Josué is c'ajol Nun.", "18": "Palta yowalil che yawtej junjunok eb yajaw yayji yin junjun tribu, yet chi pojlay ec' tx'otx' tu'.", "19": "A eb winak tol yowalil ok awtelayok a ton eb ti': <pb/>A yin is tribual Judá, a ton Caleb is c'ajol Jefone.", "20": "<pb/>Axa yin yet Simeón, a ton Semuel is c'ajol Amiud.", "21": "<pb/>Axa yin yet Benjamín, a ton Elidad is c'ajol Quislón.", "22": "<pb/>Axa yin yet Dan, a Buqui ayoc yajawil, a ton is c'ajol Jogli.", "23": "<pb/>Axa yin yet Manasés is c'ajol José, a Haniel is c'ajol Efod, a' yajaw yayji.", "24": "Axa Kemuel is c'ajol Siftán, yajaw yayji yin yet Efraín is c'ajol c'apax José.", "25": "<pb/>Axa yin yet is tribual Zabulón, a Elisafán is c'ajol Parnac ayoc yin yajawilal.", "26": "<pb/>Axa yin yet Isacar, a Paltiel is c'ajol Azán, ayoc yin yajawilal.", "27": "<pb/>Axa yin yet Aser, a Ahiud is c'ajol Selomi ayoc yin yajawilal.", "28": "<pb/>Axa yin yet Neftalí, a Pedael is c'ajol Amiud ayoc yin yajawilal, ẍi Jehová.", "29": "<pb/>A ton yul k'ab juntzan eb ti' max yaoc Jehová pojon ec' tx'otx' Canaán xol eb yinatil Israel."}