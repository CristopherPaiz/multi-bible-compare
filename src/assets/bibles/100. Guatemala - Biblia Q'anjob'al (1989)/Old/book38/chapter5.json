{"1": "<pb/>Ay junxa tzet max tx'oxlay wila'. Ay jun un tz'ibbil, tol chi ec' jenenok max wila'.", "2": "Axa cham ángel tu' max k'anlej ayin axca ti': ¿Tzet yetal chel tu'? ẍi ayin. Max walon bay: Ay jun un tz'ibbil chi wila', tol chi ec' jenenok. Baloneb metro is k'atil, yetok nan is so' metro is sat, quin chi.", "3": "<pb/>Max yalon ayin axca ti': A bay tu' tz'ibbil ay jun yailal tol ok jay yiban masanil eb yobtakwom bay jun nación ti'. Atac'ala' tzet tz'ibbil oc yin is ca paq'uil. Masanil eb elk'om, c'al masanil eb chi yak' is ti' yin lek'tial, ok ilay el eb bay sat tx'otx' tx'otx'.", "4": "A wal caw Jehová Cham Yajaw yin Masanil chi alon axca ti': Ayin ok watok jun yailal ti', yet watx' chi octok yul yatut eb elk'om, c'al eb chi locbaj in bi yin lek'tial, cax ok ayjokc'al ec' jun yailal tu' bay tu', masantac'al tol c'amxa junok te patzab, tamwal junokxa ch'en ch'en ok canok, ẍi Jehová, ẍi cham ángel.", "5": "<pb/>Max eltek cham ángel max k'anjab wetok tu', cax max yalon ayin axca ti': Chi cam wal elon jun lanan tx'oxon aj ba tu', ẍi ayin.", "6": "Max in k'anlej bay axca ti': ¿Tzet yetal jun tu'? quin chi. Max yalon ayin: A jun tu', echbal. A ton chi tx'oxontek is yobtakil eb anima cajan bay yulyibank'inal ti', ẍi.", "7": "<pb/>A jun echbal tu', plomo ayoc is makilok. Axa yet max ilay aj is makil tu xin, ix jun chotan aytok yul jun echbal tu'.", "8": "Max yalon jun ángel tu' ayin axca ti': A jun ix max el tu', a mulej chi tx'oxtek, ẍi. Lajwi tu' max tenlaycan aytok ix yul yuj, axa makchen can ay is makil tol plomo tu'.", "9": "<pb/>Max wilon paxok, ay cawan ix chi tit jenenok. A eb tu' ay xic' eb, axca yet no garza, max yiaj eb jun echbal tu', max toj pax jenenok eb.", "10": "<pb/>Max in k'anlen pax bay jun ángel chi k'anjab wetok tu' axca ti': ¿Baytal chi yitok eb jun echbal tu'? quin chi bay.", "11": "Max yalon ayin: Tol ok tok watx'nej eb jun templo bay yul yet Sinar. A yet mayal watx'ji el jun templo tu', axa watx'nen octok chotan eb jun echbal tu' yiban is batxlubal, ẍi."}