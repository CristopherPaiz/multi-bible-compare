{"1": "<pb/>Tix ton yabixal eb is c'ajol cham Noé ti': Sem, Cam, c'al Jafet. Yet max lajwi ec' jun owal aej mukwajwom, catatu' max jay yuninal eb.", "2": "<pb/>Tixtak bi eb c'ajol Jafet ti': Gomer, Magog, Madai, Javán, Tubal, Mesec, c'al Tiras.", "3": "Eb is c'ajol Gomer: a ton Askenaz, Rifat, c'al Togarma.", "4": "Eb is c'ajol Javán: a ton Elisa, Tarsis, eb quiteo, c'al eb rodaneo.", "5": "A ton eb ti' yinatil Jafet. A tu' max ayji ec' eb bay tilak a' mar, junjun makan yinatil eb yetok is makbej, c'al yetok is ti'.", "6": "<pb/>Eb is c'ajol Cam: a ton Cus, Mizraim, Fut c'al Canaán.", "7": "Axa pax is c'ajol Cus: a ton Seba, Havila, Sabta, Raama c'al Sabteca. A pax eb c'ajol Raama xin: a ton Seba, c'al Dedán.", "8": "A Cus, is mam Nimrod. A Nimrod ti' babel yajaw max yun xol conoblak,", "9": "caw uktem no' yul sat Jehová; yuj tu xin, xan ay jun yalben anima chi yal axca ti': Lajan nak axca Nimrod, jun uktem no', jelan yul sat Jehová, ẍi.", "10": "A yet babelal, yajaw yayji Nimrod yiban Babilonia, Erec, Acad, c'al Calne; yul is makbej Sinar ay juntzan conob tu'.", "11": "Max lajwi tu' max toj bay Asiria; a tu' max watx'nej canebxa mimek conob: a ton conob Nínive, Rehobot-Ir, Cala,", "12": "c'al Resén, jun aycan nan xol Nínive yetok Cala. A caneb conob ti' jun miman conob max yunej.", "13": "<pb/>Axa yin Mizraim max tit eb ludeo, eb anameo, eb lehabita, eb naftuhita,", "14": "eb patruseo, eb casluhita, (a yin eb tu' max el eb filisteo) c'al eb caftorita.", "15": "<pb/>A Canaán is mam Sidón c'al Het. A Sidón tu' is babel c'ajol.", "16": "A c'apax Canaán tu' is yichmam eb jebuseo, eb amorreo, eb gergeseo,", "17": "eb heveo, eb araseo, eb sineo,", "18": "eb arvadeo, eb zemareo, c'al eb amateo. Lajwi tu' masanil eb cananeo tu' max saklemcantok eb.", "19": "A tx'otx' tx'otx' eb cananeo tu', chitac'al apni oc tx'otx' bay Sidón masantac'al bay yetc'ulaltok Gerar, masantac'al chi jay tx'otx' bay Gaza cax chi paxtok tx'otx' masantac'al yul is makbej conob Sodoma, Gomorra, Adma, c'al Zeboim, chi xew tu' chi meltzoj paxtok tx'otx' masantac'al bay conob Lasa.", "20": "A tu' max ayjic'al eb yinatil Cam, junjun makan yinatil eb yetok is makbej, c'al yetok is ti'.", "21": "<pb/>A pax Sem xin, is babel yuẍtak Jafet, ay c'apax is yuninal. (A co masanil on ayon ti' yinatil on Heber, max on tit yin yinatil Sem).", "22": "Eb is c'ajol Sem tu', a ton Elam, Asur, Arfaxad, Lud, c'al Aram.", "23": "Axa eb is c'ajol Aram, a ton Uz, Hul, Geter, c'al Mas.", "24": "A Arfaxad is mam Sala, axa Sala is mam Heber.", "25": "Axa Heber tu' ay cawan is c'ajol, jun chi yik Peleg,*fn* (a yul is tiempoal nak ti' max pojaxtok eb anima sat tx'otx'); axa junxa yuẍtak tu' chi yik Joctán.", "26": "A Joctán tu' is mam Almodad, Selef, Hasar-mavet, Jera,", "27": "Adoram, Uzal, Dicla,", "28": "Obal, Abimael, Seba,", "29": "Ofir, Havila, c'al Jobab. Masanil eb ti' is c'ajol Joctán tu' eb.", "30": "Max cajay eb bay tx'otx' tx'otx' chi tit bay Mesa, masantac'al chi apni bay Sefar, bay witzlak yeq'ui, bay yetc'ulal chi ajol c'u.", "31": "A tu' max ayjic'al eb yinatil Sem, junjun makan yinatil eb yetok is makbej, c'al yetok is ti'.", "32": "<pb/>Masanil juntzan anima ti', yinatilc'al eb is c'ajol cham Noé, junjun makan yinatil eb yetok is makbej. Yet max lajwican ec' jun owal aej mukwajwom tu', max saklemcantok eb, cax max oc eb yin nacionlakil."}