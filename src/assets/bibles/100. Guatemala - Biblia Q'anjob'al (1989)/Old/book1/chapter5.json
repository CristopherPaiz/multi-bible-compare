{"1": "<pb/>Tix wal yoc yabixal eb yinatil Adán yin txolilal ti'. Yet max watx'nej Dios eb anima, axca yayji oc Cham max yunej.", "2": "Max watx'nej Cham nak winak c'al ix ix, max yak'oncan Cham yaxilal yiban eb. A yet jun c'ual max watx'ji eb yuj Cham, anima*fn* max yikcan aj eb yuj.", "3": "<pb/>A Adán tu' 130 abil is k'inal cax max alji nak is c'ajol chi yik Set, lajanc'al axca is mam.", "4": "Lajwi tu', 800 abil maxto yil Adán tu'. Aytoc'al is c'ajol c'al is cutz'in max alji.", "5": "930 abil is k'inal yet max cami.", "6": "<pb/>A Set tu', 105 abil is k'inal yet max alji is c'ajol chi yik Enós.", "7": "Lajwi tu', 807 abil maxto yila', aytoc'al is c'ajol c'al is cutz'in max alji.", "8": "912 abil max yila' yet max cami.", "9": "<pb/>A Enós tu', 90 abil is k'inal cax max alji is c'ajol chi yik Cainán.", "10": "Lajwi tu', 815 abil maxto yila', aytoc'al is c'ajol c'al is cutz'in max alji.", "11": "905 abil max yila' yet max cami.", "12": "<pb/>A Cainán tu', 70 abil is k'inal yet max alji nak is c'ajol chi yik Mahalaleel.", "13": "Lajwi tu', 840 abil maxto yila', cax aytoc'al is c'ajol c'al is cutz'in max alji.", "14": "910 abil max yila' yet max cami.", "15": "<pb/>A Mahalaleel tu', 65 abil is k'inal yet max alji nak is c'ajol chi yik Jared.", "16": "Lajwi tu xin 830 abil maxto yila'. Aytoc'al is c'ajol c'al is cutz'in max alji.", "17": "895 abil max yila' yet max cami.", "18": "<pb/>A Jared tu' 162 abil is k'inal yet max alji nak is c'ajol chi yik Enoc.", "19": "Lajwi tu' 800 abil maxto yila'. Aytoc'al is c'ajol c'al is cutz'in max alji.", "20": "962 abil max yila' yet max cami.", "21": "<pb/>A Enoc tu' 65 abil is k'inal yet max alji nak is c'ajol chi yik Matusalén.", "22": "Max ec'jab Enoc axca wal chi yochej c'ul Dios. Yet maxax alji Matusalén is c'ajol tu', 300 abil maxto ec' Enoc tu'. Yet jun tiempoal tu', aytoc'al is c'ajol c'al is cutz'in max alji,", "23": "365 abil max yila'.", "24": "Tutun max ec'jab axca wal chi yochej c'ul Dios, xan ay jun c'ual max c'ayajok, yujtol a Dios max iontok yetok.", "25": "<pb/>A Matusalén tu', 187 abil is k'inal yet max alji nak is c'ajol chi yik Lamec.", "26": "Lajwi tu' 782 abil maxto yila'. Aytoc'al is c'ajol c'al is cutz'in max alji.", "27": "969 abil max yila' yet max cami.", "28": "<pb/>A Lamec tu' 182 abil is k'inal yet max alji jun is c'ajol.", "29": "Noé*fn* max yak' yik is c'ajol tu' yujtol max yala': A Dios max catabnen tx'otx' tx'otx' ti', xan yin wal ipejal chi yun co mulnaj sat tx'otx', axa tinani' xin, a jun nak unin ti' ok on ak'on xewok, ẍi Lamec.", "30": "Yet mayal alji Noé tu xin, 595 abil maxto yil Lamec. Aytoc'al is c'ajol c'al is cutz'in maxto alji.", "31": "777 abil max yila' yet max cami.", "32": "<pb/>A Noé tu' 500 abil is k'inal, catatu' max c'oli jayc'al yuninal, a ton nak Sem, nak Cam c'al nak Jafet."}