{"1": "<pb/>Max yalon cham Zofar aj Naamat:", "2": "<pb/><t>A masanil juntzan comon k'anej tu' moj wal tol chi paktzelayi; man yujok tol xiwil k'anej chi al-layi, xan watx'xac'al jun chi alon tu'.</t>", "3": "<t>¿Chimlaj a na yujtol xiwil a k'anjabi cax ok on tz'injok ayok? ¿Chim a na tol c'amxa mactxel ok je' paktzen juntzan a buchwal k'anej chal tu'?</t>", "4": "<t>Ach ti' chal bay Dios: Tz'akan chi yun in nabalnen elok, c'am jabok in yobtakil a satak, cachi.</t>", "5": "<t>Tolok wal chi k'anjab aj Dios cax chi paktzen tzet chal tu'.</t>", "6": "<t>A Cham chi je' tx'oxon ayach jun jelanilal, tol ewanc'uan yayji yuj, a ton juntzan tol caw wal yatak nachaj elok. Catam wal tu' ok eloni tol a Dios c'amto chi yak' yailal eban axca wal is mojalil.</t>", "7": "<pb/><t>¿Chi mi laj a na' tol tz'akan ok nachaj el oj is jelanil Dios, Cham chi je' yuj masanil?</t>", "8": "<t>¿Tzet wal yetal ok je' oj, yujtol a jun jelanil tu' yelxac'al can ay yintak satcan, yelxac'al najat yich yintak xab olan?</t>", "9": "<t>Yelxac'al miman yayji oc yintak tx'otx' tx'otx', cax tol yelxac'al miman sat yintak a' mar.</t>", "10": "<t>Ta a Dios chach iontok bay satak beyc'ulal, ¿mac wal junok chi je' tenon oc wanaj Cham?</t>", "11": "<t>A Cham yojtak mactxel lek'ti', chi yil Cham masanil yobtakilal, ¿ma cha na' ach ti' tol man yojtakok?</t>", "12": "<t>Axca c'am chi je' yalji anima yin junok xolakteal burro, cay c'apax tu' c'am chi je' yoc jelanil junok c'am nabal.</t>", "13": "<t>Ta chaoc Dios yin a c'ul cax chach tewi bay,</t>", "14": "<t>ta cheil a yobtakil en, cax manchak a chaoctok yul atut,</t>", "15": "<t>catatu' ok je' oc satak Cham yin c'am q'uixawc'ulalil, cax chach ayji ec' yin tzalojc'ulal c'al yin c'amxa xiwc'ulalil.</t>", "16": "<t>Caytu' ok yun tojcan c'ayc'ulal masanil juntzan a yailal ti' oj, ok tokcan c'ayc'ulal oj axca chi yun tancan aj a' aej chi bey yakan.</t>", "17": "<t>Axca wal k'ekk'inalc'al max yun a beytok yuj a yatakilal, axa tinani' ok ach beytok yin tzalojc'ulal, axca wal chuman c'u ok ela'.</t>", "18": "<t>Ok ach ayjok yin junc'ulalil yujtol ay tzet ayoc yipok a c'ul. Ok el bay enlak, axa a xew yin c'amxa tzet ok a na'.</t>", "19": "<t>C'am mactxel ok ach xibten yet ok ach xewok. Xiwilxa mactxel ok jay ach ul yiloni, yuj yoc eb amigoal etok.</t>", "20": "<t>Axa eb yobtakwom nabaxac'al ok sayic' eb colwal; majxa ilchaj yuj eb bay ok je' c'uban ba. Asanxanej camich ok yaoc eb yipok c'ul, ẍi cham Zofar tu'.</t>"}