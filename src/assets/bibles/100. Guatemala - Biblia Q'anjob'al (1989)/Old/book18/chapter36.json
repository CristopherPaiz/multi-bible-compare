{"1": "<pb/>Maxtoc'al yal cham Eliú:", "2": "<pb/><t>A tinani' ak' mimanc'ulal, tol ok ach in cuyu'; ayto tzet yetal ok wal yuj in colon Dios.</t>", "3": "<t>Ok in k'anbalnej in jelanil yelxac'al miman, yin in tx'oxk'abnen elok tol tojol Cham max in watx'neni.</t>", "4": "<t>Ojtaknej elok tol man lek'tialok ok wal ayach; tol ayin chin k'anjab etok, tz'akan in jelanil.</t>", "5": "<pb/><t>A Dios ay yipalil c'al tol ayxamay is jelanilal, palta c'am chi yintaknej el junok mactxel.</t>", "6": "<t>Chi yiel Cham k'inal eb yobtakwom, palta chi watx'nej el is k'anej eb chi etnelayi.</t>", "7": "<t>A Cham chi taynen eb anima watx' is beybal; a chi aon octok eb yin reyal yulak is trono; chi ilay aj can eb yin tojbalk'inal yuj Cham.</t>", "8": "<t>Tatol chi c'al-lay ay eb yuj cadena, caw wal tol chi yab eb yail.</t>", "9": "<t>A Dios chi tx'oxon oc is mul eb tol ch'aan max yut ba.</t>", "10": "<t>Chi k'anjab Cham yuj yak'lay cuenta eb, cax chi yalon Cham tol chi bekcan eb is tenomtakil.</t>", "11": "<t>Tatol chi cha yab eb cax chi yaon oc ba eb yul k'ab Cham, caw wal ok yak' tzalojbok eb c'ul yin jantakto yiquisal.</t>", "12": "<t>Palta tatol man ok cha yab eb xin, ok tzoc'lay cam eb, ok tokcan eb bay cambal yin c'am tzet yojtak.</t>", "13": "<t>Axa eb c'am Dios yul sat, ayc'al yowal c'ul eb, caxc'al mi chi alay oc yailal eb yuj Dios, c'am chi yal ba eb bay yin k'anon colwal.</t>", "14": "<t>Yin yach'ejal chi cami, chi lajwican ay yiquisal eb yin q'uixwiltakil.</t>", "15": "<t>A bay nan xol is yailal junok mactxel, a Dios chi ak'on nachaj el is yobtakil yuj, yuj tu' chi colchaj el xol is yailal tu'.</t>", "16": "<t>Axca tu' chi yochej Dios chach montej el yul k'ab c'aybanilal, cax ok ach yiontok bay jun lugar caw wal watx' bay c'amxa cawxinakil, yin ak'on tzalojbok a c'ul yin loj manxa watx'ilok bay a meẍa.</t>", "17": "<t>Palta a tinani' a Dios chach beyc'ulneni, lanan a chaon yailal tol is moj wal chaon eb yobtakwom.</t>", "18": "<t>Yuj tu' xan taynej a ba yet watx' c'am chach c'aylay el yuj Dios yin junnej bek yetok yowal c'ul. C'am chi je' chach colchaj el yuj xiwilok tumin bay jun yowal c'ul tu'.</t>", "19": "<t>Tok ay yelapnok a beyomal yul sat Cham. Tok ay c'apax yelapnok caxc'al miman yayji oc epalil.</t>", "20": "<t>Taynej a ba yet watx' c'am chetek k'ekk'inal eban, chi yal elapnok a ton yowal c'ul Dios tol chi c'ayil nacionlak yuj.</t>", "21": "<t>Taynej a ba yet c'amxa chot a ba ch'aanil, yujtol a jun ch'aanil tu' max a beybalnej yintak pax a chaon yailal.</t>", "22": "<pb/><t>Chi cam wal elon is miman yipalil Dios. Tok ay junok meẍtol chi je' lajlen ba yetok Cham.</t>", "23": "<t>C'am junok mactxel chi je' yalon bay tzet yetal ok yunej, tamwal tzuoni: Yob max otej, man ẍiok.</t>", "24": "<t>Masanil chi alon watx' k'anej yin yuj tzet yetal watx' max watx'nej, na' c'apaxok tol ach jun, ok al a watx' k'anej yin.</t>", "25": "<t>Masanil anima chi yila' caxc'al mi tol najat ay.</t>", "26": "<t>C'am chi nachaj el juj jantak wal yayji oc is mimanbilal Cham; tamwal chi je' co bison c'apax is yabilal.</t>", "27": "<t>A' chi ion ajtok junjun t'ujan a' aej bay can, axa a' tu' chi meltzoj oc yin nabil yuj.</t>", "28": "<t>Chi waj ba nab bay xol asun, cax chi ayc'ay nab bay yiban conob.</t>", "29": "<t>Mactxel chi nachaj el yuj tzet chi yun pojaxtok asun yuj Cham, ma tzet chi yun yak'on bil c'u tac'al bay is cajlobal.</t>", "30": "<t>A yuj Cham chi ec' joplabok rayo yinlak bay ayic'ok, a jopopial tu' chi txeclojtac'al jantak najatil yich a' mar yuj.</t>", "31": "<t>Caytu' chi yun beyc'ulnen Cham eb conob, cax xiwil loj chi yak' bay eb anima.</t>", "32": "<t>A' mitx'nej aj rayo, chi k'okontok bay chi yal c'ul, cax palanc'al low yin.</t>", "33": "<t>A nilili bil c'u tu' chi aloni tol toxa chi jay yaxnab, toltax no jobbejal no' yojtak no' tol toxa chi jay nab tu'.</t>"}