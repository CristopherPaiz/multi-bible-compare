{"1": "<pb/>Max yalon cham Zofar aj Naamat:", "2": "<pb/><t>Ach Job, a wal ach ti', c'amxa chi je' tol chin tz'inji ay oj, yuj tu' xan chi wochej chin paktzej ayach.</t>", "3": "<t>Max con a buch yetok a yobal k'anej, palta wojtak tzet ok yun in tak'wi ayach.</t>", "4": "<pb/><t>Ach ti' ojtakxa, tol yettaxc'al max c'oli yayji anima bay sat tx'otx' ti',</t>", "5": "<t>janic'nej chi mayji is tzalojc'ulal eb yobtakwom; a is tzalojc'ulal eb, junnej bek chi yak'a'.</t>", "6": "<t>Caxc'al yelxac'al can ay eb axca canil bay ayaj satcan, axa is jolom eb chi ajtac'al apnok bay chi ec' asun,</t>", "7": "<t>ok lajwok ay eb axca tza' no no', manxa yojtakok eb yamigo bay ok apnokcan oc eb.</t>", "8": "<t>Toc'al ok c'ayaj eb axca junok wayich, c'amxa mactxel ok ilchaj eb yuj.</t>", "9": "<t>A mactxel max ayji ec' yetok eb, c'al yilon yin eb, c'amxa bay ok il-lay eb yuj eb junelxa.</t>", "10": "<t>A yuninal eb ok ak'on meltzoj bay eb meba' masanil tzet yetal max yelk'anej eb.</t>", "11": "<t>A wal yet tec'anto waay eb yin yach'ejal, ok aycantok eb bay mukbanil camnak.</t>", "12": "<t>Yujtol a wal yobtakilal caw wal watx' max yab eb, caw wal max tzaloj c'ul eb yetok,</t>", "13": "<t>caxc'al manxa chialok max yab eb.</t>", "14": "<t>Axa pax bay yul c'ul eb xin, ok yutcan oc ba yin venenoal, ec'ban yintak yet no labaj.</t>", "15": "<t>Ok xayej ajtek eb masanil beyomal max lo aytok, yujtol a Dios ok ion ajtek bay yul is c'ul eb tu'.</t>", "16": "<t>Axca wal tol max tz'ubtok eb venenoal yet no labaj, a jun veneno tu' ok ak'on cam eb.</t>", "17": "<t>Axca tu' man ok je' yak'on tzalojbok eb c'ul yetok xiwil tzet ay, axca leche, c'al no yal cab tol c'amxa yalbanil.</t>", "18": "<t>A masanil tzet yetal max yican ec' eb, yowalil ok yak' meltzoj eb; majxac'al je' yak'on tzalojbok eb c'ul yetok is beyomal.</t>", "19": "<t>A eb meba', maj col-lay eb yuj eb, palta tol max etax eb yuj eb. Axac'al eb etnewom tu' max occan yajawilal yin na tol manak eb max watx'nen ajok.</t>", "20": "<t>C'amxa jabok max colchaj yul k'ab is yochwan eb, xan man ok mayjok is tzalojc'ulal eb yin.</t>", "21": "", "22": "<t>Yak'ban xiwil tzet yetal ay eb, a wal yet tu' ok jayoc bilc'ulal yiban eb. Ok ayc'ay eb yul k'ab eb c'am yabenc'ulal.</t>", "23": "<t>A wal yet chi yak'on noj eb c'ul, a yet tu' cax ok bekon Dios yowal c'ul yiban eb. Ok jay yiban eb, yak'ban chi low eb.</t>", "24": "<t>Tatol chito el eb bay junok espada tol hierro; axa julbal tol bronce ok low yin eb.</t>", "25": "<t>A jun julbalej tu' tojolc'al yeq'uel yul mimanilej, chi ec' el yul is tx'ix eb, cax chi tok'on eltok bay jun pac'xa, xan caw wal ok aj can miman xiwc'ulal.</t>", "26": "<t>A wal k'ekk'inal ok makchen el tzet yetal c'uan yuj eb, a jun k'ak' tol c'am chi tani. A jun tu' ok ak'on tz'atok eb yetok masanil tzet yetal ay bay.</t>", "27": "<t>A Dios ok tx'oxon el masanil is yobtakil eb, cax ok aj wan eb cajyom bay tx'otx' tx'otx' ti' yin yak'on queja eb.</t>", "28": "<t>A wal yet ok jayoc yowal c'ul Dios yiban eb, a masanil is beyomal eb ok lajwokcan ayok.</t>", "29": "<t>Caywal tu' tzet nabil yuj Dios yiban eb yobtakwom, a ton wal tzet watx'xa yayji oc yiban eb tu' yuj Cham, ·∫çi cham Zofar.</t>"}