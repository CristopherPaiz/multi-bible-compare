{"1": "<pb/>Max yalon cham Job:", "2": "<pb/><t>E… caw wal miman a colwal win, yin in bilc'ulal c'al in c'unjabinakil.</t>", "3": "<t>Watx' xin, ojtak wal chak' nabalej c'al cuybanilej ayin yin in c'am nabalil.</t>", "4": "<t>¿Mactxel max alon ayach xan chal juntzan k'anej tu'? ¿Mactxel max ach ikbani xan chach k'anjab axca tu'?</t>", "5": "<pb/><t>Caw wal chi ec' tx'umumok eb camnak ayic' yul tx'otx' tx'otx' yalan a' mar yuj yailal.</t>", "6": "<t>A cambal bay ayic' eb mayal c'ayilok, man ewanc'uanok yayji oc satak Dios.</t>", "7": "<t>A Cham max jenbantok satcan bay norte yiban bay tol c'am tzet, max watx'nej oc tx'otx' tx'otx' yin tol c'am bay batxan ocok.</t>", "8": "<t>A Cham chi makchen cantok a' aej xol asun, palta c'am chi pojtok asun tu' yuj yalil a'.</t>", "9": "<t>A' chi makchen el sat xajaw; caxc'al tec'an xajaw tu', chi makay el yuj asun.</t>", "10": "<t>A Cham max aon ay yechel bay chi apni a' aej, a ton mojonal nan xol sakk'inal yetok k'ekk'inal.</t>", "11": "<t>Tatol a Dios chi tzuwaji, a bay chi apni oc batxan satcan, caw wal chi bilaj yuj xiwilal.</t>", "12": "<t>A yetok yipalil chi aj somnaj a' mar; yetok is jelanil max ayc'ay no' miman Rahab yuj.</t>", "13": "<t>Toc'al chi xu', mayayixac'al chi yuncan satcan tu' yuj, yetok is k'ab chi chucon cam no labaj xoyoyi toji.</t>", "14": "<t>A juntzan c'ayubtak ti', axca wal tol tilakc'al is yunben Cham. A tzet max jab ti' toc'al max co txam abnej. Akxam wal tol tz'akan chi yun jabeni, tok mi wal ok nachaj el juj, ẍi cham Job.</t>"}