{"1": "<pb/>Max yalon cham Job:", "2": "<pb/><t>Chitoc'al aj waw yuj in bilc'ulal, yujtol a Dios chitoc'al yatek in yailal caxc'al xiwil chin k'akwi.</t>", "3": "<t>Matawal chi wojtaknej el baytal chi ilchaj Cham wuj, cax tzetbil wal chi yun wapni oc bay is despacho.</t>", "4": "<t>Chi mi wal in cawxinakil satak Cham, yujtol xiwilxa tzet yetal chi je' waloni.</t>", "5": "<t>Wojtakxa tzet ok yun in tak'wi bay tzet ok yal ayin.</t>", "6": "<t>A Cham man mi ok k'anbalnej yipalil yin quin yak'on tz'injok, palta toc'al mi ok yab tzet yetal ok wala',</t>", "7": "<t>ok mi nachaj el yuj tol yel chi wala', cax mi ok yalon tol c'am in mul; cay mi tu' ok yun in bekchajcan el yin tojbalk'inal yuj.</t>", "8": "<t>Palta chin sayic' Dios bay yichcan, c'am mac ayic' bay tu'; cax chin sayon c'apax ec' bay yayubc'u, c'am pax chi ilchaj wuj bay tu'.</t>", "9": "<t>A yet ay tzet chi yun Cham bay norte c'am chi wil yin Cham. Ac'ala' ta ay tzet chi yun bay sur, ac'ala' c'am chi wil c'apax yin.</t>", "10": "<t>Palta a Cham yojtak in beybal; lajwi wak'lay porobal yuj, watx'xac'al ok yun wayji axca ch'en oro chi watx'ji xol k'ak'.</t>", "11": "<t>Ay inc'al oc yul jun be chi tx'ox Cham ayin, c'am bay chin elcan yin.</t>", "12": "<t>Max wikejc'al is ley. Ec'banxa yelapnok is chekbanil yul in sat yintak in lobej.</t>", "13": "<t>Asannej Dios, c'am junokxa chi je' tenon oc wanajok. A yet chi naon Cham yunen junok tzet yetal, chic'al yun yuj.</t>", "14": "<t>A tzet yetal max na Cham tol chi yun win, chic'al yun yuj, ayc'al juntzanxa tzet yetal tol lajan yetok juntzan ti' nabil yuj.</t>", "15": "<t>Yuj wal tu' xan caw wal chin xiw bay, asan yet chin naon Cham cax chi aj can xiwc'ulal win.</t>", "16": "<t>A Dios chi je' yuj masanil, a yuj Cham chi pax wip yuj xiwc'ulal.</t>", "17": "<t>Palta c'am chin tz'inji ay yuj k'ekk'inal yet k'ekbut, caxc'al c'amxa chi je' wilon yuj.</t>"}