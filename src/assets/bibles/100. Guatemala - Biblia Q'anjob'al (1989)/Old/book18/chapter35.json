{"1": "<pb/>Max toc'al yal cham Eliú:", "2": "<pb/><t>¿Chi mi a na' tol jichan tzet max ala'? A Dios ok yala' tol c'am in mul, cachi.</t>", "3": "<t>Caxc'al chal wal axca ti' bay Dios: ¿Tzet alon et caxc'al mi chi oc in mul? ¿tzet ok wi' ta c'am chi oc in mul tu'? cachi.</t>", "4": "<t>Ayin ti' ok in tak'wok ayach c'al bay eb amigo ti'.</t>", "5": "<t>Ajan t'anan bay satcan; caywal tu' ok yun eloni tol a asun yelxac'al can ayaj eban.</t>", "6": "<t>Ta chi oc a mul, c'am tzet yetal ok on Dios oj; caxc'al xiwil a tenomtakil, a juntzan tu' c'am tzet chi yala'.</t>", "7": "<t>Ta caw wal watx' tzetak chonej, c'am c'apax tzet chi yi' Cham en; c'am jabok tzet yetal tu' chi oc is watx'ilok Cham.</t>", "8": "<t>A eb jet animail, a eb chi etax yuj a mul; a c'apax eb tu' watx' chi eloc yuj tzet yetal watx' chonej.</t>", "9": "<pb/><t>A yet chi etax eb anima chi k'akwi eb, chi el yaw eb yin k'anon colwal yet chi el eb yul k'ab eb ay yipalil.</t>", "10": "<t>Palta c'am chi sayic' eb jun Dios max watx'nen eb, Cham chi ak'on bitnok eb anima yet ak'balil,</t>", "11": "<t>a ton Cham ec'ban chon yut cuyon yintak no no', ec'ban jelanil chi yak' ayon yintak no tz'iquin.</t>", "12": "<t>Chi el yaw eb chi etaxi, palta c'am chi tak'wi Dios bay eb, yujtol caw wal yob is nabal eb, caw wal tol chi maynej ba eb.</t>", "13": "<t>Yujtol a Cham chi je' yuj masanil, c'am chi cha' yab k'anej c'am yelapnok.</t>", "14": "<t>¿Tzet wal ok yun tak'wen ayach yet chaloni tol c'am cheloc yin Dios; tol a k'anej ayoc eban ayic' satak Cham, xan tol chechbanej tzet ok yun beyc'ulnen Cham? cachi.</t>", "15": "<t>Chala' tol c'am chi tit yowal Cham, tamwal yaon oc yailal eb chi oc is mul, tamwal miman yelapnok eb ch'aan chi yut ba yul sat, cachi.</t>", "16": "<t>Palta ach ti' mamin Job, c'am jabok tzet chi yal elapnok juntzan k'anej chal tu'. Xiwil chach k'anjabi, palta axq'uijan tol c'am a nabal yet chach k'anjab tu', ẍi cham Eliú.</t>"}