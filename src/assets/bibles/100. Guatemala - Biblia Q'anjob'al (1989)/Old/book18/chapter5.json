{"1": "<pb/><t>Elokab aw xin ach Job, okto wal jila' mactxel ok tak'wok ayach. ¿Mac wal ángelal ok a k'an is colwal?</t>", "2": "<t>Yob is nabal mactxel chi yak' lajwok ay ba yin toc'al chi alxi, axa sawenal chi ion c'apax el is k'inal.</t>", "3": "<t>Ayin caw max wil eb yob is nabal, max chanaj el eb yich yaj can yin xiwil tzet yetal; palta yinc'al aymanil max jayoc catab yiban eb.</t>", "4": "<t>A yuninal eb, c'amxa jabok xewilal chi yila'. A bay satak eb yajaw yobxac'al chi utlay eb, tokwal ayto mac chi colon el eb.</t>", "5": "<t>A masanil satlak yawoj eb axac'al eb ak'om wajil chi loon aytok, caxc'al xolakxac'al q'uix chi ilay eltek, axa eb jelan yin ioj aytek satej chi iontok is beyomal eb.</t>", "6": "<t>A yatakilal man toc'alok chi yalnej aj ba bay sat tx'otx' ti'; a yailal manak yul tx'otx' ti' chi ajolok.</t>", "7": "<t>Yulc'al yet eb anima chi yitek yatakilal yiban, axca chi yun yeltek tz'it k'ak' xol junok k'ak'ej.</t>", "8": "<t>A tinani' ach Job, ta ayin caytu' wayji axca ach ti', chi mi wal na ba in c'ul satak Dios, chi mi wal in cawxinakil bay.</t>", "9": "<t>Yujtol chi yun Cham xiwil tzet yetal tol c'ayubtakxac'al yoqui, c'amxa chi bischaj tzet chi yunej.</t>", "10": "<t>A Cham chi aontek nab yiban tx'otx' tx'otx', axca tu' chi yun yoc yal mulnajil.</t>", "11": "<t>A Cham chi ion aj can eb yaynakil chi yut ba, cax chi yak'on ayjok ec' eb ayoc yin yailal yin watx'il.</t>", "12": "<t>A Cham chi uchontok tzet yetal chi na eb aj nabal, cax chi yak'on ayc'ayok.</t>", "13": "<t>A Cham chi ak'on ayc'ay eb jelan yin yob nabalej nabil yuj eb, cax chi yak'on lajwok Cham jelanil eb tu'.</t>", "14": "<t>Yet wal chuman c'u chi telc'oj eb axca wal tol a yet ak'balil chi ec'jab eb, toxac'al chi ec' matxatxok eb axca tol ak'balil.</t>", "15": "<t>A Dios chi colon el eb ok'bal c'ul yayji yul k'ab eb chi yochej chi c'ayon elok, chi yiel eb yul k'ab eb etnewom.</t>", "16": "<t>A wal Cham ayoc yipok c'ul eb tol c'amxa yip, xan chi tz'inji eb yobtakwom.</t>", "17": "<pb/><t>Watx' yet eb anima tol a Dios chi ak'on cuenta; manchak entaknej el is yak'bal cuenta Cham tol chi je' yuj masanil.</t>", "18": "<t>Ta a Cham chi ak'on yasjok junok mactxel, ac'ala' Cham chi anten paxok. Ta a yetok is k'ab Cham chi ak'on yab yail junok mactxel, a Cham chi ak'on watx'jok paxok.</t>", "19": "<t>Ok ach col-layc'al el yuj Cham yin xiwil elal bay ay is mayil, man ok cha apnok oc Cham yobtakil en.</t>", "20": "<t>A yul tiempoal wajil ok ach col-lay el yul k'ab camich yuj Cham, ac'ala' yul tiempoal owal ok ach col-lay el yuj bay ch'en espada.</t>", "21": "<t>A Cham ok ach colon el bay eb alom k'umal, man ok ach xiwok yet ok jay yatakilal.</t>", "22": "<t>Toc'al ok ach tzewok yuj wajil c'al yuj yatakilal, cax man ok ach xiw bay no xolakteal no'.</t>", "23": "<t>A bay ok oc mulnajil c'am ch'en ch'en ok ach etnenok, a no chiwajwom no', watx' ak'on yetok.</t>", "24": "<t>Watx'c'al ak'on bay a na, a yet ok a bison a calnel tz'akanc'al ayic' no'.</t>", "25": "<t>Xiwilxa ok aj can enatil axcaxac'al ch'ib an ac'un bay xolak te'.</t>", "26": "<t>Caw wal yinxac'al icham winakil ok yun a cami, axca chi yun jolay junok topan ixim trigo tol k'inxa.</t>", "27": "<t>A wal co jelanilal chon cuyoni tol axca tu' yayji, yuj tu' chi cam wal abeni c'al a beybalneni, ẍi cham Elifaz.</t>"}