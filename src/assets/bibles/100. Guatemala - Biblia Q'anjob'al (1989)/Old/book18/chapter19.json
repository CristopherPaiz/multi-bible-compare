{"1": "<pb/>Max yalon cham Job:", "2": "<pb/><t>¿Bak'in wal ok e bek wal e tx'emon aj can in yailal, c'al e yak'on cus in c'ul yetok e k'anej?</t>", "3": "<t>Ayexc'al oc e yalon yobal k'anej win. ¿Tom c'am chex q'uixwic'al quin e yuten axca tu'?</t>", "4": "<t>Caxc'al mi ay in mul xin, asanc'al ayin chi titcan wiban yuj in mul tu'.</t>", "5": "<t>Ac'ala' e maynenc'al e ba in satak, cax yuj in yailal ti' che yalon oc yin in sat tol yobtakwom in,</t>", "6": "<t>palta naek wali tol a Dios max in mitx'oni, a Cham chin ak'on ayc'ay yul jun yal ti'.</t>", "7": "<t>Ayin ti' chi el waw, chi waloni: Chin etaxi, quin chi. Tokwal ay mac chi tak'wi ayin. Chin k'an colwal yuj eb chin etneni, palta c'am mactxel chi watx'nen el in k'anej.</t>", "8": "<t>A Dios max makchen in be, c'amxa chi je' wec'tok. Axcaxac'al tol xol k'ekk'inal chin bey yuj.</t>", "9": "<t>Max pojaxcantok in beyomal; mayal yican el in mimanbilal.</t>", "10": "<t>Masanilxac'al bay max jayoc yailal wiban yuj Cham masantac'al chi yal in lajwi ayok. Max c'ayxac'alcan el in yipc'ulalil axcaxac'al yoclay aj junok te te'.</t>", "11": "<t>Max bekwal yowal c'ul wiban, axcaxac'al junok yajc'ul chin yutej.</t>", "12": "<t>Masanil is soldado Cham max jayoc oynaj win; toxac'al max oc oyan eb yin watut yet chi yak'on eb owal win.</t>", "13": "<pb/><t>Max yut Dios tol a eb wuẍtak c'al eb wamigo max elaj eb in c'atan, comon animaxac'al chin yut eb.</t>", "14": "<t>A eb wican c'al eb wamigo max in beklaycan yuj eb; c'al in tojcan c'ayc'ulal yuj eb.</t>", "15": "<t>A eb cajan wetok bay watut, yetokc'al eb ix in chekbej, tx'ok animailxac'al wayji yul sat eb, majxac'al in nachajtek yuj eb.</t>", "16": "<t>Ta chi wawtej junok eb in chekbej tu', tokwal chito tak'wi eb ayin, caxc'al tol chin tewi bay.</t>", "17": "<t>A xob in ti' c'amxa chi cha c'ul xal wetbi, toxac'al chin yajlay yuj eb wuẍtak.</t>", "18": "<t>Toltax eb unin chin yintaknej el eb; a yet chin yilon eb chi buchwaj eb.</t>", "19": "<t>A wal eb yelxac'al watx' wak'on yetok, chin yajlay yuj eb; a eb tol chi camil in c'ul yin, mayal oc eb ajc'ulal win.</t>", "20": "<t>Mayal oc lotzan in tz'umal yin in bakil, asanxanej yichlak we ayto in bak'chil.</t>", "21": "<t>Cusokab oc e c'ul win ex wamigo, yujtol a Dios max aon oc yailal wiban.</t>", "22": "<t>¿Tzet yuj xan tol chex tzaklojxac'al wintak axca chi yun Dios? ¿Tom mantoc'al k'okbilok quin e tx'emon cusok?</t>", "23": "<t>Tolok wal ay junok chi tz'iben masanil in k'anej ti' yin junok un; mata tol chi jotz'laycan oc yin ch'en ch'en.</t>", "24": "<t>Matawal ay junok chi tz'ibencan oc yin ch'en plomo yetok junok cincel tol hierro, cax chi cancan yin junelnej.</t>", "25": "<t>Wojtak, tol a mac chin coloni iquis ec'ok, a yet lajub c'ual ok jayoc waan sat tx'otx' ti'.</t>", "26": "<t>Caxc'al chi lajwi el in tz'umal ti', a yetok jun in mimanil ti' ok wiloc yin Dios.</t>", "27": "<t>Ayin wal caw ok wil wal oc yin; ayin wal caw ok wila', man tx'ok animailok yili ok wila'. <pb/>Lanan lajwi ay yip in c'ul</t>", "28": "<t>a yet chi waben tzet che yal ayex ti': ¿Tzet wal ok yun co tx'emonc'al cusok yujtol ac'al oc chi iontek jun yailal ti' yiban? quex chi.</t>", "29": "<t>Xiwanek bay ch'en espada xin, a ton ch'en chi yak'balnej Dios yuj yowal c'ul yin yobtakil. Ojtaknejek elok tol a Cham ok beyc'ulnenok, ẍi cham Job.</t>"}