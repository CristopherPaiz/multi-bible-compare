{"1": "<pb/>Max k'anjabc'al cham Job:", "2": "<pb/><t>Chi wak' in ti' bay Dios, Cham chi je' yuj masanil, a ton Cham c'am chi yal c'ul watx'nen el in k'anej, a ton chin aon oc yin bilc'ulal,</t>", "3": "<t>tol yak'banto wal chi yak' Cham wip yet chi je' wion in cak'ek',</t>", "4": "<t>c'amc'al bay ok wal tzet man yelok, tamwal ok wal lek'tial k'anej.</t>", "5": "<t>C'am yechel tol ok wala' tol yel che yala' yak'ban iquis into, man ok in cha wabej tol yobtakwom in.</t>", "6": "<t>Ok walc'al tol tojol in, man ok in q'uex in k'anej. Chin beyc'ulnej wal in ba tol c'am in mul chi wabej.</t>", "7": "<pb/><t>Jayokab yailal yiban eb ajc'ul oc win, a ton eb chin ak'on queja axca wal yailal chi low yiban eb yobtakwom c'al eb man tojolok.</t>", "8": "<t>¿Tzetto wal yetal ayoc yipok c'ul eb yobtakwom, yet chi yion el Dios is k'inal eb?</t>", "9": "<t>A yet ayoc eb yin yatakilal, c'am jabok ok cha yab Dios is tewilal eb.</t>", "10": "<t>Yujtol maj yi' eb is tzalojc'ulal yin Cham tol chi je' yuj masanil. Tokwal max tewic'al eb bay.</t>", "11": "<t>A tinani' ok in tx'ox is miman yipalil Dios ayex, c'al tzet yetal tol nabil yuj Cham tol chi je' yuj masanil.</t>", "12": "<t>Tatol e masanil ayex ti' mayal e yila', ¿tzet yuj xan a tzet yetal tol c'am yelapnok che yala'?</t>", "13": "<t>A jun yailal ti', chi yak' Dios, Cham tol chi je' yuj masanil paktzebalok bay eb yobtakwom.</t>", "14": "<t>Caxc'al xiwil yuninal eb, yowalil ok cam eb xol owal ma yuj c'amxa tzet chi lo eb.</t>", "15": "<t>A eb chito iquisbican xol eb xin, axa ilya' ok on cam eb tu', axa eb xal yistzil eb chi cani, tokwal ok ok' eb xal yuj eb.</t>", "16": "<pb/><t>A eb yobtakwom tu' caxc'al chi wajbaj eb plata axca yec' bulan tx'otx' tx'otx', caxc'al xiwil yec' bulan is pichil eb,</t>", "17": "<t>a mi junok winak caw wal yikem ok k'anon juntzan pichilej tu', a mi junok winak tojol ok yak' nabal yetok ch'en plata tu'.</t>", "18": "<t>A yatut eb yobtakwom tu', caw wal c'un pojtok axca wayub no tzolol ij bay chi ch'ibi, axca junok lanchu ilbal awoj xol mulnajil.</t>", "19": "<t>A eb yobtakwom ok ay telan eb way yin lajub ak'bal yetok is beyomal, axa yet ok el lenaj wayan eb c'amxa is beyomal tu'.</t>", "20": "<t>A xiwc'ulal ok lowxac'al yin eb axca elom aej, axca chi yun xulay bey junok tzet yetal yuj owal cak'ek' nab yet ak'balil.</t>", "21": "<t>Yin wal jun bek ok ilay el eb bay ayic'ok axca chi yun yilay bey junok tzet yetal yuj junok owal cak'ek' chi tit bay yichcan.</t>", "22": "<t>C'amxac'al yabenc'ulal ok yun yilay bey eb caxc'al chito yak'lej eb yelajok.</t>", "23": "<t>A jun owal cak'ek' tu' axcaxac'al tol chi tzewi yin eb, tol wal ok uẍli toj yintak eb, ẍi cham Job.</t>"}