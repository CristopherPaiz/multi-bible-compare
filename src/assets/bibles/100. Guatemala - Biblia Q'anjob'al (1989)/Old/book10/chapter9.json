{"1": "<pb/>Max k'anlej cham rey David: ¿Ay tom wal junokxa is yinatil Saúl max cani, bay chi je' in colwaji, yuj in camc'ulal yetok Jonatán? ẍi.", "2": "<pb/>Ay jun is chekbej Saúl chi yik Siba, max awtelay bay satak rey David. A yet max apni oc xin, max k'anlen cham bay: <pb/>—¿Ach mi ti' chek Siba? ẍi bay. <pb/>—Ja', ayin ton mamin rey, ẍi Siba.", "3": "<pb/>Cax max k'anlen cham bay nak: <pb/>—¿Ay tom wal junokxa is yinatil Saúl ayic'ok, bay chi je' in colwaj bay yet chi wikej in trato max in watx'nej satak Jehová? ẍi. <pb/>Max tak'wi Siba: <pb/>—Ay jun is c'ajol Jonatán, man watx'ok yayji yakan cabil, ẍi Siba.", "4": "<pb/>—¿Baytal ay nak? ẍi David. <pb/>—Ata tu' ay bay Lo-Debar bay yatut Maquir is c'ajol Amiel, ẍi Siba.", "5": "<pb/>Max lajwi tu xin, cax max yak'on David toj tit Mefi-boset is c'ajol Jonatán, yitxiquin Saúl. A yet max jayoc bay satak rey David, max ay nojanok. <pb/>—Mefi-boset, ẍi David. <pb/>—Tix in ti, mamin rey, ẍi.", "6": "", "7": "<pb/>Max yalon cham bay: <pb/>—C'amokabxa a bilc'ulal, caw wal tol xajan ok ach wila' yuj in camc'ulal yetok Jonatán a mam. Ok wak' masanil tx'otx' a mamicham Saúl ayach, yetok c'apaxok, ok ach lowc'al wetok, ẍi.", "8": "<pb/>Max ay nojnaj Mefi-boset, max yaloni: <pb/>—Mamin rey, ¿tzet wal yuj xan chi cus a c'ul win ayin a chekbej in ti', yujtol lajanxac'al wayji axca junok no camnak tx'i'? ẍi.", "9": "<pb/>Cax max awtelay Siba tu', a ton jun is chekbej Saúl yet payxa: <pb/>—Ti' wal ok wak' pax masanil tzet yetal yet a patrón c'al yuninal bay jun is yitxiquin ti'.", "10": "Ach ti' ok ach mulnaj bay sat tx'otx' tu' yetok masanil a c'ajol c'al yetok masanil a chekbej. A masanil tzet chi aj bay sat tx'otx' cax cha wajban yul junok is c'unail, yet watx' chi oc yopiso yuj yuninal Mefi-boset ti'. Axa pax a' xin ok lowc'al wetok, ẍi David bay. <pb/>Ay olajonwan c'ajol Siba tu', cax ay junc'alwan is chekbej.", "11": "Cax max tak'wi Siba: <pb/>—A masanil tzet cha chek in watx'nej ti', ok in watx'nej, ẍi. <pb/>Axa pax Mefi-boset xin, axcaxa yuninal rey David max yutcan bay yatut, a tu' chi low junjun c'u.", "12": "Ay jun is c'ajol Mefi-boset tu' yaliẍto chi yik Micaía. A masanil mac ayic' bay yatut Siba tu', is chekbej Mefi-boset yayji eb.", "13": "Man watx'ok yayji yakan Mefi-boset tu' cabil, yuj tu' a tu' ayic' bay Jerusalén, cax axac'al tu' max low yetok David."}