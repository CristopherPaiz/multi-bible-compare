{"1": "<pb/><t>A junok yobtakwom, chi toj elajok, caxc'al c'am mac chi ukteni; a pax eb watx' is nabal xin, tec'an chi yut ba eb axca no coj.</t>", "2": "<t>Ta yob tzet chi yun junok conob, txololixac'al yec' eb yajaw, palta tec'an yayji junok naci칩n, tatol aj nabal is yajawil, chi je' yion bey yin watx'il.</t>", "3": "<t>Ta a junok meba' ayoc yin yajawilal, chi etax eb meba' yuj, a jun tu' lajan wal axca junok owal yaxnab chi etnen el sat awoj.</t>", "4": "<t>A mactxel chi yican el ba yintak ley, caw wal chi tzaloj yetok eb yobtakwom; a pax mac chi iken ley xin, chi oc ajc'ulal yin eb.</t>", "5": "<t>A eb yobtakwom, tok chi nachaj el tojolal yuj eb, a pax mactxel tol chi yaoc ba yul k'ab Jehov치 xin, chi nachaj el yuj.</t>", "6": "<t>Yelxac'al watx', caxc'al meba' on, palta tol watx'okab co nabal, yintak pax tol beyom on, cax asanc'al yobtakil chi co na'.</t>", "7": "<t>A eb uninalej tol aj nabal, chi yikej eb masanil is ley Dios; a pax mac chi ec'jab yin yobtakilal xin, q'uixwil is mam chi yi elok.</t>", "8": "<t>A mactxel xiwilxa is beyomal yin k'anon yuca' is tumin, chi wajbaj ec' bulan is beyomal tu' yet chi cancan yul k'ab mac chi ok' c'ul yin eb meba'.</t>", "9": "<t>Ta ay junok tol c'am chi yochej chi yab is ley Dios, cay c'apax tu', man ok yab Dios is txaj.</t>", "10": "<t>A mac chi yiaytek sat eb watx' yet chi yun eb yobtakilal, a jun tu' ok ayc'ay bay yul is yal chi watx'nej ayok; a pax eb anima c'am is mul xin, asan watx'ilal chi cha eb.</t>", "11": "<t>A junok beyom, chi na' tol xiwil tzet chi je' yuj; palta a junok meba' aj nabal, chi je' yilon oc is nabal jun tu'.</t>", "12": "<t>A yet chi yion eb watx' beybal yikbej, caw wal chi cha eb anima k'in; axa ta a eb yob nabal chi yi yikbej xin, chi toj c'ubaj el ba eb anima.</t>", "13": "<t>A mactxel chi c'ubaj el is mul, man watx'ok ok elocok; axa pax mactxel chi yalil is mul, cax chi bekoncanok, a jun tu' ok ak'lay mimanc'ulal yiban.</t>", "14": "<t>Caw wal tzalojc'ulal yet eb anima tol ayc'al yelapnok Jehov치 yul sat; a pax mac pit is nabal xin, ok ayc'ay yatakilal yiban.</t>", "15": "<t>Axca junok coj chi el yaw, ma axca junok no oso tol ay is wajil, caywal tu' eb yobtakwom ayoc yajawilalok junok conob tol meba'.</t>", "16": "<t>A junok yajaw tol chi yetnej yet animail, c'am is nabal, a pax junok tol man ochewomok yion tzet yetal yin yobal, a jun tu' ok najatilbok is k'inal.</t>", "17": "<t>A mactxel tol mayal mak'cam junok anima, c'amxa chi oc waanok masantac'al chi yal yapni oc bay cambal; c'amokab mactxel chi tenon oc wanajok.</t>", "18": "<t>A junok anima watx' is nabal, chi col-lay elok; a pax mac yobtak is nabal xin, ok ayc'ay yin yatakilal.</t>", "19": "<t>A mactxel chi mulnaj bay is tx'otx', a jun tu' caw wal chi yak' sobra is lobej; a pax mactxel chi yak' yip yin tzet yetal nabac'al chi na' sayoni, a tzet ok ilchaj yuj, a ton mebil.</t>", "20": "<t>A mactxel watx'c'al is nabal, a jun tu', caw wal chi aj can; a pax mactxel chi yochej aymanxac'al chi oc yin beyomal xin, a jun tu' yowalil ok yab yailal.</t>", "21": "<t>Caw wal man watx'ok, ta ay q'uexanil anima yul co sat; toltax yuj junok bijan loj chi oc co mul.</t>", "22": "<t>A mactxel chi yak' yip yet chi oc beyomal yin aymanil, yujtol chi yochejc'al xiwil tzet yetal, man yojtakok tatol ok jayoc mebil yiban yuj.</t>", "23": "<t>A yet ok beyc'altok tiempo, miman yelapnok eb max on tenchaneni, yintak pax eb max tz'ak yal watx' k'anej jin.</t>", "24": "<t>A mac chi naon tol man yobok yet chi yelk'anej is tzet yetal is mam, c'al is txutx, lajan nabal axca eb mak'om cam anima.</t>", "25": "<t>A mactxel xiwilxac'al tzet chi yochej, chi yiaj can owal; a pax mactxel chi yaoc Jehov치 yipok c'ul xin, caw wal chi aj can.</t>", "26": "<t>A mac chi yaoc ba yipok c'ul, c'am is nabal; a pax mactxel chi k'anlej is nabal bay eb jelan xin, caw wal watx' chi elocok.</t>", "27": "<t>A mactxel chi colwaj bay eb meba', c'am tzet ok majax bay; a pax mac c'am tzet chi yak' xin, xiwil mactxel yob ok yal yin.</t>", "28": "<t>A yet chi oc eb yobtakwom yin yajawilal, chi toj eb anima c'ubaj el ba; a yet chi c'ayil eb yobtakwom tu', axa eb tojol chi aj can eb.</t>"}