{"1": "<pb/>Axa tx'otx' yet is cab, max oc suerte yin, a ton tx'otx' max yi' eb is tribual Simeón, atac'ala' jayeb makan yayji oc eb. A jun tx'otx' tu' chi cancan yul is makbej is tribual Judá,", "2": "a ton juntzan conob ti': Beerseba, Seba, Molada,", "3": "Hazar-sual, Bala, Ezem,", "4": "Eltolad, Betul, Horma,", "5": "Siclag, Bet-marcabot, Hazar-susa,", "6": "Bet-lebaot c'al Saruhén. 13 conob yayji yetokc'al is yaldeail.", "7": "Cax max yion c'apax eb Aín, Rimón, Eter c'al Asán.", "8": "Ay caneb conob, yetokc'al is yaldeail ay yinlak, masantac'al bay Baalat-beer, (a ton Ramat, ay bay Néguev.) A ton juntzan conob ti' max yi' eb is tribual Simeón.", "9": "Aycan bay yul is tx'otx' Judá, yujtol a jun tribual tu' yelxac'al miman tx'otx' makbilcan yuj, xan max ak'lay nanokxa tx'otx' yet Judá tu' bay eb yet Simeón.", "10": "<pb/>A yet is yox makan tx'otx' tx'otx' max oc suerte yin, a bay eb is tribual Zabulón max can tx'otx', atac'ala' jayeb makan yayji oc eb. A is mojonal max apnitac'al oc bay Sarid,", "11": "cax chi tojc'al bay yetc'ulal yayubc'u masantac'al bay Marala, cax chi apni bay Dabeset, chi lajwican apnok bay a' aej bay satak Jocneam.", "12": "Chi el bay Sarid, cax chi apnitac'al is mojonal bay yetc'ulal yichcan bay Quislot-tabor, cax chi ec'paxtok bay Daberat, cax chi ajc'altok bay Jafía.", "13": "A bay tu' chi tojpax is mojonal bay yetc'ulal yichcan, bay chi yik Gat-hefer, cax chi ec'tok bay Ita-cazin, chi yoy ba bay Nea, cax chi apnitac'al oc bay Rimón.", "14": "Axa pax bay norte chi meltzojtok is mojonal bay Hanatón, cax chi elapnok bay jobeal yul yet Jefte-el.", "15": "A bay jun tx'otx' ti' ay lajcaweb conob, yetokc'al is yaldeail ay cawilal yinlak; a xol juntzan tu', a tu' ay Catati, Naalal, Simrón, Idala c'al Belén.", "16": "A ton jun tx'otx' tu' max yi' is tribual Zabulón, yetokc'al is conoblak, c'al yaldeail.", "17": "<pb/>A tx'otx' yet is can makan, max oc suerte yin, max yi' eb is tribual Isacar, atac'ala' jayeb makan yayji oc eb.", "18": "A bay jun tx'otx' tu' aycan juntzan conob ti': a ton Jezreel, Quesulot, Sunem,", "19": "Hafaraim, Sihón, Anaharat,", "20": "Rabit, Quisión, Abez,", "21": "Remet, En-ganim, En-hada, c'al Bet-pases.", "22": "A is mojonal chi apnitac'al oc bay Tabor, Sahasima c'al Bet-semes, cax chi lajwican apnok bay a' Jordán. Ay 16 conob yetokc'al is yaldeail yin masanil.", "23": "A ton jun tx'otx' tu' max yi' eb is tribual Isacar, yetokc'al conoblakil yetok is yaldeail.", "24": "<pb/>Axa tx'otx' yet is so' makan max oc suerte yin, max yi' eb is tribual Aser atac'ala' jayeb makan yayji oc eb.", "25": "Ayoc juntzan conob ti' tz'akilok eb: Helcat, Hali, Betén, Acsaf,", "26": "Alamelec, Amad c'al Miseal, xan a bay yayubc'u ay c'apax oc jolom witz Carmelo c'al Sihor-libnat tz'akilok.", "27": "Axa pax is mojonal, a bay yichcan chi beyc'altoj bay norte, masantac'al chi apni oc bay Bet-dagón, cax chi apni oc yin tx'otx' yet Zabulón bay jobeal yet Jefte-el, Bet-emec, Neiel, cax chi tojc'al bay is sataktok Cabul.", "28": "Yuj tu' xan chi michchajtok Abdón, Rehob, Hamón, c'al Caná, masantac'al chi apni oc bay miman conob Sidón.", "29": "Chi lajwi tu', cax chi ec'tok is mojonal bay yibantok Ramá, masantac'al chi apni oc bay jun conob ayoc is murallail, a ton Tiro, cax chi beyc'altoj bay Hosa axa yelapnok bay a' mar Mediterráneo tu'. Ay c'apax oc conob Mahaleb, Aczib,", "30": "Uma, Afec c'al Rehob tz'akilok. Ay 22 conob, yetokc'al yaldeail ay is cawilal.", "31": "A ton jun tx'otx' tu' max yi' eb is tribual Aser yetokc'al conoblak c'al yetok is yaldeail.", "32": "<pb/>A tx'otx' yet is wak makan, max oc suerte yin, a max yi' eb is tribual Neftalí, atac'ala' jayeb makan yayji oc eb.", "33": "A is tx'otx' eb tu', chi tojtac'al bay Helef, Alón-saananim, Adami-neceb, c'al Jabneel, masantac'al bay Lacum, cax chi apni oc bay a' Jordán.", "34": "Axa bay yayubc'u, a tu' is mojonal, chi tojtac'al bay Asnot-tabor, cax chi apni bay Hucoc, yuj tu' xan a bay paq'uil sur chi chalej ba is mojonal is tx'otx' eb tu' yetok yet Zabulón, axa bay yayub c'u chi chalej ba yetok tx'otx' yet eb is tribual Aser. Axa bay yetc'ulal yichcan chi apni is tx'otx' is tribual Neftalí, tac'al bay Jehuda, bay a' Jordán.", "35": "Axa juntzan conob ayoc is murallail max yi' eb: a ton Sidim, Zer, Hamat, Racat, Cineret,", "36": "Adama, Ramá, Hazor,", "37": "Cades, Edrei, En-azor,", "38": "Irón, Migdal-el, Horem, Bet-anat c'al Bet-semes. Ay 19 conob yin masanil, yetokc'al is yaldeail ay is cawilal.", "39": "A ton tx'otx' ti' yetokc'al is conoblak, c'al yaldeail max yi' eb is tribual Neftalí.", "40": "<pb/>A tx'otx' yet is suk makan, max oc c'apax suerte yin, max yi' is tribual Dan is satak, atac'ala' jayeb makan yayji oc eb.", "41": "A bay tx'otx' tu' a tu' ay Zora, Estaol, Ir-semes,", "42": "Saalabín, Ajalón, Jetla,", "43": "Elón, Timnat, Ecrón,", "44": "Elteque, Gibetón, Baalat,", "45": "Jehud, Bene-berac, Gat-rimón,", "46": "Mejarcón, c'al Racón, yetokc'al tx'otx' chi cancan bay satak Jope.", "47": "Palta a jun tx'otx' tu' maj yab bay eb, xan max toj eb is tribual Dan tok'on ec' conob Lesem, cax max yioncan eb tx'otx' yet mayal lajwi mak'on cam eb eb cajyom bay tu'. Max q'uexon eb is bi jun conob tu', cax max yak'on eb yik Dan, yuj mimanbilnen eb yichmam.", "48": "A ton tx'otx' tu', yetokc'al conoblakil, yetok is yaldeail max yi' eb is tribual Dan.", "49": "<pb/>Masanil juntzan lugar tu' max pojic' cham sacerdote Eleazar, cham Josué, yetokc'al eb yajawil conob xol eb yet conob. Satak wal Jehová bay satak mantiado bay chi co chalej co ba yetok Cham, bay Silo, a tu' max yaoc eb yin suerteal, xan tz'akaki max yun yelok tx'otx'. A yet mayal lajwi pojlay ec' tx'otx' tx'otx' tu' xol eb, yet max lajwi chaon junjun tribual yet, cax max ak'lay is parcela Josué xol eb, axca wal max yun yalon Jehová. Max ak'lay conob Timnat-sera bay, bay siquilal tx'otx' yul yet Efraín, a ton bay tu' max k'an Josué, xan max ca watx'nej aj cham Josué jun conob tu', cax max cajay bay."}