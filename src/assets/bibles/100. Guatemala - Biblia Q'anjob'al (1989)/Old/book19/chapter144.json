{"1": "<pb/><e>A ton bit David ti'</e> <pb/><t>¡Al-layokab watx' k'anej bay Jehová Cham Wipomal! A ton wal Cham chin k'aytzeni, cax chin cuychaj el yuj, yet watx' chi je' wak'on owal.</t>", "2": "<t>A ton Cham axca in nach'en, axca tol in cuartel, c'al in Colomal. A yin Cham ebebil in elok. A Cham ayoc wenelok. A chi aon oc conoblak yalan wikbej.</t>", "3": "<pb/><t>Mamin Jehová, ¿tzet jelapnok ayon anima on ti' yul a sat, xan chon a natek, cax xiwil chi ec' nanon a c'ul yuj co watx'ilok?</t>", "4": "<t>Ayon anima on ti', lajanc'al axca ibal cak'ek'; axa co k'inal, axcac'al junok enelej chi eq'uelok.</t>", "5": "<pb/><t>Mamin, jak puertail satcan cax chach ayolok; chach ayol chonlak witz, cax chi aj mubal.</t>", "6": "<t>Jul junok a julbal, a ton a rayolak, cax chak'on elaj eb ajc'ul oc en yin somc'ulal.</t>", "7": "<t>Ata bay satcan tu' cha jabaj el a k'ab, cax chin a colon el bay jun a' mar caw wal miman, chi yal elapnok tol a ton eb tx'ok animail.</t>", "8": "<t>Colin el bay eb lek'ti' tu', eb chi yak' is ti' yin tzet yetal man yelok.</t>", "9": "<pb/><t>Ach Dios, ok in bitnej jun in ac' bit ayach; ok wak' juntzan in bit yin sonal salterio ayach.</t>", "10": "<t>Oj wali xan chi je' yuj eb rey, ach ton max in a col bay ch'en espada c'aywajwom, ayin David a chekbej in ti'.</t>", "11": "<t>A tinani' xin, colin el bay yipalil eb tx'ok animail, eb lek'ti' chi yak' is ti' yin tzet yetal man yelok.</t>", "12": "<pb/><t>Ch'ibokab eb co c'ajol on, axca awoj tol ya' ilbil. A eb co cutz'in on, yunokab eb ix axcawal oy yipomal templo tol watx' yili.</t>", "13": "<t>A co c'unalak nojnakokab el yuj masanil pojanil loj. A co calnel on, ajokab can bisil no' yin milal, yinokab xiwilxa milal bisil no' baytak chi ec' no' lowok.</t>", "14": "<t>A co wacax on, uniwokokab no'; manokab toc'alok chi el yune' no' yin. C'amokab mactxel chi el yaw yulak co calle on yuj yailal.</t>", "15": "<t>Yelxac'al watx' yet jun conob tol axca tu' yayji. Yelxac'al tol watx' yet jun conob tol a Jehová ayoc is Diosalok.</t>"}