{"1": "<pb/><e>A ton bit David ti'</e> <pb/><t>Tzalojc'ulal yet mactxel max jolay c'ay is yec'nakilal, cax max tancan el is mul yiban.</t>", "2": "<t>Tzalojc'ulal yet mactxel c'am chi oc is mul mulok yuj Jehová, cax c'amxa etnej anima chi yunej.</t>", "3": "<pb/><t>A yet c'amto chi walajtek in mul, yelc'ulal max tanchaj ay in mimanil max wabej, yuj chin k'akwic'al.</t>", "4": "<t>Yet c'ualil c'al ak'balil yelc'ulal max ak' wik tz'um; axca wal an takin ac'un tol chi takcan el yuj waresma, cayin tu' max wabej.</t>", "5": "<pb/><t>Catatu' max walon ajtek in mul ayach, c'am tzet max webaj elok. Max el yin in c'ul walon ajtek in mul ayach; achxa Mamin, max ecan el wiban.</t>", "6": "<pb/><t>Yuj wal tu xin, yalokab ba eb ikem ayach, yak'ban chito je'; caxc'al chi jay yailal axca elom aej, man ok apnok yin eb.</t>", "7": "<t>Ach ayach oc wenelok, ach ok in a colcan el bay witz'anil, ok in bitnej in bekanil max ak'a'.</t>", "8": "<pb/><t>Max yal Jehová ayin: Ok ach in cuyc'al yin tzet ok onej; ok in tx'ox ayach bay ok ach tok, cax ok ach in taynej.</t>", "9": "<t>Manchak ot a ba axca no caballo, ma axca no mula; a juntzan no' tu', c'am chi nachaj el yuj no'; yowalil chi mitx'lay waay yipal no' yetok freno c'al yetok tx'anil ti no'. Ta c'am chi yun axca tu' man ok oc no' a c'atan, ẍi Jehová ayin.</t>", "10": "<pb/><t>A eb yobtakwom, xiwil is yailal eb ok jayok; axa eb ayoc Dios yipok c'ul, a camc'ulal Cham chi mojon aj eb.</t>", "11": "<t>Ak'ek tzalojbok e c'ul yin Jehová ex anima watx' e nabal. Bitnanek yin tzalojc'ulalil, masanil mac ex ayex oc yin tojolal.</t>"}