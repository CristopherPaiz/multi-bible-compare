{"1": "<pb/><e>A ton bit David ti'</e> <pb/><t>Mamin Jehová, caktzajan oc yin eb chi caktzaj oc win. Ak' owal yin eb chi yak' owal win.</t>", "2": "<t>Iaj a mitx'k'ab yet owal, cax chin ul a coloni.</t>", "3": "<t>Iaj a lanza cax cha makon sat eb chin ukten ec'ok. Al ayin tol ach in Colomal ach.</t>", "4": "<pb/><t>Somchajokab eb yin q'uixawc'ulal, eb chi yochej c'ul chin cami; tokokab eb el yintak yin c'amxa yip, eb chi yochej c'ul ay tzet chin yutej.</t>", "5": "<t>Yunokab eb axca matz'il trigo chi ilaytok yuj cak'ek'; uktelayokab eb yuj a sat ángel.</t>", "6": "<t>K'ekk'olinakokabi cax yololiokab is be eb, axaokab a sat ángel chi ukten eb.</t>", "7": "<t>Caxc'al c'am wal in mul, palta max yaay eb in yalil; c'am in mul, palta max watx'nej eb jun olan yet watx' chin ayc'ay yul.</t>", "8": "<t>Michchajokab eb yuj mimek yailal. Manokab naanok yuj eb, cax chi ayc'ay eb yul yal max yay eb; k'ajokabtok eb yet chi ayc'ay eb yul olan max watx'nej eb tu'.</t>", "9": "<pb/><t>Catatu' bian ok wak' tzaloj in c'ul en ach Jehová; ok el lenaj ok wil yuj a colwal.</t>", "10": "<t>Ok wal yin masanil in c'ul axca ti': ¿Macto wal txel axca ach, Mamin Jehová? A eb meba' c'al eb ayoc yin majilal, cha colcan el eb yul k'ab eb tec'an waayi, c'al eb chi ion bey is tzet yetal eb, quin chi.</t>", "11": "<pb/><t>Chi tit eb lek'ti testigo win. A tzet yetal man wojtakok chi k'anlej eb ayin.</t>", "12": "<t>A in watx'c'ulalil max paktzej eb yin yobc'ulalil ayin, cax max tx'emon cus eb in c'ul.</t>", "13": "<t>Akxa ayin, a yet ya'ay eb, chin pichon in ba yetok an pichilej yet cusc'ulal, c'amxa chin lowi, yuj in tx'oxoni tol yel chin cusi, ya' chi wabej; c'am chin bek in txajli yul in c'ul yuj eb.</t>", "14": "<t>Cusiltak in c'ul chin ec'jabi, axcaok tol a junok wamigo, ma wuẍtak, ma in txutx chin cus yuj.</t>", "15": "<t>Axa yet max in ayc'ayi, max aj bulnaj eb masanil in tzeyeni. Axca wal tol tx'ok animail eb, axca tol man ojtakbilok in yuj eb, tokwal chi bek eb in is bajon elok.</t>", "16": "<t>Ya' max in ec' yuj eb, max in buchon el eb, max tit t'anan eb win yetok is chichonc'ulal.</t>", "17": "<pb/><t>Mamin Jehová, ¿Tom toc'al ok ach occ'al t'anan yin jun ti'? Colcan el jun pitan wanimail bay eb, axca coj chi awji tit win tu xin.</t>", "18": "<t>Ok wal abixal satak xiwil anima wajan. Ok wal watx' k'anej ayach satak conob.</t>", "19": "<pb/><t>Manchak tzaloj aj c'ul eb ajc'ul oc win; manchak in is tz'eysatnej eb, eb chi chichon oc c'ul win caxc'al c'am in mul bay eb.</t>", "20": "<t>C'am chi yochej eb tu' junc'ulal. A ti' yet eb, nanon yec' c'ul eb. C'am tzet chi yun yak'on eb owal yin eb yet conob c'am owal chi yunej.</t>", "21": "<t>Yin ipejal chi aj yaw eb win: Mayal jila', mayal jila', ẍi eb.</t>", "22": "<pb/><t>Watx' wal elon Mamin. Ak' yowalil bay eb. Manchak ach toj najat, manchak ach el in c'atan.</t>", "23": "<t>Ajan wan Mamin Wajawil, in Diosal ach. Colin, watx'nej el jun in k'anej ti', cax ocan wetok.</t>", "24": "<t>Ach Jehová in Diosal, beyc'ulnej in atac'ala' a tojolal, chi wochej tol c'am chin tzeyelay yuj eb.</t>", "25": "<t>Manchak yal eb win axca ti': Jochwan wal axca tu'. Junelnej max jetnejcantok, manokab ẍiok eb.</t>", "26": "<t>Ayc'ayokab eb, somchajokab el c'ul eb chi yak' tzaloj c'ul yuj yatakilal chi tit wiban. Q'uixwokokab aj eb yel miman chi yut ba in satak.</t>", "27": "<pb/><t>Palta bian, a wal eb chi yochej chi yila' tol watx' chin elocok, tzalojokab aj c'ul eb. Elokab yaw eb yuj tzalojc'ulal, yalokab eb yin junjun txolan: A Jehová miman ton yayji ocok; ay is tzalojc'ulal Cham yin is watx'ilal is chekbej, ẍiokab eb.</t>", "28": "<t>Ok walil a tojolal; yin tojbalk'inal ok walc'al watx' k'anej ayach.</t>"}