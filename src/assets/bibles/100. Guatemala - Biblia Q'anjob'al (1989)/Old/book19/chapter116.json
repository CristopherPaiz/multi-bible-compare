{"1": "<pb/><t>Ay in camc'ulal yin Jehová yujtol max yab in tewilal.</t>", "2": "<t>Yuj max yab tzet max in k'an bay, xan ok wal in ba bay Cham yak'ban iquis in ec'ok.</t>", "3": "<t>Max in yaaytok camich yul is yal. Max jay yailal camich win. Yelxac'al tol max xiwcan aj in c'ul yuj bilc'ulal.</t>", "4": "<t>Catatu' max walon in ba bay Jehová. Max in tewi bay yet chi yak' jay in c'ul.</t>", "5": "<pb/><t>A Jehová, tojol toni, cax ay yabenc'ulal jin. A co Diosal, yelxac'al tol watx' is c'ul.</t>", "6": "<t>A chi taynen eb yaynakil. A yet mayal el wip max in is col Cham.</t>", "7": "<t>Axa tinani', ayxa in junc'ulal chi wabej yujtol a Jehová watx' max yut c'ul win.</t>", "8": "<t>Maj in is cha' cam Cham, max in is col bay ok'ilal, cax maj in is cha' ayc'ayok.</t>", "9": "<t>Yak'ban iquis intoc'al, oktoc'al wikej bay Cham.</t>", "10": "<pb/><t>Maxc'al waoc Jehová yipok in c'ul, caxc'al nan xol in miman yailal, max waloni: Caw wal ayc'al tzet chin oni, quin chi.</t>", "11": "<t>Manxa animaok ay in c'ul, xan max wala' tol masanil anima lek'ti' ton eb.</t>", "12": "<pb/><t>¿Tzet ok wut in paktzen masanil is watx'c'ulal Jehová max yak' ayin?</t>", "13": "<t>Ok witek vino yin ofrendail bay Cham, yuj walon yuj diosalil bay, yujtol max in is colo'.</t>", "14": "<t>A bay satak masanil is conob ok wikej walben bay Cham.</t>", "15": "<pb/><t>Miman yayji oc yul sat Jehová yet chi cam junok tol yet-xa Cham.</t>", "16": "<t>Mamin Jehová, ayin ton a chekbej in. Ach max in a colcan elok, xan bekan inxa.</t>", "17": "<pb/><t>Ok in paktzej yin wak'on xajanbal yuj aloj yuj diosal ayach, cax ok ach wak'on binajok.</t>", "18": "<t>Mamin Jehová, ok wak' yun walben ayach satak masanil a conob,</t>", "19": "<t>bay yamak'il a templo nan xol conob Jerusalén. <pb/>¡Al-layokab watx' k'anej ayach!</t>"}