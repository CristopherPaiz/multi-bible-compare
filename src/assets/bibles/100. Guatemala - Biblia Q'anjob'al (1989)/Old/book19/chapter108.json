{"1": "<pb/><e>A ton bit David ti'</e> <pb/><t>Ach in Diosal, caw bekan in c'ul chach in bitnej yetok in son ti', c'al yetok wanimail.</t>", "2": "<t>A yet puch k'inibalil, ok in txal warpa, c'al in salterio.</t>", "3": "<t>Ok ach in bitnej yin bital Mamin Jehová, bay nan xol conoblak, c'al nacionlak.</t>", "4": "<t>A wal a camc'ulal, yelxac'al miman yintak satcan. C'am chi q'uexlabi tzet chala', lajan yak'on yetok satcan.</t>", "5": "<t>¡Ach in Diosal, txeclojokab a mimanbilal bay satcan! ¡Txeclojokab a mayk'ak'al bay masanil tx'otx' tx'otx' ti'!</t>", "6": "<t>Colon el yuj epalil. Tak'wej on yet watx' chon colchaj ayon camc'ulnebil on oj ti'.</t>", "7": "<pb/><t>Max k'anjab Dios tac'al bay is templo: Ok tzaloj aj in c'ul yet ok in coc'pojnen Siquem, c'al yac'alil Sucot.</t>", "8": "<t>Axa Galaad c'al Manasés in satak yayji ocok. Axa Efraín axca in ch'en toctor yayji, axa Judá axca varail wikbej.</t>", "9": "<t>Axa Moab axca palangana yet in tx'aj k'ab. Axa yiban Edom ok wacantok in xanab. Yin tzalojc'ulalil ok in awjok, yuj ok ayc'ay eb filisteo wuj, ẍi Cham.</t>", "10": "<pb/><t>¿Mac chin iontok bay conob ayoc murallail yinlak? ¿Mac chin iontok bay Edom?</t>", "11": "<t>Ilab xin, max con entaknej el ach Dios. Tok chito je' a c'ul chach toj yetok eb co soldado on.</t>", "12": "<t>Ocan jetok xin, colon el bay eb ajc'ul oc jin. Tokwal ay yelapnok colwal eb jet animail ayon.</t>", "13": "<t>A yetok colwal Dios ok jak' ayc'ay owal. A Dios ok tec'on ay eb ajc'ul oc jin.</t>"}