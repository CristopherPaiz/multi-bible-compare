{"1": "<pb/><t>Mamin Jehová, chach in bitnej yin watx' k'anej, yujtol max quin a sic' aj wan xol pimal yailal, yujtol maj yal a c'ul max in buchlay yuj eb ajc'ul oc win.</t>", "2": "<t>Mamin, in Diosal ach, max in k'an a colwal, cax max ak'on jay in c'ul.</t>", "3": "<t>Mamin, achton max in a col bay camich. Max ak' in cawil, maj in a chatok xol eb camnak.</t>", "4": "<pb/><t>Ex conob yet-xa Jehová, bitnejek Cham, yujtol Asanxanej Ocok.</t>", "5": "<t>Yujtol junnej txolan ay yowal c'ul Cham; axa is watx'c'ulal, ayc'al yin tojbalk'inal. Caxc'al chon ok' yet ak'balil, axa yet chi k'inibi, chi jay co tzalojc'ulal.</t>", "6": "<pb/><t>A yet watx'xac'al ayin max wabej, max in na': C'am bak'in chin ayc'ay yuj junok tzet yetal, quin chi.</t>", "7": "<t>Yin wal watx'il a c'ul Mamin Jehová, max quin occan bay c'am tzet chin oni. Palta a yet max ecan el a ba ayin, max somchajcan aj in c'ul.</t>", "8": "<pb/><t>Max ach wawtej Mamin, cax max walon in ba ayach:</t>", "9": "<t>¿Tzet che' win, k'inalok tatol chin cami cax chin mukayi? Majxa je' ach bitnen eb maxax oc yin pokokal. Maj c'apax je' yalon el watx' k'anej en yuj a watx'c'ulalil chonej.</t>", "10": "<t>Mamin Jehová, ab wal tzet ok wala', cax chi ok' a c'ul win. Mamin, ocanc'al wetok.</t>", "11": "<pb/><t>Max a q'uexcantok in k'akawil yin tzalojc'ulal. Max ecan el in cusc'ulalil cax max aoncan oc an pichilej yet k'in in pichilok.</t>", "12": "<t>Yuj wal tu xin, ach Jehová in Diosal, yel maj wal je' in tz'inji. Ok in bitnok ayach yin aloj watx' k'anej, c'al yuj aloj yuj diosalil ayach yin tojbalk'inal.</t>"}