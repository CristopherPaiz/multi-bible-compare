{"1": "<pb/><e>A bit Asaf ti'</e> <pb/><t>Watx' ton wal c'ul Dios jin ayon Israel on ti', mac on watx' yayji co nabal.</t>", "2": "<t>Maxok wal yak' janic'okxa, mayal xam in ayc'ayi, jabxanej mi wal maj wican el Dios yin in c'ul.</t>", "3": "<t>Yujtol max wak' sawenc'ulal yet max wilon yaj can eb lues c'al eb yobtakwom.</t>", "4": "<pb/><t>Tokwal ay camich chi jay yin eb chi wila'. Tec'an waay eb yin is cawil.</t>", "5": "<t>Tokwal ay yailal chi eq'uel yiban eb, tokwal ay bay chi ec' xuyuyok eb yin majilal axca juntzanokxa.</t>", "6": "<t>Yuj tu' xan chi maynej ba eb yin is luesal, c'al yin is yaxc'ayinakil.</t>", "7": "<t>Ijan c'amxa chi txecloj bak' sat eb yuj bak'echal. Yelxac'al miman is yob nabalil eb.</t>", "8": "<t>Yin buchwal k'anej, yin luesalil, c'al yin c'am q'uixawc'ulal chi yak'on eb yowal, c'al yunen eb yaxc'ayinakil.</t>", "9": "<t>Yob chi yal eb yin Cham aj satcan, cax yin is luesalil eb chi chekon eb eb anima bay sat tx'otx' ti'.</t>", "10": "<pb/><t>Yuj tu' xan chi yal eb anima watx' k'anej yin eb, cax c'am jabok mul eb yalbanil.</t>", "11": "<t>Chi na eb axca ti': ¿Tok ay tzet ok yab Dios tu'? ¿Tokwal ok yiltek Cham Axac'al Ocok? ẍi eb, chi naon eb.</t>", "12": "<t>Ilek wal juntzan yobtakwom ti'. Tokwal ay tzet chi na' eb yin yion eb beyomal.</t>", "13": "<t>Tokwal ay tzet max wi' yuj max in taynej in nabal yin yobtakil, tokwal ay tzet max wi' yujtol watx' max wut in ba.</t>", "14": "<t>Coc'takc'al chin mak'layi, junjunc'al k'inibalil chi wik tz'um.</t>", "15": "<pb/><t>Ta max wal axca yalon eb tu', xam wetnej eb wet conob, a ton ayon a conob on ti'.</t>", "16": "<t>Max yochej in c'ul max nachaj el jun ti' wuj, palta tamwal chi oc beal jabok wuj.</t>", "17": "<t>Ato wal yet max in oc bay a templo, cax max nachaj el wuj tzet ok yuncan el eb.</t>", "18": "<t>Cha wabaj oc eb bay chi telc'oj anima, cax cha tenontok eb bay chi etax el eb.</t>", "19": "<t>Yin junnej bek chi uchlay ay eb, xol xiwc'ulal chi c'aylay el eb.</t>", "20": "<t>Ach Mamin Wajawil, axca wayichej yet chi el co wayan, axca tu' ok yun entaknen el eb yin c'am yelapnok, yet chach aj wanok.</t>", "21": "<pb/><t>A yet max aj can bilc'ulal win, ya' chi wabej, cax pitz'an oc yailal yin in c'ul.</t>", "22": "<t>A yuj pit in, cax c'am chi nachaj el wuj, xan max in na axca tu'. Lajan in wal axca junok no no' c'am nabal a satak.</t>", "23": "<t>Palta xin, ayinc'alta' ec' etok, cax quetzbil in oj.</t>", "24": "<t>Chin a cuyon yin tzetbil chi yun in beytok, axa wal ok yunaj xin, watx'ilalxa ok yun in a chaoni.</t>", "25": "<t>¿Mactxel ay bay satcan tu' wuj? Asan ach. A yet ayin ec' etok, c'amxa tzet chi yochej in c'ul sat tx'otx' ti'.</t>", "26": "<t>Caxc'al mi chi pax yip in mimanil c'al wanimail, axa pax ach Dios, Wipomal ach, asannej en ay masanil tzet chi yochej in c'ul.</t>", "27": "<t>A eb chi el a c'atan, ok cam eb, ok ak' c'ayil eb man ikemok ayach.</t>", "28": "<t>Mamin Jehová Wajawil, watx' chin jitztok in ba a c'atan, cax chach waon oc yipok in c'ul, axa walon el masanil a mimek unben.</t>"}