{"1": "<pb/><e>A ton bit David ti'</e> <pb/><t>Chaokab a c'ul quin aben Mamin Jehová, yujtol ok'bal in c'ul, cax xiwil chin cusi.</t>", "2": "<t>Colin elok. Ilabi, yikem inc'al ayach. Colin el a chekbej in ti', yujtol ach chach waoc yipok in c'ul.</t>", "3": "<pb/><t>Ok' wal a c'ul win Mamin Jehová, masanil c'u chi wal in ba ayach.</t>", "4": "<t>Mamin, ak' tzaloj in c'ul ayin a chekbej in ti', yujtol a ayach chin txajli.</t>", "5": "<t>Yujtol watx' ach Mamin, ak'om ach tan yobtakil. Toc'alta' ay a camc'ulal yin eb chi yal ba ayach.</t>", "6": "<pb/><t>Mamin Jehová, ab in txaj xin, yet chin k'anon a yabenc'ulal wiban.</t>", "7": "<t>Yet manxa animaok ay in c'ul chi walon in ba ayach. Chi wil xin tol toc'alta' chin a tak'wej.</t>", "8": "<t>Tokwal ay junokxa Dios axca wal ach Mamin Jajawil. Tokwal ay juntzanokxa unben chi lajban et Mamin.</t>", "9": "<pb/><t>A ach Mamin, max a watx'nej masanil mimek conoblak. Ok jay eb yaon ay ba ayach, c'al ul yalon eb watx' k'anej en.</t>", "10": "<t>Yujtol asan wal ach Dios ach, cax miman ayji ocok, cax c'ayubtakxac'al yoc tzet chonej.</t>", "11": "<pb/><t>Tx'ox a be ayin Mamin Jehová, yet watx' chin tojcan yul a be tu' yin ikemal. Ak' yun in nabal ti', yet chach ilay can wuj.</t>", "12": "<t>Ach Wajawil, ach in Diosal, ok walc'alta' watx' k'anej en yin masanil in c'ul. Toc'alta' ok ach wi can yin tojbalk'inal.</t>", "13": "<t>Yelxac'al miman a camc'ulal win, majto in a cha' ayc'ay bay mukbanil camnak.</t>", "14": "<pb/><t>Ach Dios, jun wal bulan eb ch'aan chi tit win. C'am yabenc'ulal eb; chi yochej eb chin yak' camok. Man txequelok ayji yul sat eb.</t>", "15": "<t>Axa ach Mamin, Diosal ach yabenc'ulal, cax miman a camc'ulal jin on. Yelxac'al tol man c'unok tit yowal a c'ul, palta caw wal watx' a c'ul, chak'c'al yun tzet chal ayon.</t>", "16": "<t>Ilintek, ok'wal a c'ul win. Colin elok, ayin a chekbej in ti', cax ak' epalil ayin.</t>", "17": "<t>Ak' wil watx'il a c'ul yin tx'ijanil, axa yet ok wilon oc eb ajc'ul oc win, ok q'uixwok aj eb yujtol ach Jehová chach colwaj ayin, cax chin a mimanc'ulneni.</t>"}