{"1": "<pb/><e>A bit Asaf ti'</e> <pb/><t>Abxalwan ach yilomal conob Israel, tol che bey yinatil José axca no calnel; ach tol chotan ach ay yiban eb querubín.</t>", "2": "<t>Tx'ox a mayk'ak'al satak yinatil Efraín, c'al Benjamín, c'al Manasés. Ajan wanok, cax titan on ul a colon yetok epalil.</t>", "3": "<pb/><t>Ach Dios, watx'nej on junelxa axcac'alta' jayji on. Ilontek yin watx'il a c'ul, axa co colchaj on tu'.</t>", "4": "<pb/><t>Mamin Jehová, Yajaw Ach Yin Masanil, ¿jantakto tiempo ow achc'al yin txaj eb a conob?</t>", "5": "<t>A co cusc'ulal max ak' co lobejok. A yal co sat max ak' juc'aok.</t>", "6": "<t>Max on acan oc yin buchbejalok eb ajc'ul ay co cawilal. Chi cam c'ul eb ajc'ul on tzeyeni.</t>", "7": "<pb/><t>Ach Yajaw Yin Masanil, watx'nej on junelxa, axcac'alta' jayji on. Ilontek yin watx'il a c'ul, axa co colchaj on tu'.</t>", "8": "<pb/><t>A bay Egipto max eiltek jun moc'an an uva, max eoncan el conoblak bay is tx'otx', cax max awoncan ay an bay tu'.</t>", "9": "<t>Max aon ay patanil an, axa tit xe' an uva tu', cax max nojcan el tx'otx' yuj an.</t>", "10": "<t>Max oc yewanil an yibanlak witz. Max makay c'apax el te te' puch can is tel yuj an.</t>", "11": "<t>Max apni is txamlak an bay tilak a' mar, cax max apni an wolej tac'al bay a' miman Éufrates.</t>", "12": "<t>¿Tzet yuj xan max ecan el is corralil an tinani' yet watx' chi yican el eb beyjom is sat an?</t>", "13": "<t>Chi lajwi an loontok no sak txitam, c'al no xolakteal no' chi loontok an.</t>", "14": "<pb/><t>Ach co Diosal, Yajaw ach Yin Masanil, meltzojantek ayon co k'ana'. Iltektac'al bay satcan tu', cax cha naon wal yuj an uva ti';</t>", "15": "<t>an uva tol ach wal caw max awa', an wolej tol ach caw max acan oc yip, ayon ton a conob on ti'.</t>", "16": "<t>Ak' cam yetok yowal a c'ul eb max con etnentok, cax max yak'on c'apax tz'a eb co conob on.</t>", "17": "<t>Asan xin, ocan yetok jun mac max a sic'can elok, a ton cham rey tol ach caw max aoc yip.</t>", "18": "<t>C'am bak'in ok jican el co ba entak. Ak' jiquisal, asan ton ach bay ok jal co ba.</t>", "19": "<pb/><t>Ach Jehová Yajaw ach Yin Masanil, watx'nej on junelxa, axcac'alta' jayji on. Ilontek yin watx'il a c'ul, axa co colchaj tu'.</t>"}