{"1": "<pb/><t>¡Al-layokab watx' k'anej bay Jehová! <pb/>Co bitnejek ac' bit bay. Bitnokonek bay Cham, ti' wajan onxa ec'ok, cax tol yet onxa Cham.</t>", "2": "<t>Ayokab co tzalojc'ulal ayon Israel on ti', yetok Cham max con tz'ununi. Tzalojokonek ayon aj conob Sión on ti' yetok co Reyal.</t>", "3": "<t>Jalek watx' k'anej bay Cham yin canal, yuj jak'on ayilal bay Cham. Bitnokonek bay Cham yetok arpa, c'al yetok pandereta,</t>", "4": "<t>yujtol chi tzaloj c'ul Cham jin, ayon is conob on ti'. Ok jak' tzaloj co c'ul ayon yaynakil on ti', yuj co colbanil.</t>", "5": "<t>Tzalojokonek ayon yet onxa Cham ti' yuj is mayk'ak'al; toltax chon bitni yuj tzalojc'ulal yet chon wayi.</t>", "6": "<t>Ajokab jaw co bitni bay Dios; axa jun espada cab ye ibil aj yul co k'ab</t>", "7": "<t>yet chi jion ec' pak bay eb tx'ok conobal, cax chi jaon oc yailal bay nacionlak;</t>", "8": "<t>yet watx' chi oc cadena yin is reyal eb, c'al yin eb anima ay yikbej xol eb;</t>", "9": "<t>yet chi yuncan el lowbanil tz'ib yayjican yin eb. A jun miman ikbej ti', chi yak' Dios ayon is conob on ti' co masanil. <pb/>¡Al-layokab watx' k'anej bay Jehová!</t>"}