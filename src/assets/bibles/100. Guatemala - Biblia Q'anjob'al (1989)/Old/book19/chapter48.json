{"1": "<pb/><e>A ton bit eb yinatil Coré ti'</e> <pb/><t>¡A Jehová, yelxac'al miman yelapnok Cham! A co Diosal, is moj yal-lay watx' k'anej bay yul conobal, c'al bay tzalan yet ayilal.</t>", "2": "<pb/><t>Manxa watx'ilok yili jun tzalan ti' yuj can ayajok. A bay chon tzalan Sión ti', bay is tz'eyil yetc'ulal norte, a tu' ay wal is tzalojc'ulalil masanil eb cajyom sat tx'otx' tx'otx' ti', a ton is conob Cham Rey Yelxac'al Miman.</t>", "3": "<pb/><t>A bay mimek na bay jun tzalan ti' maxax tx'oxil ba Dios yin yoccan enelejal.</t>", "4": "<t>Max waj ba eb cham rey, max toj bululok eb yin conob Sión.</t>", "5": "<t>Palta max c'ayc'ul eb yet max yilon eb jun conob tu'. Max somchaj el c'ul eb, cax max toj eb elok.</t>", "6": "<t>Max michchaj el eb yuj xiwc'ulal, c'al yuj somc'ulal, axca ix ix ayoc yailal yuj uniwal.</t>", "7": "<t>Axca wal michchaj juntzan te barco yet conob Tarsis yuj owal cak'ek' chi tit yichcan, tol chi pojcantok te' yuj, axca tu' max yun michchaj eb.</t>", "8": "<t>A bay conob Jehová co Diosal, Cham Yajaw yin Masanil, max jil wali axcac'alta' yal-lay ayon. A Dios ok yak'c'al is tec'anil Jerusalén.</t>", "9": "<pb/><t>Ach Dios, chi co na' a miman camc'ulal bay a templo.</t>", "10": "<t>Ach Dios, yujtol binajbil ach bay masanil yulyibank'inal ti', yuj tu' chi al-lay watx' k'anej ayach. A yuj epalil chak'on tojolal.</t>", "11": "<pb/><t>¡Ayokab tzalojc'ulal eb aj Sión! ¡Ajokab can tzaloj aj c'ul is conoblak Judá, yuj a tojolal max el oneni!</t>", "12": "<pb/><t>Ec'anek oyoyok yinlak Sión, cax che bison jayeb is torreal,</t>", "13": "<t>cax chi cam e c'ul e yilon is murallail; chi cam c'apax e yilon is nalakil yet eb yajaw, yet watx' ok je' e yalon yabix eb unin manto aljok.</t>", "14": "<t>A Diosal Sión, a ton co Diosal yin tojbalk'inal. A Cham chon ion bey yin tojbalk'inal.</t>"}