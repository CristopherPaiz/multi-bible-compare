{"1": "<pb/><t>Chotan on ay cawilal a' aejlak yet Babilonia max co naontek Sión, cax max on ok'i.</t>", "2": "<t>Max co t'unbaj aj jarpa yinlak te sauce ay tilak aej.</t>", "3": "<t>A eb max on ion bey yin presoal, max yal eb ayon: Bitnanek yin tzalojc'ulal, a bitalil Sión che bitnej ayon, ẍi eb max on etneni.</t>", "4": "<pb/><t>¿Tom ok co bitnej bit Jehová bay tx'ok conobal? con chi.</t>", "5": "<t>Ta wal chi tojcan c'ayc'ulal Jerusalén wuj, cawbokokab mi el in watx' k'ab yin in txalon arpa xin.</t>", "6": "<t>Canokab lotzan wak' yin in jom xin yet watx' c'amxa chin bitni, tatol manxa naanok Jerusalén wuj, ta c'am chi wochej Jerusalén tu', yintak masanil tzet yetal tol yochwan in c'ul.</t>", "7": "<pb/><t>Mamin Jehová, natek eb aj Edom, tol a yet max ayc'ay Jerusalén, max yalon eb: ¡Uchek ayok, uchek ayok, masantac'al chi txecloj cimientoal! ẍi eb.</t>", "8": "<pb/><t>Ok ex c'aylay el ex aj Babilonia. Tzalojc'ulal yet mac chi ak'on paktzil yuj e yobc'ulal ayon.</t>", "9": "<t>Tzalojc'ulal yet mac chi mitx'on e yuninal, cax chi k'okon poj yinlak ch'en.</t>"}