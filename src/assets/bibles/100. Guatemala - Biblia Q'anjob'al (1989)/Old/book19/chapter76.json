{"1": "<pb/><e>A bit Asaf ti'</e> <pb/><t>Ojtakbil Dios bay conob Judá. Puch mimanbil Cham bay Israel.</t>", "2": "<t>A bay tzalan Sión, a tu' ay is cajlobal, a bay Jerusalén chi makwaj axca no coj.*fn*</t>", "3": "<t>A bay tu' max c'aycan el Cham ch'en ch'en yet owal, a ton julbalej, c'al espada, c'al makbal julbalej.</t>", "4": "<pb/><t>Ach Dios, caw miman a mayk'ak'al. Yelxac'al miman epalil yintak masanil no no' bay jolomlak witz.</t>", "5": "<t>A eb soldado puch jelan yin owal max ilay ec' is tzet yetal eb. A eb xiwil yip, c'amxa tzet max yal eb, max wayaj eb yin junelnej.</t>", "6": "<t>A yet max el aw ach Diosal Jacob, majxa je' bil eb, tamwal is carruaje eb, tamwal is chej eb.</t>", "7": "<pb/><t>Tol ay wal a may sic'libil. ¿Macto wal ok je' yoc lecan a satak yet mayal ach caktzaj el tit owal?</t>", "8": "<t>Atac'al bay satcan tu' max a tx'oxcan el a beyc'ulal, axa tx'otx' tx'otx' max xiwcan ajok, cax max numayi,</t>", "9": "<t>yet max ach aj wan ak'on a beyc'ulal, c'al a colon el eb ok'bal c'ul yayji bay yulyibank'inal ti'.</t>", "10": "<pb/><t>A yowal c'ul anima ok yutcan oc ba yin aloj watx' k'anej en. A jabokxa yowal is c'ul eb tu', ach ok a tenoc wanajok.</t>", "11": "<t>Jak'ek co ti' bay Jehová co Diosal, asan xin jak'ekc'al yunej. Axa ex nacionlak ex ti', tol ayex ec' cawilal conob Cham, iektek e sabal bay. Moj tol ay yelapnok Cham yul e sat,</t>", "12": "<t>yujtol a Cham chi ion el k'inal eb yajaw. Ay xiwc'ulalil eb rey yet yulyibank'inal ti' bay Cham.</t>"}