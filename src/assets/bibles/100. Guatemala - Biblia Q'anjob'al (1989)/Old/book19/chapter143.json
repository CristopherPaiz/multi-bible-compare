{"1": "<pb/><e>A ton bit David ti'</e> <pb/><t>Abintek yin in txaj, Mamin Jehová; chi cam wal aben tzet chi wal xin. Tak'wej in; ilabi tol watx' ach toni, cax chak'onc'al yun tzet chala'.</t>", "2": "<t>Man a k'anlej tzet wayji oc ayin a chekbej in ti', yujtol c'am mactxel watx' yayji a satak.</t>", "3": "<pb/><t>Max in uktelay yuj eb ajc'ul oc win, cax max in tec'lay ay yuj eb sat tx'otx'. Max in yak' cajay eb xol k'ekk'inal, axca wal yayji eb camnakxa.</t>", "4": "<t>Manxa animaok ay in c'ul tinani', sombinak ay in c'ul.</t>", "5": "<t>Chin natek yet yalantok, cax chi c'oli in naontek masanil tzet max onej.</t>", "6": "<t>A wal ayach chin mojbaj in k'ab; xiwil chach wochej axca yochen takin tx'otx' aej.</t>", "7": "<pb/><t>Ach Jehová, tak'wej in yin ayman. Toxa chi el in c'ul chi wabej. Man a basnej a colwal ayin; axca mi eb camnak chi wuncan elok, tatol cha basnej a colwal ayin.</t>", "8": "<t>Ak' in natek a camc'ulal yet junjun k'inibalil; ilab tol ach chach waoc yipok in c'ul. Tx'ox ayin, tzetbil ok yun in beytok, yujtol ipan in txajli ayach.</t>", "9": "<t>Mamin Jehová, colin el bay eb ajc'ul oc win, yujtol a en chin say in colbanil.</t>", "10": "<t>Cuyinc'al wunen ochwan, yujtol in Diosal ach. Aokab a watx' Espíritu, chin ion bey yin a watx' beybal.</t>", "11": "<pb/><t>Mamin, manchak in a cha' camok, yet watx' c'am chi al-lay yob k'anej en. Yujtol watx' ach toni, i in eltek yin in bilc'ulal.</t>", "12": "<t>Yuj a camc'ulal win, xan cha c'aycan el masanil eb ajc'ul oc win, yujtol a chekbej in xin.</t>"}