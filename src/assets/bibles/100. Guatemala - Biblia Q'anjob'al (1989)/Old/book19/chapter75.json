{"1": "<pb/><e>A bit Asaf ti'</e> <pb/><t>Ach co Diosal, chi jal yuj diosalil ayach. Chach ton jak' binajok yin jalon el onben c'ayubtak yoqui.</t>", "2": "<t>Chi yal Cham Yajaw axca ti': A wal yet ok ajapnok tiempoal wuj, watx' ok wut in beyc'ulal.</t>", "3": "<t>Caxc'al chi bilaj tx'otx' tx'otx' yetok masanil tzet yetal ay yiban, palta ayin ton ok wacan oc yip tx'otx'.</t>", "4": "<t>A bay eb chi maynej ba, c'al eb yobtakwom chi wala', tol manchak yut ba eb luesal.</t>", "5": "<t>Man mimanok chi alxi eb yuj tzet yetal chi je' yuj eb yaloni. Manchak k'anjab eb yin maynejbail, ẍi Cham.</t>", "6": "<pb/><t>Yujtol a jun aloj watx' k'anej jin, c'am chi tit bay chi ajol c'u, tamwal bay chi toj c'u, tamwal bay norte tamwal bay sur.</t>", "7": "<t>A Dios ayoc Juezalil. Ay mactxel chi yiayok. Ay mactxel chi yiaj can.</t>", "8": "<t>Ay is k'ak'alc'ulal Jehová, axca tol ibil oc yuj junok copa nojnak yetok paj vino. A wal yet ok secon el paj vino tu', masanil eb unem yobtakil yiban tx'otx' tx'otx' ti', axca tol ok yuc'tok eb masanil.</t>", "9": "<pb/><t>Axa pax ayin ti', toltac'a ok walcan el yabixal co Diosal ayon yinatil on Jacob ti', ok wal watx' k'anej yin bitalil bay.</t>", "10": "<t>Yujtol a Cham ok yak' c'ayil yipalil eb unem yobal, palta ok ilay aj can yipalil eb anima watx'.</t>"}