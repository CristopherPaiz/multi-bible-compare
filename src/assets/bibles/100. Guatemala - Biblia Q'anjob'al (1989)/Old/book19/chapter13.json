{"1": "<pb/><e>A ton bit David ti'</e> <pb/><t>¿Bak'inc'al ok in a natek Mamin Jehová? Tokwal ok in tokcan c'ayc'ulal oj yin tojbalk'inal. ¿Bak'in wal ok a tx'ox a ba ayin?</t>", "2": "<t>¿Jantakto tiempo ok wetnej in c'ul yin cusc'ulal junjun c'u? ¿Jantakto tiempoal ok in cancan yul k'ab eb ajc'ul?</t>", "3": "<t>Mamin Jehová in Diosal, ocan t'anan win, tak'wej in, ak' a watx'c'ulal win yet watx' c'am chin pet cami.</t>", "4": "<t>Yalta nak ajc'ul oc win: Mayal ayc'ay wuj, ẍi talaji. C'am chi yal in c'ul chi tzaloj aj c'ul, k'inalok tatol chin ayc'ayi.</t>", "5": "<pb/><t>A a camc'ulal ayoc yipok in c'ul, chi tzaloj aj in c'ul yuj a colwal.</t>", "6": "<t>Mamin Jehová, ok ach in bitnej yuj a watx'c'ulal win.</t>"}