{"1": "<pb/><e>A ton bit David ti'</e> <pb/><t>Ach in Diosal, taynej in wali. Asan en chin col in ba.</t>", "2": "<t>Mamin Jehová, maxax wal ayach: Ach ton Wajawil ach, a masanil watx'il ay ayin, a ayach chi tita, quin chi.</t>", "3": "<pb/><t>Watx' yet eb ikem xol a conob. Wochwan chin ayji xol eb.</t>", "4": "<t>Ok aj can yailal eb chi toj yintak junokxa dios. Maj wal in oc yetok eb yin chiq'uil xajanbal eb tu'. Man ok wal in ba bay is diosal eb tu'.</t>", "5": "<pb/><t>Mamin Jehová, asan ton ach in satak ach. Ach ton chak' masanil tzet chi yochej in c'ul. Ay wal ec' in k'inal yul a k'ab.</t>", "6": "<t>Watx'xac'al tzet yetal max chaloj wuj. Manxa watx'ilok in satak max ak' in sataknej.</t>", "7": "<pb/><t>Mamin Jehová, chi wal watx' k'anej ayach yujtol ach chak' in nabal, toltax yet ak'balil cha cuy in nabal.</t>", "8": "<t>Tojbalk'inal naan achc'al wuj. Yujtol ayach ec' bay in watx' k'ab, xan c'am chi somchaj el in c'ul.</t>", "9": "<t>Yuj tu' xan caw chi tzaloj in c'ul cax chin bitni yin tzalojc'ulal. <pb/>C'am tzet chin na' yuj in mimanil ti', yujtol chach waoc yipok in c'ul,</t>", "10": "<t>yujtol man ok a bekcan wanimail xol eb camnak, tamwal ok a cha k'atok in mimanil ti', ayin tol sic'bil in el oj ti'.</t>", "11": "<t>Max ak' wojtaknej el beal k'inalej, ok in ak' tzalojbok yet ayin ec' etok. Ok el lenaj ok yil wanimail yin tojbalk'inal bay a c'atan.</t>"}