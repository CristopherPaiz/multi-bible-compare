{"1": "<pb/><t>¡Al-layokab watx' k'anej bay Jehová! <pb/>Manxa watx'ilok co bitnen bit bay Cham co Diosal. Yujtol watx' ton c'ul Cham, moj chi bitnelayi.</t>", "2": "<t>Chi ca watx'nelay Jerusalén yuj Jehová, cax chi wajban oc eb jet Israelal sakleminak yayji.</t>", "3": "<t>A eb manxa animaok ay c'ul, a Cham chi mimanc'ulnen eb yin is yatakilal.</t>", "4": "<t>A Cham chi bison jantak waycan, cax chi yaon oc is bi junjun.</t>", "5": "<t>Yelxac'al ton miman yayji co Diosal ti', miman is yipalil, cax c'am lajubal is jelanil.</t>", "6": "<t>A Cham chi ion aj wan eb anima yaynakil, palta a eb unem yobtakil, chi ilay ay eb sic'libil.</t>", "7": "<pb/><t>Bitnokonek bay Jehová yin aloj yuj diosalil, yin sonal arpa co bitnej co Diosal.</t>", "8": "<t>A Cham chi ak'on noj satcan yuj asun, cax chi yak'on nab yiban tx'otx' tx'otx'. A Cham chi ak'on ch'ib an ac'un bay tzalanlak.</t>", "9": "<t>A c'apax Cham chi ak'on low no no', c'al no yune' joj yet chi el yaw no' yuj wajil.</t>", "10": "<t>C'am chi tzaloj c'ul Cham yuj yipalil no chej, tamwal yuj yipalil yakan junok anima;</t>", "11": "<t>palta chi tzaloj Cham yetok eb ay yelapnok Cham yul sat, a ton eb chi yaoc is camc'ulal Cham yipok is c'ul.</t>", "12": "<pb/><t>Ex aj Jerusalén, alek watx' k'anej bay Jehová, ex aj Sión bitnejek co Diosal.</t>", "13": "<t>A Cham chi aon oc yip yijul puertalak, cax chi yak'on is watx'c'ulalil bay juninal.</t>", "14": "<t>A Cham chi ak'on junc'ulal bay co makbej, cax chi yak'on noj co c'ul yuj trigo watx'.</t>", "15": "<t>Chi yal Cham is k'anej bay tx'otx' tx'otx', cax yin ayman chi yunej.</t>", "16": "<t>A yuj Cham xan chi makay el sat tx'otx' yuj sakbacom, cax axca wal sak lana yili, cax chi saklemnej ch'en chew, axca tik'ak'il tan.</t>", "17": "<t>A Cham chi aontek sakbat axca ch'en ch'en, axa is sical ch'en, c'am mac chi techaj yuj.</t>", "18": "<t>Chi yalon pax Cham, cax chi uljipaxtok ch'en chew. Chi jay cak'ek', axa beytoj a' aej tu'.</t>", "19": "<t>Max yak' Cham jojtaknej el is k'anej, c'al is ley ayon Israel on ti', is yinatil on Jacob.</t>", "20": "<t>Man cayok tu' max yut Cham juntzanxa nacionlak; c'amc'al bay max yojtaknej el eb is k'anej Cham. <pb/>¡Al-layokab watx' k'anej bay Jehová!</t>"}