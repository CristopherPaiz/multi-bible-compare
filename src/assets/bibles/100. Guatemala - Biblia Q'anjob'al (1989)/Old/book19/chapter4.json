{"1": "<pb/><e>A ton bit David ti'</e> <pb/><t>Ach Dios, watx'nemal ach el in k'anej, tak'wej in yet chach wawteni. A yet ayin oc yin yailal, max quin a xuyon elok. Ok' wal a c'ul win tinani' xin; abintek yin in txaj ti'.</t>", "2": "<pb/><t>Ex wet animail, ¿bak'in ok e bek e yalon in k'umal? ¿bak'in ok e bek e yocheni, c'al e sayon k'anej c'am yelapnok, tol man yelok?</t>", "3": "<t>Abek xin, a Jehová max sic'on el eb anima ayoc nabal yin, yet watx' chi oc eb yetok. Chin is tak'wej Cham yet chi wawteni.</t>", "4": "<t>Luklonanek, cax manchakxa oc e mul. A yet telan ex ayok, yet tz'ininixac'al, beyc'ulnejek e ba.</t>", "5": "<t>Ak'ek xajanbal yin yel bay, cax aek oc Cham Jehová yipok e c'ul.</t>", "6": "<pb/><t>Xiwil eb chi aloni: ¿Mactxel chi tx'oxon watx'ilal ayon? ẍi eb. Mamin Jehová, tx'ox a watx'c'ulal ayon.</t>", "7": "<t>Ti' wal ach max etek tzalojc'ulal bay wanimail, caw wal miman yintak is tzalojc'ulal eb xiwil is trigo, c'al xiwil is vino.</t>", "8": "<pb/><t>C'am tzet chin na' yet chin ay telanok, axa yoc numnaj in wayan tu'. Mamin Jehová, ach ton ayach oc wetok xan c'am tzet chin oni.</t>"}