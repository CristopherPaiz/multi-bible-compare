{"1": "<pb/><t>Ach in Diosal, beyc'ulnej in, cax chaloni tol c'am in mul. Ocan walomalok yuj juntzan anima c'am Dios yul sat ti'. Colin el bay eb naom aj k'anej, c'al bay eb yob beybal.</t>", "2": "<t>Ach in Diosal, in Colomal ach, 多tzet wal yuj xan najat chin ecan el a satak? 多Tzet wal yuj xan cusiltak in c'ul chin ec'jabi, cax chin yetnenc'al eb ajc'ul oc win?</t>", "3": "<t>Tx'ox a sakk'inal ayin, c'al a k'anej yel, yet watx' a ok in tx'oxon be chi toj bay tzalan yet ayilal, bay cajan ach ec'ok.</t>", "4": "<t>Ach in Diosal, ok in apnok bay altar xin. A bay tu' ok ach in bitnej yetok arpa, toltac'a chin ak' tzalojbok.</t>", "5": "<pb/><t>多Tzet wal yuj xan chi cabax aj in c'ul? 多Tzet yuj xan chi somchaj wanimail? A Dios ayoc yipok in c'ul tol ok toc'al wal in watx' k'anej yin Cham, a wal Cham in Colomal, c'al in Diosal yayji.</t>"}