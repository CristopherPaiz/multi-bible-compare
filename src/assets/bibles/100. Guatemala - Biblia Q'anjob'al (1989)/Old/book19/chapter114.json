{"1": "<pb/><t>A yet max eltek Israel, is yinatil Jacob bay Egipto, a ton bay jun conob tx'ok is ti',</t>", "2": "<t>a Judá max occan cajlobalok Jehová, axa yin Israel max yajawbi Cham.</t>", "3": "<pb/><t>A yet max yilon a' mar yin Cham, max elcan aj a'. Axa a' miman Jordán max meltzoj yintak.</t>", "4": "<t>Axa witzlak c'al tzalanlak max aj t'uklabok axca no chiwo, c'al axca yune' calnel.</t>", "5": "<pb/><t>¿Tzet max on a' mar, xan max eli? ¿Tzet max on a' Jordán xan max meltzoji?</t>", "6": "<t>¿Tzet max on witzlak c'al tzalanlak, xan max aj t'uklabok axca no chiwo, axca yune' calnel?</t>", "7": "<pb/><t>Bilokab aj tx'otx' tx'otx' satak Jehová, Cham Diosal Jacob.</t>", "8": "<t>Max yieltek Cham jun najab yul ch'en, yulak mimek ch'en max yieltek nuk' aejlak.</t>"}