{"1": "<pb/><t>Tzalojokab masanil tx'otx' tx'otx' ti', c'al masanil conob tilak a' mar. Tzalojokabi yujtol Rey ton Jehová.</t>", "2": "<t>Manxa wal k'ekk'inalok, c'al asun oyan oc yinlak. A is yikbej a ton beyc'ulal yin tojolal.</t>", "3": "<t>Lanan toj jun k'ak'ej satak Cham, cax chi tz'atok eb ajc'ul oyan oc yin.</t>", "4": "<t>Chi sakbi el yulyibank'inal ti' yuj is rayolakil Cham, cax chi bilaj yet chi yilon is rayoal tu'.</t>", "5": "<t>A witzlak chi uljitok axca ixcab bay satak Jehová, a ton Cham Yajaw yin masanil tx'otx' tx'otx' ti'.</t>", "6": "<t>A satcan chi alon el is tojolal Cham, axa eb conoblak, chi yil eb is tzekekial.</t>", "7": "<t>Q'uixwokokab can aj eb chi yak' ayilal bay yechelej, eb chi maynej ba yin yechelej tu'. Masanil eb dioslak ok yiay ba eb satak Jehová.</t>", "8": "<pb/><t>Mamin Jehová, max yab eb aj Sión, c'al conoblak Judá yabixal a beyc'ulal, xan chi tzaloj aj eb.</t>", "9": "<t>Mamin Jehová Achxac'al Ocok. Yajaw ach yiban masanil tx'otx' tx'otx'. Ec'ban ach yiban masanil dioslak.</t>", "10": "<pb/><t>Axa ex che camc'ulnej Jehová, yajek el yobtakil; chi taynej Cham eb tol ikem bay. Chi col-lay el eb yul k'ab eb yobtakwom yuj.</t>", "11": "<t>Chi tzektanelay eb anima watx' nabal yuj Cham, cax chi yak'on tzalojc'ulal bay eb ayoc yin tojolal.</t>", "12": "<pb/><t>E masanil ex anima tol watx' e nabal, tzalojanek yuj is watx' yunben Jehová, cax che yalon watx' k'anej bay Cham.</t>"}