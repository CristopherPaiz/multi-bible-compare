{"1": "<pb/><e>A ton bit David ti'</e> <pb/><t>Mamin Jehov치, a cham rey chi tzaloj yuj chi je oj masanil. Yelc'al tol chi tzaloj c'ul cham, yujtol oj wali max je yuj.</t>", "2": "<t>Max ak' yun is yochwan c'ul cham; maj wal a ten tzet chi k'ana'.</t>", "3": "<t>Max ak' xiwil watx'ilal bay, cax max aon ajtok jun corona oro yin is jolom.</t>", "4": "<t>A k'inalej tol ayc'al yin tojbalk'inal max k'an ayach, max ak' bay.</t>", "5": "<t>Caw mimanbil cham yuj a colwal. Oj wali, xan caw wal chi je' yuj, ay c'apax is mayk'ak'al.</t>", "6": "<t>Xiwil a watx'c'ulalil max ak' bay yin tojbalk'inal; a a satak chi tzaloj aj c'ul.</t>", "7": "<pb/><t>Yujtol a a camc'ulal Mamin Jehov치, ach tol Axac'al ach Ocok, a' ayoc yipok c'ul cham rey, xan c'am bak'in ok ayc'ayok.</t>", "8": "<t>Mamin rey, ok a mitx' masanil eb ajc'ul oc en, cax ok a mitx'on eb c'am chach ocheni.</t>", "9": "<t>A yet ok a tx'oxon a ba xol eb, cax ok a c'ayoncan el eb, axca chi yun junok tzet yetal yuj k'ak' k'ak'ej. A Jehov치 ok c'ayoncan el eb yetok yowal c'ul, axa k'ak' k'ak'ej ok ak'onxac'al lajwok eb.</t>", "10": "<t>A yuninal eb ajc'ul ok a c'aycan el sat tx'otx', axa yinatil eb ok a c'aycan el xol anima.</t>", "11": "<t>Caxc'al chi yochej c'ul eb chach yetnej, cax nanon yec' c'ul eb en yin tzetbil chi yun ayc'ayi, palta maj je' yuj eb.</t>", "12": "<t>A ti et, tol ok tokcan eb elaj oj, yet ok oc ijan a julbal yin eb.</t>", "13": "<pb/><t>Mamin Jehov치, ilayokab ach can yujtol chi je' oj masanil. Ok co bitnej epalil.</t>"}