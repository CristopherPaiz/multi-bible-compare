{"1": "<pb/><e>Bit yet chi ajtok eb bay Jerusalén.</e> <pb/><t>Mamin Jehová, ach Yipomal yinatil Jacob, natek David, c'al is yailal. Natek is ti' max yak' ayach yet max yaloni:</t>", "2": "", "3": "<t>Man ok in oc yul watut, tamwal ok in ay telan in xew bay in tx'at,</t>", "4": "<t>man ok in mutz' in sat, tamwal ok oc numnaj in wayan jabok</t>", "5": "<t>yet c'amto chin watx'nej junok na yet Jehová, Cham Yipomal yinatil Jacob, ẍi.</t>", "6": "<pb/><t>A bay Efrata max jab yabixal te caẍail trato, axa bay is tx'otx'al Jaar max ilchaj te' juj.</t>", "7": "<t>Tonek bay templo Jehová, cax ayokonek jajan bay is yakantak Cham.</t>", "8": "<pb/><t>Mamin Jehová, ajan wan cax chach toj bay a cajlobal yet xewilal, yetok caẍail a trato tu' bay cha tx'ox epalil.</t>", "9": "<t>Beybalnejokab eb a sacerdote watx'ilal, axa eb conob, elokab yaw eb yin tzalojc'ulalil.</t>", "10": "<t>A yuj alben bay a chekbej David, xan man ecan el a sat yin a rey sic'bil el oj.</t>", "11": "<pb/><t>A Jehová max yak' is ti' bay David yin a' ijanilal. Yel, man ok yak' tac is ti' bay. Max yala': A junok a c'ajol ok wacan oc bay a trono.</t>", "12": "<t>Ta ikem eb enatil yin in trato c'al yin tzet yetal ok wal bay eb, ok oc eb bay a trono yin tojbalk'inal, ẍi Jehová bay.</t>", "13": "<pb/><t>A Jehová max siq'uil tzalan Sión; yuj wal cajay bay tu' xan max siq'uilok.</t>", "14": "<t>Max yalon Cham: A ton jun tzalan ti' bay chi yochej in c'ul chin ayjic'al. Ok in cajay bay, yujtol axca tu' max yun chaon in c'ul.</t>", "15": "<t>Xiwil loj ok wak' bay eb cajan ec' bay tu', cax ok nojcan el c'ul eb meba'.</t>", "16": "<t>Ok in watx'nejc'al oc is colbanil eb sacerdote; axa eb ikem, ok wak' aj yaw eb yuj tzalojc'ulal.</t>", "17": "<t>A bay tu' ok waoc yin yajawil junok yinatil David junelxa. C'amxa bak'in ok bek yak'on yajawil eb yinatil nak sic'bil el wuj.</t>", "18": "<t>A eb ajc'ul oc yin, ok wican el q'uixwil eb. Axa is yikbej nak ok wiaj can, ẍi Jehová.</t>"}