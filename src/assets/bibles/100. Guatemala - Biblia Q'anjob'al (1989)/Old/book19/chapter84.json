{"1": "<pb/><e>A ton bit eb yinatil Coré ti'</e> <pb/><t>Yel wal tol ochbejtak ton a cajlobal Mamin Jehová, Yajaw Ach Yin Masanil.</t>", "2": "<t>Jantakxa chi yochej in c'ul chin ayji ec' bay yamak'il a templo. Yin masanil in c'ul chin bitni yin tzalojc'ulalil ayach ach Dios tol iquis.</t>", "3": "<pb/><t>Toltax a no coc' tz'iquin, c'al no q'uisom satcan, chi ilchaj bay chi ayji no', cax chi watx'nen no' wayub yetok yune' bay cawilal altar, ach Jehová, Yajaw Ach Yin Masanil, ach in Reyal, c'al ach in Diosal.</t>", "4": "<pb/><t>Tzalojc'ulal yet eb cajan ec' bay a templo; c'am chi bek eb bitni ayach.</t>", "5": "<t>Ay is miman tzalojc'ulal eb chach yaoc yipok c'ul; a yochwan eb, tol chi toj bay a templo yet c'ual k'in.</t>", "6": "<t>A wal yet chi eq'uel eb bay jobe Baca, nuk'*fn* aejlakxa chi yuncan el yuj eb, axa babel nab ok ak'on noj jobe tu' yuj xiwil najab.</t>", "7": "<t>Ok ajc'al can is yipalil eb, axa bay Sión ok yil eb en.</t>", "8": "<pb/><t>Mamin Jehová Yajaw Ach Yin Masanil, cax Diosal Jacob, taynej ab in txaj xin.</t>", "9": "<t>Ach Dios, iltek co reyal on tol max a sic'can elok. Ak' a watx'c'ulal yiban.</t>", "10": "<pb/><t>Yelxac'al watx', tol ayin ec' junok c'ual cawilal a templo, yintak pax mil c'ual bay najat elok. Chi yochej in c'ul tol ilom puerta in bay a templo, yintak pax wayji ec' bay yatut eb yobtakwom.</t>", "11": "<t>Ach Jehová Dios chon a tzektanej cax chon a c'ubaj. Ach chak' watx'c'ulal yiban eb chi beybalnej tojolal, cax chi ilay can eb oj. Bekanc'al yel tzet yetal watx' bay eb oj.</t>", "12": "<pb/><t>Mamin Jehová Yajaw Ach Yin Masanil, tzalojc'ulalil yet eb chach aon oc yipok c'ul.</t>"}