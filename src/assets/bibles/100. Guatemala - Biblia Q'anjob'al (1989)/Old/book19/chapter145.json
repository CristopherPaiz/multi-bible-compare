{"1": "<pb/><e>Bit yet aloj watx' k'anej yet David.</e> <pb/><t>Ok walcan el a mimanbilal, ach in Diosal, ach tol in Reyal ach. Yin tojbalk'inal ok wal yuj diosalil ayach.</t>", "2": "<t>Junjunc'al c'u ok wal watx' k'anej ayach, cax ok ach wion can yin tojbalk'inal.</t>", "3": "<t>Ach Jehová, miman ach toni, a moj yal-lay watx' k'anej ayach. A a mimanbilal, ec'ban ton wal bay co nabal on.</t>", "4": "<pb/><t>A eb mamej, ok yal eb yabixal miman onben bay is yuninal eb; axa eb uninalej ok yal eb bay yitxiquin.</t>", "5": "<t>Ok yal eb yabixal ekbej tol caw wal miman yayji ocok; axa ayin xin, ok in naobtanej onben tol c'ayubtak yoqui.</t>", "6": "<t>Ok al-lay el yabixal onben tol asanxanej ocok, cax ay is may; axa ayin ti', ok wal a mimanbilal.</t>", "7": "<t>Ok al-lay el yabixal watx'il a c'ul tol yelxac'al miman, yin aw ok al-lay elok tol watx' ach toni.</t>", "8": "<pb/><t>Ach Jehová, watx' ton wal a c'ul, cax ay a yabenc'ulal, miman a c'ul Mamin, cax chi ok' a c'ul jin.</t>", "9": "<t>Ach Jehová yelxac'al watx' ach bay eb masanil, yin a camc'ulal chel masanil tzet max a watx'nej.</t>", "10": "<pb/><t>Mamin Jehová, yalokab masanil tzet esnebil aj oj watx' k'anej ayach. Yalokab eb a conob yuj diosalil ayach.</t>", "11": "<t>Yalokab el eb yuj a watx'ilal yin ak'on yajawil. Yalokab eb watx' k'anej yin onben chi tx'oxon a miman ipejal.</t>", "12": "<t>Ablayokab yuj eb anima yabixal epalil, c'al a mimanbilal yin ekbej.</t>", "13": "<t>A ekbej yin yajawilal, c'al ak'bal cuenta, ayc'al yin tojbalk'inal. Ach ti' chak' yun bay max ak' a ti', caw wal watx' ach yetok masanil a mulnajbal.</t>", "14": "<pb/><t>Ach Jehová, chaoc yip eb toxa chi ayc'ayi, cax cheon aj wan eb chi etaxi.</t>", "15": "<t>A masanil eb anima chi yechbanej a colwal, yujtol ach chak' lobej eb yin is tiempoal.</t>", "16": "<t>Yin masanil a c'ul elbejc'al yel oj, cax chak'on noj c'ul masanil tzet yetal iquis.</t>", "17": "<t>A Jehová tojol ton yin is beybal, ay is watx'c'ulal Cham yin is mulnajbal.</t>", "18": "<t>Bekan c'ul Cham colwaj bay eb chi yal ba bay yin masanil c'ul.</t>", "19": "<t>A Jehová chi ak'on yochwan eb ay yelapnok Cham yul is sat. A yet chi k'anon eb, chi yab Cham, cax chi col-lay eb yuj.</t>", "20": "<t>A Jehová chi ilon eb ay is camc'ulal yin. Axa eb unem yobtakil xin, chi c'aylay el eb yuj.</t>", "21": "<pb/><t>Walokab in watx' k'anej bay Jehová. Axa masanil tzet esnebil yuj Cham yalokab watx' k'anej bay Cham tinani', c'al yin tojbalk'inal.</t>"}