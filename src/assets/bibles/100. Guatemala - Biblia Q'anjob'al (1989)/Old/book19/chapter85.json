{"1": "<pb/><e>A ton bit eb yinatil Coré ti'</e> <pb/><t>Mamin Jehová, yelxac'al tol watx' ach bay jun a conob ti' max ak' meltzoj co tzalojc'ulalil ayon yinatil on Jacob ti'.</t>", "2": "<t>Max a joc'ay co yobc'ulalil ayon a conob on ti', max ak' tan masanil co mul on.</t>", "3": "<t>Max a mitx'oc waan yowal a c'ul, c'al a k'ak'alc'ulal.</t>", "4": "<pb/><t>Ach co Diosal, ach co Colomal, ocan jetok junelxa. Manchakc'al aj can tit owal jin on.</t>", "5": "<t>¿Tok mi wal cac'al ti' tit owal jin on?</t>", "6": "<t>¿Majxa mi wal ak' co cawil on, yet watx' chon tzalojbi aj oj, ayon a conob on ti'?</t>", "7": "<t>Tx'oxcan a camc'ulal ayon ach Jehová, cax chon a coloni.</t>", "8": "<pb/><t>Ok wab tzet yetal ok yal Cham Jehová Dios ayon. Ok yak' Cham junc'ulal ayon is conob on ti', asan tol c'amxaokab chi jun yin c'am nabalil.</t>", "9": "<t>Yel wali, cawil ayic' Dios, yuj colwaj bay eb chi ion can Cham, ok il-lay is tzekekial Cham bay co tx'otx' on.</t>", "10": "<pb/><t>A camc'ulal c'al ikemalil ok chalej ba, axa tojolc'ulal c'al junc'ulal ok lak'lej ba.</t>", "11": "<t>A ikemalil tzanc'al bay ok ajol yul co tx'otx'al on, axa tojolc'ulalil ok tit t'anan tac'al satcan.</t>", "12": "<t>A wal caw Jehová ok ak'on watx'c'ulal, axa wal satni el co tx'otx' ti' bian.</t>", "13": "<t>Axa tojolal ok tit satak Jehová, cax a' ok watx'nen is be Cham.</t>"}