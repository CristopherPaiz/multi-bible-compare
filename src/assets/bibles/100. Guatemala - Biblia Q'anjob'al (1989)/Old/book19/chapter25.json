{"1": "<pb/><e>A ton bit David ti'</e> <pb/><t>Mamin Jehová, ti wal chi wal in ba ayach.</t>", "2": "<t>Ach in Diosal, asan ach chach waoc yipok in c'ul. Manchak in a bektok yin mimek q'uixwil. C'am chi yal in c'ul chin tzeyelay yuj eb ajc'ul oc win.</t>", "3": "<t>Wojtak wali tol masanil mac chach yaoc yipok c'ul, c'am chi el q'uixwil. Elokab q'uixwil eb chi caktzaj oc en yin nabac'al.</t>", "4": "<pb/><t>Mamin, tx'ox a be ayin; a yin juntzan a be tu' chin etok.</t>", "5": "<t>Cuyin yin a k'anej yel, yet watx' chin beytok yin watx'il, yujtol in Diosal ach, in Colomal ach. Asan ach chach waoc yipok in c'ul yin tojbalk'inal.</t>", "6": "<pb/><t>Mamin Jehová, natek a camc'ulal c'al a watx'c'ulal, jun toltac'a max ak' jila'.</t>", "7": "<t>Axa pax wal juntzan in mul xin, manchakxa a natek. Manchakxa a natek in yobc'ulalil yet max wak'on ach'ejal. Chin a natek Mamin, yin a miman camc'ulal c'al watx'il a c'ul.</t>", "8": "<pb/><t>A Jehová watx' toni, tojol toni. Yuj tu' xan chi ikbelay oc eb yobtakwom yin beal tojolal.</t>", "9": "<t>Chi tx'oxlay eb yaynakil yin beybal tojolal yuj Cham.</t>", "10": "<t>Yuj is camc'ulalil, c'al yuj chi yunc'al tzet max yala', xan chi yikbaj Cham eb chi iken is trato c'al is chekbanil.</t>", "11": "<pb/><t>Mamin, miman in yobtakilal. Ak' mimanc'ulal win axca max ot aloni.</t>", "12": "<t>A mactxel ikem bay Jehová, ok cuylay eb yuj Cham yin tzet beal watx' ok yi eb.</t>", "13": "<t>Toc'alta' ok aj can eb yuj Cham, axa yuninal eb ok sataknej tx'otx' tx'otx'.</t>", "14": "<t>A Jehová chi yaoc is watx'il animaok eb chi ion aj can Cham, cax chi yak'on Cham yojtaknej el eb is trato.</t>", "15": "<t>Toc'alta' chi waoc in sat yin Cham, tol a wal Cham ok in colon el yul yal.</t>", "16": "<pb/><t>Ilintek Mamin, cax ok' wal a c'ul win; ilabi tol in tx'oklil, cax ay in bilc'ulal.</t>", "17": "<t>Max aj can bilc'ulal yin wanimail; colin el yin in somc'ulal xin.</t>", "18": "<t>Ilintek yin in cusc'ulal, c'al yin in yailal, cax chak'on tancan el in yobtakilal.</t>", "19": "<t>Ilab wali tom jantak eb ajc'ul oc win, tol chi yochej c'ul eb chin yak' camok.</t>", "20": "<t>Taynej in xin, manchak in a cha' camok, manchak in a chatok yin mimek q'uixwil, yujtol a en max in col in ba.</t>", "21": "<t>Matawal chin a col yuj in watx' beybal, c'al yuj c'am in mul. Ach, ayach oc yipok in c'ul.</t>", "22": "<pb/><t>Ach in Diosal, coloncan el ayon Israel on ti' yin masanil co bilc'ulalil.</t>"}