{"1": "<pb/><e>A ton bit David ti'</e> <pb/><t>A Jehová ay yet tx'otx' tx'otx' ti' c'al masanil tzet yetal ibil aj yuj tx'otx', c'al masanil eb cajyom;</t>", "2": "<t>yujtol a Cham max watx'nen yichbanil tx'otx' tx'otx', cax max cawxanej yichbanil yulak a' mar, c'al yiban a' mimek aej.</t>", "3": "<pb/><t>¿Mactxel chi je' yajtok bay tzalan tol yet Jehová? ¿mactxel chi je' yayji bay makbej ayilal?</t>", "4": "<t>Tix eb ok je' yajtok ti': A mactxel tol c'am tzet yob chi el yunen yetok k'ab, tol sak yayji c'apax is nabal, c'am yobtakil yin; a ton mactxel c'am chi yak' ayilal bay yechelej, tamwal chi yal lek'tial k'anej.</t>", "5": "<t>A jun ti' ok cha' watx'ilal bay Jehová. A Dios ok alon elok tol c'am is mul, cax ok yak'on is colbanil.</t>", "6": "<t>Axca tu' is beybal eb chi yochej chi oc satak Cham Yajaw, eb chi oc satak Diosal Jacob.</t>", "7": "<pb/><t>¡Ex conob, jakek puertalak tol ayc'alta' yet payxa! ¡Jakanokab capaq'uil, yujtol ok oc Cham Rey Mimanbil!</t>", "8": "<pb/><t>¿Mactxel jun Cham Rey Mimanbil tu'? A ton Jehová, Cham xiwil yip, Cham ay is mayk'ak'al. A Cham Jehová chi ujc'alta' yak'on ayc'ay owal.</t>", "9": "<pb/><t>¡Ex conob, jakek puertalak tol ayc'alta' yet payxa! ¡Jakanokab capaq'uil, tol ok oc Cham Rey Mimanbil!</t>", "10": "<pb/><t>¿Mactxel jun Cham Rey Mimanbil tu'? ¡A Jehová, Cham Yajaw yin masanil, a ton Cham Rey Mimanbil ti'!</t>"}