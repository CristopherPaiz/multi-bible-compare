{"1": "<pb/><t>A mactxel cajan ec' yalan yewanil colwal Jehová Cham Axac'al Ocok, Cham chic'al je' yuj masanil,</t>", "2": "<t>chi yal bay Cham axca ti': Ach ton wenel ach, c'al in xewbejal ach. Axca tol in cuartel ach, in Diosal ach bay ayoc yipok in c'ul, ẍi bay Dios.</t>", "3": "<t>Asannej wal Cham chi je' ach colon el bay yal, tol yin ewantakil ay ayok, c'al bay ilya' tojol yoc camich yuj.</t>", "4": "<t>Ok ach mojlay aj yuj, axca tol ay is xic', cax c'am tzet ok ach on bay tu'. A ok ach colon elok, axca chi yun col-lay junok yuj ch'en makbal julbalej, yujtol chic'al yak' yun Cham tzet chi yala'.</t>", "5": "<t>Man ok ach xiw bay tzet yetal ay is may chi ec' yet ak'balil, tamwal bay julbalej chi alaytek en yet c'ualil.</t>", "6": "<t>Man ok ach xiw bay ilya' chi jay xol k'ekk'inal, tamwal bay c'aybanil chi ak'on cam anima yet c'ualil.</t>", "7": "<t>Ay mil anima ok cam bay a q'uexan, c'al lajonebok mil bay a watx' k'ab. Axa ach xin, c'am tzet ok ach onok.</t>", "8": "<t>Asan tol ok ela' tzet yetal is moj chaon eb yobtakwom.</t>", "9": "<pb/><t>Yujtol max oc Cham Jehová, Cham Axac'al Ocok a Colomalok,</t>", "10": "<t>man ok cha ba tit ilalej eban, man ok apnok ilya' bay a na.</t>", "11": "<t>Ok chektek Cham eb is yángel, yet watx' chach taynelay bayc'al chi ca a toji.</t>", "12": "<t>Ok ach quetzlay aj yuj eb, yet watx' c'am cha chipil akan yin ch'en.</t>", "13": "<t>Ok je' a tec'on ay no labaj, caxc'al a no owal labaj; ok je' c'apax a mak'on cam no coj, caxc'al miman no'.</t>", "14": "<pb/><t>Chi yal Cham Jehová: Ayin ok in colcan el eb mactxel chin camc'ulneni. Ok in oc yenelok eb, yujtol chin yaloc eb is Yajawilok.</t>", "15": "<t>A yet ok in yawten eb, ok in tak'wok bay eb. Ayin caw ok in ayjok ec' yetok eb, ok in colcan el eb yin is yailal, cax ok wion aj can eb.</t>", "16": "<t>Miman is k'inal eb ok wak'a', yet watx' chi yak' eb nabal yiquisbi. Ok wak' yil eb in colwal, ẍi Cham.</t>"}