{"1": "<pb/><t>¡Al-layokab watx' k'anej bay Jehová! <pb/>¡Al-layokab watx' k'anej bay Cham tac'al bay canil satcan!</t>", "2": "<t>Alek watx' k'anej, masanil ex yángel Cham. Alek watx' k'anej, masanil ex soldadoal satcan.</t>", "3": "<t>Ilayokab can Jehová yuj c'u, c'al yuj xajaw. Ilayokab can Cham yuj puj watx' yak'on is k'ak'al.</t>", "4": "<t>Ilayokab can Cham yuj satcan, tol cantac'al ay, c'apax yuj a' aej ay ajtok yiban satcan.</t>", "5": "<pb/><t>¡Al-layokab watx' k'anej bay Jehová, yujtol a Cham max aloni, cax max esnelay aj masanil!</t>", "6": "<t>A Cham max watx'nen oc masanil juntzan tu' bay ayic'ok yet watx' ayc'al yin tojbalk'inal, cax max yaon oc leyalil tol c'am bak'in chi q'uexlayi.</t>", "7": "<pb/><t>Yalokab watx' k'anej bay Jehová masanil tzet yetal ay sat tx'otx', no mimek no' ay yul a' mar, c'al no' bay najatil yich a',</t>", "8": "<t>yetok rayo, sakbat, sakbacom, ak'bal asun, cakxuchum tol yikem bay k'anej Cham.</t>", "9": "<t>Yalokab watx' k'anej bay Jehová mimek witz, tzalanlak, yetok te satnomtelak, c'al te c'ute',</t>", "10": "<t>yetok no xolakteal no', c'al no jobbejal no', no' chi jutxtok ba, c'al no tz'iquin.</t>", "11": "<t>Alek watx' k'anej ex reyalil yulyibank'inal ti', c'al ex conoblak, c'al e masanil ex yajaw, c'al ex juezal conob,</t>", "12": "<t>ex winak, c'al ex ix, ex icham anima, c'al ex unin.</t>", "13": "<pb/><t>Alek watx' k'anej bay Jehová e masanil, yujtol asan Cham yelxac'al mimanbil. A is yikbej, ayajtok tac'al yibantok satcan, c'al yiban tx'otx' tx'otx' ti'.</t>", "14": "<t>A Cham max ak'on jun co Reyal miman yipalil. <pb/>¡Jalokab watx' k'anej bay Cham, ayon Israel on is conob on ti', tol ayon ec' is cawilal! <pb/>¡Al-layokab watx' k'anej bay Jehová!</t>"}