{"1": "<pb/><e>A ton bit David ti'</e> <pb/><t>Mamin Jehová, manchak in a tzu' yetok yowal a c'ul, manchak aoc tz'um win yet chach caktzaj elok.</t>", "2": "<t>Mamin, ok' wal a c'ul win yujtol c'amxa wip chi wabej. Mamin, ak' meltzoj in cawil junelxa, yujtol ipan bil masanil in mimanil ti'.</t>", "3": "<t>A wanimail ayoc yin somc'ulal. Axa ach Mamin, ¿bak'in ok in a colo'?</t>", "4": "<pb/><t>Mamin, ocan t'anan win xin, colcan el wanimail yuj wal a camc'ulal.</t>", "5": "<t>Tok ay mactxel chachto naontek yet camnakxa. ¿Mac wal junok ok je' yuj ach bitnen xol eb camnak tinani'?</t>", "6": "<t>Mayal pax wip wok'i. Xiwil chin ok'c'al yet junjun ak'bal. Max ch'acay el in k'an yuj yal in sat.</t>", "7": "<t>C'amxa chi je' wilwi, yujtol max malaj in sat wok'i, yujc'al eb ajc'ul.</t>", "8": "<pb/><t>Elanek in c'atan ex unem yobtakil, mayal wal yab Cham Jehová wok'ilal.</t>", "9": "<t>Mayal yab Cham in tewilal. Mayal wal cha' Cham in txaj.</t>", "10": "<t>A eb ajc'ul oc win ok yiltek ba eb yin q'uixwilal. Ok elcan aj eb yin somc'ulal. Yin junnej mutz'satil ok elcan aj eb yin q'uixawc'ulalil.</t>"}