{"1": "<pb/><e>A ton bit David ti'</e> <pb/><t>Mamin Jehov치 chi cam aben in k'anej. Ocan t'anan win yet chi sik'son jay in c'ul.</t>", "2": "<t>Chi cam aben yet chi walon in ba ayach; in Reyal ach, in Diosal ach, xan ok in txajlok ayach.</t>", "3": "<t>Yet k'inibalil ok aj waw ayach Mamin Jehov치. A yet k'inibalil ok wal in ba ayach, cax ok wechbanen a paktzebal.</t>", "4": "<t>Yujtol ach ti', man Diosalok ochewomal yin yobtakil ach, man ok ayjok eb yob c'ul a c'atan.</t>", "5": "<t>Man ok ayjok eb lues a satak; c'am chi cha a c'ul eb chi unen yobtakil.</t>", "6": "<t>Ok a c'aycan el eb lek'ti'. Yajbejal yayji oj eb iom el chic', c'al eb naom aj k'anej.</t>", "7": "<t>Axa in xin, ok in octok bay a templo yuj a miman watx'c'ulalil win; ok wal watx' k'anej ayach yin ayilal bay a templo tu'.</t>", "8": "<t>Ikbaj in yin a tojolal ach Jehov치, yujc'al eb ajc'ul oc win. Mamin, jichlonej a be in satak.</t>", "9": "<t>Tokwal ay k'anej yel chi yal eb, yobc'al tzet chi na eb. Yuj tzet chi yal eb tu', xan chi toj anima bay cambal; chi yal eb watx' k'anej yin cabsatil.</t>", "10": "<t>Ak' wal yailal yiban eb, ach in Diosal; ayokab c'ay eb yin is yob k'anej chi yala'. Yujtol xiwilxa is yec'nakilal eb, xan ican el eb xol a conob. Ilab xin, tol max caktzaj oc eb en.</t>", "11": "<t>Axa pax masanil eb chach yaoc yipok c'ul xin, tzalojokab aj c'ul eb. Elokab yaw eb yin tzalojc'ulal yin tojbalk'inal, yujtol cha colcan el eb. A eb chi camel c'ul en, a en chi tzaloj aj c'ul eb.</t>", "12": "<t>Yujtol ach Jehov치, chak' a watx'c'ulal bay mac ayoc yin tojolal. Colil eb yetok a watx'c'ulal.</t>"}