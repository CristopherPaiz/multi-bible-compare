{"1": "<pb/><t>¡Al-layokab watx' k'anej bay Jehová! <pb/>Yin masanil in c'ul ok wal watx' k'anej bay Cham.</t>", "2": "<t>Yak'ban iquis into ok wal watx' k'anej bay Cham. Yak'ban ayinto ec'ok, ok in bitnok bay in Diosal.</t>", "3": "<t>Manchak e yaoc anima miman yelapnok yipok e c'ul, yujtol naba animac'al eb, xan c'am chi je' colwaj eb.</t>", "4": "<t>A yet chi cam eb, chi occan eb pokokal; a yet jun c'ual tu' chi tancan el tzet yetal chi na eb watx'neni.</t>", "5": "<pb/><t>Tzalojc'ulal yet mac chi cha' colwal bay is Diosal Jacob, a ton eb chi yaoc Jehová yipok c'ul.</t>", "6": "<t>A Cham max watx'nej satcan, tx'otx' tx'otx' c'al a' mar, yetok masanil tzet yetal ay bay junjun makan tu'. Chic'al yun tzet chi yal Cham.</t>", "7": "<t>Chi watx'nej yayji is yailal eb chi etaxi, cax chi yak'on loj bay eb ay is wajil. A Cham chi colon el eb ayoc preso.</t>", "8": "<t>A Jehová chi jakon sat eb c'am chi je' ilwi, cax chi yion aj wan eb telc'ojnaktok. Chi camc'ulnej Cham eb anima watx' is nabal.</t>", "9": "<t>A Jehová chi colon el eb anima tx'ok is conob. A c'apax Cham chi ilon eb unin c'amxa is mam, c'amxa is txutx, c'al eb xal ix camnakxa yichamil. Axa eb unem yobtakil xin, chi yetnejtok is be eb.</t>", "10": "<pb/><t>Ex aj Sión, a Jehová ok yak' yajawilal yin tojbalk'inal. A co Diosal ok oc Reyalok yin tojbalk'inal. <pb/>¡Al-layokab watx' k'anej bay Jehová!</t>"}