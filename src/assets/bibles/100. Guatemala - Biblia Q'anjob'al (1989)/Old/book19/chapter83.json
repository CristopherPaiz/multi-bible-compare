{"1": "<pb/><e>A bit Asaf ti'</e> <pb/><t>Ach in Diosal, manchak ach tz'inji, manchak ach oc wanajok.</t>", "2": "<t>Iltok eb ajc'ul oc en, eb c'am chach ocheni, uchwajwom eb, cax chi caktzaj oc eb en.</t>", "3": "<t>Yob tzet yetal mayal na eb watx'nen yin a conob taynebil oj.</t>", "4": "<t>Max na eb on ul c'ayon elok, yet watx' c'am chon beytok yin nacional, cax c'amxa chon nalaytek, ayon Israel on ti'.</t>", "5": "<t>Max yak' eb jun yobal trato en. Max wajnanen eb, junxanej max yun yelol nabal eb ti':</t>", "6": "<t>A eb aj Edom, c'al eb Ismael, c'al juntzanxa eb yinatil xal Agar, c'al eb yet Moab,</t>", "7": "<t>eb Gebal, eb Amón, eb Amalec, eb filisteo, eb cajan bay Tiro,</t>", "8": "<t>toltax eb aj Asiria, max junanej ba yetok eb yinatil Lot yuj col-lay eb.</t>", "9": "<pb/><t>Axca max ot eb Madián, axca tu' chot c'apax eb, axca max ot cham Sísara, c'al cham Jabín bay ti a' Cisón.</t>", "10": "<t>A bay Endor max cam eb, max occan eb yaxilalok tx'otx' tx'otx'.</t>", "11": "<t>Axca max ot cham Oreb, c'al cham Zeeb, caytu' chot masanil eb is capitanil eb; axca max ot cham Zeba, c'al cham Zalmuna, caytu' chot eb is mimek yajawil eb,</t>", "12": "<t>tol max yochej c'ul eb max occan tx'otx' a tx'otx' yetok eb.</t>", "13": "<pb/><t>Ach in Diosal, ut cantok eb axca k'alem yuj cakxuchum, axca wal takin xak te' chi ilay bey yuj cak'ek'.</t>", "14": "<t>Axca wal tojcan bolob xol te', cax chi tz'acantok witzlak yuj k'ak',</t>", "15": "<t>cayokab tu' chot okten ec' eb yetok yowal a c'ul. Xibtejcan eb yetok a k'ak'alc'ulal.</t>", "16": "<t>Mamin, iel q'uixwil eb, yet watx' chi tzakloj eb entak.</t>", "17": "<t>Q'uixwokokab aj c'ul eb yin tojbalk'inal. Camokab eb yin q'uixwilal,</t>", "18": "<t>yet watx' chi yojtaknej el eb tol asan ach Jehová ach, asan ach Cham Axac'al Ocok bay masanil yulyibank'inal ti'.</t>"}