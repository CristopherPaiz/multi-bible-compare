{"1": "<pb/><t>Al-layokab watx' k'anej bay Jehová, yujtol watx' is c'ul Cham jin, yujtol ayc'al is camc'ulal Cham yin tojbalk'inal.</t>", "2": "<t>Al-layokab watx' k'anej bay Cham Diosal masanil dioslak, yujtol ayc'al is camc'ulal Cham yin tojbalk'inal.</t>", "3": "<t>Al-layokab watx' k'anej bay Cham Yajawil eb yajaw, yujtol ayc'al is camc'ulal Cham yin tojbalk'inal.</t>", "4": "<t>Asannej Cham chi unen tzet yetal c'ayubtak yoqui, yujtol ayc'al is camc'ulal Cham yin tojbalk'inal.</t>", "5": "<t>A Cham max watx'nen satcan yuj is jelanil, yujtol ayc'al is camc'ulal Cham yin tojbalk'inal.</t>", "6": "<t>A Cham max litx'bantok tx'otx' tx'otx' ti' yibanlak aej, yujtol ayc'al is camc'ulal Cham yin tojbalk'inal.</t>", "7": "<t>A Cham max watx'nen c'u c'al xajaw, yujtol ayc'al is camc'ulal Cham yin tojbalk'inal.</t>", "8": "<t>Max watx'nej c'u yet chi tzektanej c'ualil, yujtol ayc'al is camc'ulal Cham yin tojbalk'inal.</t>", "9": "<t>Max watx'nej xajaw c'al waycan, yet chi tzektanej ak'balil, yujtol ayc'al is camc'ulal Cham yin tojbalk'inal.</t>", "10": "<t>A Cham max ak'on cam is babel unin junjun na yul yet Egipto, yujtol ayc'al is camc'ulal Cham yin tojbalk'inal.</t>", "11": "<t>A Cham max ion eltek eb israel yul yet Egipto tu', yujtol ayc'al is camc'ulal Cham yin tojbalk'inal.</t>", "12": "<t>Max yion eltek eb yetok is miman yipalil, yujtol ayc'al is camc'ulal Cham yin tojbalk'inal.</t>", "13": "<t>A Cham max aon ay nan a' Cakyin Mar, yujtol ayc'al is camc'ulal Cham yin tojbalk'inal.</t>", "14": "<t>Cax max yion ec'tok eb israel nan a' mar tu', yujtol ayc'al is camc'ulal Cham yin tojbalk'inal.</t>", "15": "<t>A Cham max aoncantok reyal Egipto c'al is soldado yul a' mar, yujtol ayc'al is camc'ulal Cham yin tojbalk'inal.</t>", "16": "<t>A Cham max ion bey is conob bay tz'inan tx'otx', yujtol ayc'al is camc'ulal Cham yin tojbalk'inal.</t>", "17": "<t>A Cham max ak'on cam eb mimek rey, yujtol ayc'al is camc'ulal Cham yin tojbalk'inal.</t>", "18": "<t>Max yican el k'inal eb rey mimek yikbej, yujtol ayc'al is camc'ulal Cham yin tojbalk'inal</t>", "19": "<t>A ton cham Sehón, reyal eb amorreo max ilay el k'inal tu', yujtol ayc'al is camc'ulal Cham yin tojbalk'inal.</t>", "20": "<t>Yetok c'apax cham Og reyalil Basán max ilay el is k'inal, yujtol ayc'al is camc'ulal Cham yin tojbalk'inal.</t>", "21": "<t>Max pojlaytok is tx'otx' eb rey tu', yujtol ayc'al is camc'ulal Cham yin tojbalk'inal.</t>", "22": "<t>Cax max yak'on Cham jun tx'otx' tu' is satakok Israel is chekbej, yujtol ayc'al is camc'ulal Cham yin tojbalk'inal.</t>", "23": "<t>A Cham max on naontek yet cannak on yalan, yujtol ayc'al is camc'ulal Cham yin tojbalk'inal.</t>", "24": "<t>Cax max on colc'al yul k'ab eb ajc'ul oc jin, yujtol ayc'al is camc'ulal Cham yin tojbalk'inal.</t>", "25": "<t>A Cham chi ak'on low anima c'al no no', yujtol ayc'al is camc'ulal Cham yin tojbalk'inal.</t>", "26": "<t>¡Al-layokab watx' k'anej bay Cham Diosal satcan, yujtol ayc'al is camc'ulal Cham yin tojbalk'inal!</t>"}