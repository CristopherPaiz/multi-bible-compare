{"1": "<pb/><e>A ton bit David, is chekbej Jehová ti'</e> <pb/><t>A yobtakil chi iptzen is yanimail anima yin yobal, c'am jabok yelapnok Dios yul sat eb.</t>", "2": "<t>Yujtol chi yaloc ba eb watx'il, c'am chi yiltek ba eb yin is mul, tamwal chi bekcan eb.</t>", "3": "<t>Yobal k'anejc'al chi yal eb, cax naom aj k'anej eb; max elcan eb yin watx' nabalej, max bekcan watx'ilal.</t>", "4": "<t>Telan ay eb bay is tx'at, cax nanon yec' c'ul eb yuj yunen yobtakil, man watx'ok be bay ayoc eb, c'am chi yal c'ul eb chi yiel ba yin yobtakil.</t>", "5": "<pb/><t>Axa ach Mamin Jehová, atac'al bay satcan chi apni a camc'ulal, toc'alta' chak'c'al yun tzet chala'.</t>", "6": "<t>A a tojolc'ulalil ec'ban yintak mimek witzlak. A a beyc'ulal axca wal yayji a' miman mar caw najat yich. A wal ach ti' Mamin, ilbil eb anima oj yetokc'al no no'.</t>", "7": "<t>Ach Dios, c'ayubtakxac'al a camc'ulal. Yuj tu' axca tol ay a xic' xan a en chi co col co ba.</t>", "8": "<t>Chi nojcan el co c'ul yuj miman loj chak' ayon. Chi juc'a' bay a' miman aej yet a watx'c'ulalil.</t>", "9": "<t>Yujtol a en ay nuk'ail k'inalej; axa a c'atan ok jil yin a sakk'inal.</t>", "10": "<pb/><t>Ayokab a camc'ulal yetok a tojolal ayon, ayon tol jojtak ach ti', a ton ayon watx' co nabal.</t>", "11": "<t>Manchak a cha jay eb lues win; tamwal eb yobtakwom, manchak in yuktej el eb.</t>", "12": "<t>Ilek wal bay max ayc'ay eb yobtakwom. Max ayc'ay eb, cax c'amxa bak'in chi aj wan eb.</t>"}