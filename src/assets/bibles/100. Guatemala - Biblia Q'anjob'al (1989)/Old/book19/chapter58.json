{"1": "<pb/><e>A ton bit David ti'</e> <pb/><t>A wal ayex juez ex ti', ¿yin mi wal tojolal che yutej? ¿Yel mi wali, yin mi mojalil che yak'on lowbanilej?</t>", "2": "<t>Akxa tinani', che watx'nej yin e tx'ok nabalil. Ikbajwom ex yin yaxc'aynakil yul conobal ti'.</t>", "3": "<pb/><t>A eb unem yobtakil, yettaxc'al chi alji eb yin is txutx cax chi yaon oc ba eb yin c'aynakilal. A eb naom aj k'anej, yintakc'al yaljubal eb, chi oc eb yin lek'tial.</t>", "4": "<t>Lajan eb yetok labaj ay venenoal. Lajan eb yetok no txutx labaj tol chacan.</t>", "5": "<t>C'am chi yab no' is sonal mago, eb tol jelan yin mansonen no'.</t>", "6": "<pb/><t>Ach in Diosal, mak' poj ye eb. Mamin Jehová, mak' poj ye juntzan axca coj tu'.</t>", "7": "<t>C'ayokab aj eb axca chi yun c'ayaj a' aej chi pultok. A yet chi julwaj eb, c'amokab txam te julbalej tu'.</t>", "8": "<t>Uljiokab tok eb axca no c'otoc'. Axcaokab eq'uel unin, majc'al yil sakk'inal, cayokab tu' chi yuncantok eb.</t>", "9": "<t>Axca te takin q'uix chi wajlay oc payok xij, tol chi tan k'ak'al yet manto ukok xij tu', cayokab tu' chi yun yilay el eb yobtakwom yuj Dios yet iquisto eb.</t>", "10": "<pb/><t>A mactxel ikem bay Dios ok ton tzaloj aj c'ul eb yet chi ec' pak bay eb yobtakwom. Ok bontok yakan xol chiq'uil eb yobtakwom.</t>", "11": "<t>Cata wal tu' ok al-layok: ¡Watx' jet, ta ikem on! Ay ton wal jun Dios chi beyc'ulnen eb cajyom bay yulyibank'inal ti'.</t>"}