{"1": "<pb/><e>Bit yet David chi bitnelay yet chi ajtok eb israel bay Jerusalén.</e> <pb/><t>Manxa jantakok tzalojc'ulalil yet max yalon eb ayin: ¡Ton bay yatut Jehová! ẍi eb.</t>", "2": "<t>Axa tinani', ayonxa ec' bay yul conob Jerusalén ti'.</t>", "3": "<t>A Jerusalén, watx'nebil yin junnej conobal yayji.</t>", "4": "<t>A bay jun conob ti' chi jay eb is conoblak Jehová, yet watx' chi bitnelay Cham, axca yutnak yaloncan bay eb jichmam.</t>", "5": "<t>A bay jun conob ti' ay juzgadolak bay chi beyc'ulnewi eb yinatil rey David yin tojolal.</t>", "6": "<pb/><t>Alek yin masanil e c'ul: Ayokab junc'ulal bay Jerusalén; junc'ulalokab ay eb chi camc'ulnen jun conob ti'.</t>", "7": "<t>¡Ayokab junc'ulal yin is murallail c'al bay nalakil is reyal! quex chi.</t>", "8": "<pb/><t>Yuj watx'ilok eb wican c'al eb wet conob xan ok wala': Ayokab junc'ulal, quin chi.</t>", "9": "<t>Yuj watx'ilok is templo Jehová co Diosal, xan ok wak' wip yuj is watx'ilok Jerusalén ti'.</t>"}