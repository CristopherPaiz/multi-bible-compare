{"1": "<pb/><e>A ton bit David ti'</e> <pb/><t>Mamin Jehová, alcan elok tol c'am in mul, yujtol watx'c'al tzet chi wunej. Yip ach in c'ul Mamin, yujtol c'am in cabc'ulal en.</t>", "2": "<t>Ilin Mamin, cax cha sayon el in nabal c'al wanimail.</t>", "3": "<t>Yujtol c'am chi tojcan c'ayc'ulalil a camc'ulal wuj, cax ikem in c'al ayach.</t>", "4": "<t>Yel wal c'am bay watx'xac'al wak'on yetok eb yobtakwom, c'am bay junej max in ec' yetok eb cabsat.</t>", "5": "<t>Xiwil chin cak is wajayil eb yobtakwom. Yel wal c'am bay watx'xac'al wak'on yetok eb chi etnentok watx' beybalej.</t>", "6": "<pb/><t>Ok in tx'aj in k'ab yuj in tx'oxon tol c'am in yobtakil. Catatu' bian chi yochej in c'ul chin ec' oyoyok yin a altar.</t>", "7": "<t>Axa walon watx' k'anej yin bitalil tu', cax ok walon el onben tol c'ayubtak yoqui.</t>", "8": "<pb/><t>Mamin Jehová, chin camc'ulnej a templo bay cajan ach ec'ok. A wal bay tu' chi al-lay el a mimanbilal.</t>", "9": "<t>C'am chin ak' cam yetok eb yobtakwom, manchak ecan el in k'inal yetok eb mak'om cam anima,</t>", "10": "<t>yujtol ibil oc is yobc'ulalil eb, cax bekanc'al c'ul eb chaon montebal tumin.</t>", "11": "<pb/><t>Axa in xin, okc'al wiaj can in watx'ilal, colin el Mamin. ¡Ok' wal a c'ul win xin!</t>", "12": "<t>Waan in aj bay c'am tzet chin oni. Ok wal watx' k'anej ayach Mamin Jehová xol eb wajan ec' a satak.</t>"}