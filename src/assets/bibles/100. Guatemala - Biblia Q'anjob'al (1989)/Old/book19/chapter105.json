{"1": "<pb/><t>Alek yuj diosalil bay Jehová, alek el is yabixal, alek el bay conoblak yuj yunben.</t>", "2": "<t>Bitnanek bay Cham, alek el is yunben tol c'ayubtak.</t>", "3": "<t>Tzalojanek yintak Jehová, ayokab tzalojc'ulal yin eb ayilwom bay.</t>", "4": "<t>K'anek is colwal Jehová, aek ay e ba bay Cham yin tojbalk'inal.</t>", "5": "<t>Ayon yinatil on Abraham is chekbej Jehová, ayon yinatil on Jacob sic'bil on el yuj, co naektek is mimek yunben Cham tol c'ayubtak, yetok juntzan ley albilcan yuj.</t>", "6": "", "7": "<t>A Jehová co Diosal, a Cham chi yajawbi bay masanil tx'otx' tx'otx' ti'.</t>", "8": "<t>Toc'alta' chi yun is trato Cham. Toc'alta' chi yun is yalben bay xiwil milal is makquiltakil anima chi ec'lej.</t>", "9": "<t>Max yun is trato bay Abraham, c'al is ti' max yak' bay Isaac.</t>", "10": "<t>A is trato Cham yetok Jacob jichmam ayon conob Israel on ti', max yaon oc Cham yin leyalil yin tojbalk'inal.</t>", "11": "<t>Max yalon Cham: Ok wak' tx'otx' tx'otx' yet Canaán ayach, ok occan a satakok, ẍi Cham.</t>", "12": "<pb/><t>Jaywannej eb yet tu', ec'jabwomc'al yayji eb bay tx'otx' tx'otx' tu'.</t>", "13": "<t>Toc'al chi ec' cajan eb bay junjun conoblak, c'al bay is makbej eb rey.</t>", "14": "<t>Palta maj yal c'ul Dios max etnelay eb, xan max tenchanelay eb rey yuj, cax max yaloni:</t>", "15": "<t>C'am che yetnej eb in sic'bil elok, man e yetnej eb in chekbej, ẍi Cham.</t>", "16": "<pb/><t>Max yitek Cham mimek wajil bay jun tx'otx' tu', cax max yican el masanil tzet chi lo eb.</t>", "17": "<t>Palta xin, yin ayoktoc'al max chektok Dios José satak eb, jun max txonlay el yin mosejal.</t>", "18": "<t>Max yasjitok yakan nak yuj ch'en cadena, max c'al-laycan nuk' nak yetok ch'en,</t>", "19": "<t>masantac'al max yal yunen tzet max yalcan el nak, cax max tx'oxon Jehová tol yelton tzet max yal tu'.</t>", "20": "<t>A cham rey, is yajawil xiwil anima, max jakon eltek José bay yul preso.</t>", "21": "<t>Max alay oc yin patronejal, c'al yin yajawil bay is yatut cham, a chi ilon masanil tzet ay bay.</t>", "22": "<t>Max cuywaj bay eb yajaw, cax max jelaycan eb icham winak yuj.</t>", "23": "<pb/><t>Yinxa tzunanil max jay Israel, a ton Jacob bay Egipto, cax max ayji ec' bay tx'otx' tx'otx' eb yinatil Cam yin ec'jabwomal.</t>", "24": "<t>A Dios max ak'on mimanbok bisil is yinatil; yelxac'al tec'an waay eb yintak eb aj Egipto.</t>", "25": "<t>Palta a Dios max ak'on yun eb aj Egipto tu' yin yoc ajc'ulal yin is conob, cax chi etnelay eb is chekbej tu'.</t>", "26": "<t>Axa Dios max chektok is chekbej, a ton Moisés c'al Aarón, cham sic'bil el yuj.</t>", "27": "<t>A eb max tx'oxon milagro yet Dios bay eb aj Egipto, a ton tzet c'ayubtak max yun eb bay tx'otx' tx'otx' eb yinatil Cam.</t>", "28": "<t>Max yatek Dios k'ekk'inal bay masanil is makbej, palta eb aj Egipto maj cha yab eb is k'anej.</t>", "29": "<t>Max chic'bi el masanil mimek aej ay bay eb, cax max yak' cam is txayil a'.</t>", "30": "<t>Max yak'on noj conob Egipto yuj no pekey, toltax max ajtok no' sat tx'at cham rey.</t>", "31": "<t>Max yalon Dios, cax mubxac'al max yun jay no aja'. Yuj k'anej Cham, xan max ayji ec' no us yul masanil makbej tu'.</t>", "32": "<t>Mimek sakbat max titc'ay satcan q'uexelok nab; xiwil max mak'waj c'u yul is tx'otx'al eb.</t>", "33": "<t>Max lajwi ay is yawoj eb, c'al te yigo eb; max lajwi ay k'ablakil te' bay tu'.</t>", "34": "<t>Max yalon Dios cax max apni oc no chapulín. C'amxa chi alchaji jantak no' max jayocok.</t>", "35": "<t>Max lajwi el masanil ac'un yuj no'; masanil tzet yetal max ch'ib bay tu', max lajwi yuj no'.</t>", "36": "<t>A bay Egipto tu' max yak' cam Cham eb babel unin bay junjun na.</t>", "37": "<pb/><t>Lajwi tu xin, max yiontek Dios is conob, miman ch'en oro c'al plata max yi eb; c'am junok tol c'am wal yip xol eb.</t>", "38": "<t>Caw wal max xiwaj eb aj Egipto yuj eb, xan max tzaloj aj c'ul eb yet max yilon toj eb aj Israel tu'.</t>", "39": "<t>A Dios max makchen ay eb aj Israel yetok asun; axa yet ak'balil ayoc Cham is tzektebalok eb.</t>", "40": "<t>Max k'anon eb chibej, xan max yatek Cham no ub bay eb. A ton loj yet satcan max ak'on noj c'ul eb.</t>", "41": "<t>Max ay nan ch'en miman ch'en yuj Cham, max tit secnaj a' miman aej yin ch'en. Max beytok a' axca junok miman aej bay tz'inan tx'otx'.</t>", "42": "<t>Max natek Cham is yalben tol miman yelapnok max yalcan bay Abraham is chekbej.</t>", "43": "<t>Tix ton wal ti' max yun yion eltek Dios is conob sic'bil el yuj tu' bay Egipto nan xol aw yet tzalojc'ulal.</t>", "44": "<t>Cax a is tx'otx' juntzanxa conoblak max yacan oc yul k'ab eb, yetokc'al masanil tzet watx'nebil yuj juntzan conoblak tu'.</t>", "45": "<t>Cay wal tu' max yun Cham, yet watx' ikem eb bay is leyal, c'al bay is cuybej. <pb/>¡Al-layokab watx' k'anej bay Jehová!</t>"}