{"1": "<pb/><t>Ex aj satcan, alek watx' k'anej bay Jehová; alek watx' k'anej yin, yujtol chi je' yuj masanil, c'al yuj is mimanbilal.</t>", "2": "<t>Alek watx' k'anej bay Cham yujtol is moj wali. Ak'ek ayilal bay Cham yul makbej yet ayilal.</t>", "3": "<pb/><t>Chi ablay yul nuk' Jehová yiban a' mar. A Dios mimanbil chi ak'on bil yiban a' marlak.</t>", "4": "<t>A yul nuk' Jehová chi ablay yin xiwil yipalil, cax caw chi c'ayaj co c'ul yuj.</t>", "5": "<t>Chi coc'axtok te c'ute' yuj is yaw Cham. Yuj Cham xan chi pojtok te c'utelak bay Líbano.</t>", "6": "<t>A juntzan witzlak yet Líbano, c'al yet Sirión chi yak' bilok; chi yiaj t'uklabok axca no ach'ej wacax.</t>", "7": "<t>A yaw Cham Jehová chi aontek rayo.</t>", "8": "<t>A yaw Cham Jehová chi ak'on bil tz'inan tx'otx'lak, a chi ak'on bil tz'inan tx'otx' yet Cades.</t>", "9": "<t>A yaw Cham Jehová chi ion el is k'ablakil te' ji, cax asanxanej is k'ojal te' chi cancan xolak witz. Axa bay is templo Cham chi al-lay watx' k'anej bay.</t>", "10": "<pb/><t>A Jehová max yajawbi yin jun owal aej mukwajwom. Yajaw yayji Cham yin tojbalk'inal.</t>", "11": "<t>A Cham chi aon oc yip is conob. Yuj watx'il is c'ul Jehová, xan chi yak' junc'ulal ayon is conob on ti'.</t>"}