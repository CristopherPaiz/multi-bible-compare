{"1": "<pb/><t>¡Al-layokab watx' k'anej bay Jehová! <pb/>Yin masanil in c'ul ok wal watx' k'anej bay Cham, bay wajan ec' eb anima watx'.</t>", "2": "<t>Yelxac'al tol miman yunben Jehová. A mactxel chi camc'ulneni, chi beyc'ulnej is yunben tu'.</t>", "3": "<t>Watx' yili is yunben Cham, cax mimanbil toni. A is tojolal Cham, ayc'al yin tojbalk'inal.</t>", "4": "<t>C'am bak'in chi tojcan c'ayc'ulal yunben Cham tol c'ayubtak yoqui. <pb/>A Jehová watx' is c'ul, ay yabenc'ulal Cham.</t>", "5": "<t>Chi yak' loj bay eb ay yelapnok Cham yul sat. Naanc'al is trato Cham.</t>", "6": "<t>Max tx'ox Cham is yunben tol miman bay is conob; max yak' satak eb tx'ok conobal bay eb.</t>", "7": "<t>A Cham, chi yunc'al tzet chi yala', cax tojol toni. A is cuybej Cham chi je' jaon oc yipok co c'ul,</t>", "8": "<t>yujtol chic'al mayji yin tojbalk'inal. Max yak' Cham is cuybej tu' yuj is tojolal, c'al yuj chi yun tzet chi yala'.</t>", "9": "<t>Max colil is conob; max tz'uncan is trato yin tojbalk'inal. A Dios Asanxanej Ocok, cax yelc'al tol ay is may.</t>", "10": "<pb/><t>A yichbanil jelanilal, tol ayokab yelapnok Jehová yul co sat. A eb chi beybalnen is cuybej Cham, caw wal tx'ijan is nabal eb. Toc'alta' chi al-lay watx' k'anej bay Cham.</t>"}