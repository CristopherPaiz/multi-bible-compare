{"1": "<pb/><e>A bit David ti', yet max jay cham Doeg aj Edom cax max yalon yab Saúl tol max ec' David bay yatut cham Abimelec.</e> <pb/><t>¿Tzet yuj xan cha maynej a ba yin a yobtakil ach c'asan yin yobal? ¡A camc'ulal Dios ayc'al ec' yin tojbalk'inal!</t>", "2": "<t>Ac'al yobtakil cha na' oneni. A a ti' axcawal cuchillo el, yin aloj k'anej man yelok.</t>", "3": "<t>A yobtakil chi yochej a c'ul yintak watx'il; a k'anej man yelok chochej yintak k'anej yel.</t>", "4": "<pb/><t>Ach anima cab sat, a wal k'anej yin etnej anima chochej.</t>", "5": "<t>Palta xin, axca ton tu' ok yun a c'aylay el yuj Dios yin tojbalk'inal. Ok oc mitx'an en, cax ok ach yioncan el bay atut. Ok yican el a k'inal.</t>", "6": "<pb/><t>A eb ikem bay Dios ok yil eb jun ti', cax ok xiw eb bay Cham, palta ok buchwaj eb yin jun winak tu'.</t>", "7": "<t>Ok yal eb: Ilek wal nak manak Dios chi yaoc yipok c'ul, asan is miman beyomal max yaoc yipok c'ul, cax ayc'al oc nabal yin is yobtakwomalil, ẍi eb.</t>", "8": "<t>Ayin ti', axca te olivo in, te' tol yax ch'ib bay templo Dios. Asan camc'ulal Cham ok wac'al oc yipok in c'ul.</t>", "9": "<t>Ach in Diosal, toc'alta' ok wal yuj diosalil yuj a watx'c'ulal ayin, chach wac'al oc yipok in c'ul, yujtol watx' ach, satak eb et-xa ok wal abixal tol watx' achc'alta'a.</t>"}