{"1": "<pb/><e>A ton bit David ti'</e> <pb/><t>Yin masanil in c'ul, ok wal yuj diosalil ayach Mamin Jehová, ok ach in bitnej satak juntzan dioslak.</t>", "2": "<t>Ok in ay jajan ayach bay yetc'ulal a templo tol et yayji, yuj walon yuj diosalil ayach yuj a camc'ulal, c'al yuj chak' yun tzet chala'. Max e aj can a bi yetok a k'anej yiban masanil tzet yetal.</t>", "3": "<t>Max in a tak'wej, yet max ach wawteni, cax max aj can aon oc wip.</t>", "4": "<pb/><t>Masanil eb rey yulyibank'inal ti', ok yal eb watx' k'anej en yet ok yaben eb alben.</t>", "5": "<t>Ok yal eb watx' k'anej ayach yuj tzet yetal mayal a nabalnej elok, tutun tol mimanbil ekbej.</t>", "6": "<t>Caxc'al miman ekbej, palta chach oc t'anan yin eb yaynakil anima, axa eb lues, najattac'al cheltok eb.</t>", "7": "<pb/><t>A yet ayin ec' xol tzet ay is may, iquis inc'al ec' oj; chaontek epalil cax chin a colon el bay yowal eb ajc'ul oc win.</t>", "8": "<t>Ach Jehová ok ach oc wetok yet watx' watx'c'al chin eloc yin tzet cha na' win. A a camc'ulal ayc'al yin tojbalk'inal. A tzet yetal max eil yich win, manokab cancan c'ananok.</t>"}