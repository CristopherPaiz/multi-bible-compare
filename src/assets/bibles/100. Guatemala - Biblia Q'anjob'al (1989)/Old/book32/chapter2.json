{"1": "<pb/>Atac'al bay yul c'ul no txay tu' max txajli Jonás bay Jehová is Diosal,", "2": "cax max yalon axca ti': <pb/><t>A wal nan xol in yailal ti' max aj waw ayach Mamin Jehová. Max ach tak'wi ayin, yet wal ayin ec' bay cambal. A bay tu' max aj waw ayach, cax max in abej.</t>", "3": "<t>Atac'al bay najabil yich a' mar max in a k'okaytok, toxc'a max yoy ba a' aejlak win. A a' mimek aejlak max eq'uel a' wiban.</t>", "4": "<t>Caxc'al max in na' tol max in elcan yin junelnej a satak, palta wojtak tol okto wil yin a templo tol et yayji ocok.</t>", "5": "<t>Max in mukaycantok yuj a' aej. Max in toj wal bay najatilal yich a' mar. Max oc bac'an juntzan ac'un ay yulak a' tu' yin in jolom.</t>", "6": "<t>Max in paxxac'al ay bay yichlak witz. Junelnej max in makayxac'al cantok bay tu' waloni; palta ach ti' Jehová, ach ton in Diosal ach, max in a colcan el bay camich.</t>", "7": "<t>A wal yet lananxa lajwi in cawil max wabej, cax max ach nachajtek wuj Mamin. Max apni oc in txaj a satak bay a templo.</t>", "8": "<t>A mac chi tzakloj yintak yechelej chi al-lay oc diosal, c'amxa elapnok yul sat eb;</t>", "9": "<t>palta ayin xin, chi aj waw yin aloj yuj diosalil ayach. Chi wak'on in xajanbal, cax ok wiken bay max wak' in ti' ayach. ¡Asan ach chi je' a colwaj Mamin! ẍi Jonás.</t>", "10": "<pb/>Lajwi tu xin, max ak'lay yun no' miman txay tu' yuj Jehová, tol max toj xayelay ajtek Jonás tu' yuj no' bay sat tx'otx' ti a' mar."}