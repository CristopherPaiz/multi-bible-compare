{"1": "<pb/>A yet jun tiempoal tu', yelc'ulal wal tol max ch'ib bisil eb creyente. Palta a eb creyente griego, max caklej aj ba eb yetok eb hebreo, yujtol a yet chi ak'lay low eb meba' junjun c'u, man tz'akanok chi ak'lay yet eb xal ix camnakxa yichamil xol eb griego tu'.", "2": "Yuj tu xin, max wajbalay oc bulan eb creyente masanil yuj eb chekbej Jesús lajcawanil, max yalon eb bay eb axca ti': <pb/>—Man mojok chi co bek jalon el k'anej Dios, cax asanxanej iloj loj ti' chi junej.", "3": "Yuj tu xin ex wuẍtak, che satnej oc ukwanok winak e xol ti', cax che yaon oc yopiso eb yilon jun mulnajil ti'. Ukwanok wal tol watx' is beybal, cax chi nachaj el yet Dios yuj eb, yowalil tol ayoc eb yalan yikbej Cham Espíritu Santo.", "4": "Ayon ti xin, ok on occ'al ijan on yin txaj, cax ok jalon el k'anej Dios, ẍi eb lajcawan tu'.", "5": "<pb/>Caw max tzaloj aj eb masanil yuj jun k'anej tu', xan tixtak bi eb max siq'uil eb ti': Esteban, jun nak caw chi yaoc c'ul yin Dios sic'libil, cax ayoc yalan yikbej Cham Espíritu Santo, yetok Felipe, Prócoro, Nicanor, Timón, Parmenas, c'al jun nak chi yik Nicolás, aj Antioquía. A Nicolás ti', ocnakxa ta' yin is religión eb israel yet yalan.", "6": "Lajwi sic'lay el eb, max ilaytek eb satak eb chekbej Jesús, Axa yaon oc eb chekbej Jesús tu' k'ab yiban jolom eb yak'ban lanan txajli eb yuj eb.", "7": "<pb/>Max tojc'al lebebok k'anej Cham Jajawil tu' xol eb anima. Yuj tu xin, max tec'al aj can bisil eb creyente bay Jerusalén tu'. Toltax xiwil eb sacerdote max oc yin creyenteal.", "8": "<pb/>Axa Esteban, xiwil watx'c'ulal Dios chabil yuj. Caw wal chi occ'al Dios yetok. Yuj tu' xan xiwil milagro max el tx'oxon xol anima.", "9": "Palta ay juntzan eb israel chi wajbaj ba bay jun nail culto jun makan eb chi ikon Eb Yet-xa Ba.*fn* Ay c'apax juntzan eb aj conob Cirene, c'al juntzan eb aj conob Alejandría, yetok juntzan eb aj Cilicia, c'al juntzan eb aj Asia. Max jayoc eb ti' bay Esteban tu', max c'oli teyelen ba eb yetok.", "10": "Palta max ayc'ay eb yuj, yujtol a jelanil Cham Espíritu Santo max yak'balnej yet max k'anjabi.", "11": "Maxc'al yil eb axca tu', axa manon eb jaywan lek'ti' testigo tu', max yak'on eb c'ul eb, yet watx' chi yal eb axca ti': <pb/>—Max jab buchwaj Esteban ti' yin jichmam Moisés, c'al yin Dios, ẍinaj eb.", "12": "<pb/>Caytu' max yun yaj uchnaj conob yuj eb, yetok eb ichamtak winak, c'al eb meẍtol yin ley Moisés. Yuj tu xin, xan max tit jucnaj eb yin Esteban tu', max mitx'on ay eb, axa yiontok eb satak yajaw tu'.", "13": "Lajwi tu xin, max sayon eb jaywanxa mac chi aon oc tz'akbal k'anej yiban Esteban tu'. Max jayc'al eb, max yalon eb bay eb yajaw tu': <pb/>—A Esteban ti', caw wal c'am chi bek jabok buchwaj yin templo Dios, tol asan Dios ay yet, cax chi buchwaj c'apax yin ley Moisés.", "14": "Max jab yalon axca ti': A Jesús aj Nazaret, a ok uchon ay templo Dios ti'. Ok q'uexponej juntzan co beybal ak'bilcan ayon yuj Moisés. Cay wal tu' max yut yaloni, ẍi eb, chi tz'ak yalon eb.", "15": "<pb/>Axa masanil eb chotan ay yin k'umbalba max oc t'anan eb yin sat Esteban, caw lajan yili sat tu' axca sat junok ángel max yil eb."}