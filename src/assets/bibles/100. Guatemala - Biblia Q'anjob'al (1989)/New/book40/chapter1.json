{"1": "<pb/>A jun libro ti' chi alontek yabixal Jesucristo yinatil David, tol yinatil c'apax Abraham. A ton is bi eb yichmam Jesucristo yin txolilal ti'.", "2": "<pb/>A Abraham a ay c'ajol Isaac, axa Isaac a ay c'ajol Jacob. Axa Jacob, a ay c'ajol Judá yetok juntzanxa eb yuẍtak.", "3": "Axa Judá, a ay c'ajol Fares c'al Zara bay Tamar. Axa Fares, a ay c'ajol Esrom, axa Esrom a ay c'ajol Aram.", "4": "Axa Aram, a ay c'ajol Aminadab. Axa Aminadab, a ay c'ajol Naasón. Axa Naasón, a ay c'ajol Salmón.", "5": "Axa Salmón, a ay c'ajol Booz yune' Rahab. Axa Booz, a ay c'ajol Obed yune' Rut. Axa Obed, a ay c'ajol Isaí.", "6": "Axa Isaí, a ay c'ajol cham rey David, axa cham rey David, a ay c'ajol Salomón yune' ix yistzilben Urías.", "7": "<pb/>Axa Salomón, a ay c'ajol Roboam. Axa Roboam, a ay c'ajol Abías, axa Abías, a ay c'ajol Asa.", "8": "Axa Asa, a ay c'ajol Josafat. Axa Josafat, a ay c'ajol Joram, axa Joram, a ay c'ajol Uzías.", "9": "Axa Uzías, a ay c'ajol Jotam. Axa Jotam, a ay c'ajol Acaz, axa Acaz, a ay c'ajol Ezequías.", "10": "Axa Ezequías, a ay c'ajol Manasés, axa Manasés, a ay c'ajol Amón. Axa Amón, a ay c'ajol Josías.", "11": "Axa Josías, a ay c'ajol Jeconías yetok eb yuẍtak. A yul is tiempoal eb tu', max ilaytok eb Israel preso bay Babilonia.", "12": "<pb/>A yet ayxa ec' eb bay Babilonia xin, max alji Salatiel c'ajol Jeconías. Axa Salatiel, a ay c'ajol Zorobabel.", "13": "Axa Zorobabel, a ay c'ajol Abiud, axa Abiud, a ay c'ajol Eliaquim. Axa Eliaquim, a ay c'ajol Azor.", "14": "Axa Azor, a ay c'ajol Sadoc. Axa Sadoc, a ay c'ajol Aquim. Axa Aquim, a ay c'ajol Eliud.", "15": "Axa Eliud, a ay c'ajol Eleazar. Axa Eleazar, a ay c'ajol Matán. Axa Matán, a ay c'ajol Jacob.", "16": "Axa Jacob, a ay c'ajol José yichamil María, ix is txutx Jesús, Cham chi yik Cristo, a ton Cham Ak'bil Yopiso yuj Dios.", "17": "<pb/>Yuj tu xin, canlajonwan eb ichmamej yettaxc'al Abraham masantac'al David. Canlajonwan c'apax eb yettaxc'al David, masantac'al max ilaytok eb israel bay Babilonia. Canlajonwan c'apax eb, yettaxc'al max ilaytok eb bay Babilonia, masantac'al max alji Cham Cristo.", "18": "<pb/>Tix yoc yabixal yaljubal Jesucristo ti': Ayxa trato José yetok María. K'anejtoc'al, c'amto chi yilej ba eb, palta yobixxa pax María tu'. A Espíritu Santo max esnen oc jun unin tu' yin ix.", "19": "A José tu', caw wal yikem yin is ley Moisés, palta maj yal c'ul max abchaj aj k'umal ix María tu' yuj anima, xan max yochej max lajwi ay jun is trato eb tu' yin ewantakil.", "20": "Ipan wal naon José jun tu xin, max tx'oxon aj ba jun yángel Cham Jajawil yin wayichejal bay, cax max yalon bay axca ti': <pb/>—José, ach yinatil David, manchak ach xiw eon María estzilok, yujtol a jun unin ayxa oc yin ix tu', a Cham Espíritu Santo max esnen oc yin ix.", "21": "A jun unin ok aljok tu', winak unin. Ok ak' yik JESÚS,*fn* yujtol a' ok colon el is conob xol yobtakil, ẍi jun ángel tu' bay José.", "22": "<pb/>Max uj masanil juntzan ti', yet watx' chi yun tzet max yal Cham Jajawil, yet max yak'balnen jun is chekbej yalon axca ti':", "23": "<pb/><t>A jun ix k'opoj ix, c'amto winak chi yilej, ok oc unin yin. Ok jay jun is winak unin. Emanuel ok yika', ẍi yul tx'an Un Tz'ibbilcanok. (Emanuel chi yal elapnok: Ayic' Dios jetok).</t>", "24": "<pb/>Axa yet max el lenaj wayan José tu', max yiken axca max yun yalon jun yángel Cham Jajawil tu' bay, cax max yion ix;", "25": "palta majtoc'al yilej ba eb, masantac'al max alji nak babel unin ix tu', cax max yak'on José tu' yik JESÚS."}