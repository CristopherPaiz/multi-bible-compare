{"1": "<pb/>Max lajwi tu', max wilon junxa tx'oxbanil bay satcan tol caw miman yelapnok. Caw wal max c'ayaj in c'ul yet max wiloni: Ay ukwan ángel yetok ukeb lajub yailal. A yin ukeb yailal tu' ok tz'aknaj yunen yowal c'ul Dios.", "2": "<pb/>Max wilon c'apax jun tzet yetal axca a' mar, axca vidrio calan yetok k'ak', caytu' yili. Ay juntzan eb lecan ec' cawilal tu'. A eb tu', a ton eb max tec'baj ba satak No' tu', majc'al cha eb yechel, c'al númeroal is bi. Lanan sonli eb yetok junjun yarpa max yak' Dios bay eb.", "3": "Chi bitnen eb bit Moisés, cham yak'omal serbil Dios. Chi bitnen eb is bit Cham chi yik Calnel. Ẍi jun bit tu' axca ti': <pb/><t>Ach Jajawil, ach co Diosal, masanil tzetak yetal chic'al je' oj. Caw miman yelapnok jantak tzet chonej, caw chi c'ayaj co c'ul jiloni. Caw yel, c'al caw tojol a beybal, ach Reyal masanil nación.</t>", "4": "<t>Tok ay junok mac man ok xiw ayach Mamin. Tok ay junok mac man ok alon watx' k'anej ayach, yujtol asan ach caw watx' achc'al. Ok tit anima bay junjun nación, cax ok ul yion ay ba eb ayach, yujtol txequelxa yayji oc a beyc'ulal, ẍi eb.</t>", "5": "<pb/>Lajwic'al tu', max wilon jakchaj templo bay satcan, a ton mantiado yet is trato Dios.", "6": "A tu' max wil yeltek ukwan ángel. Yetbioc eb ukeb yailal, junjunc'al yet junjun eb. Ayoc junjun is sak pichil junjun eb caw chi tzekeki. Ay junjun oro c'alan oc yin txamc'ul junjun eb.", "7": "Ay jun xol eb canwan querubín max ak'on junjun oro sec' bay junjun eb ángel tu'. A junjun sec' eb max ak'lay tu', nojnak yetok yowal c'ul Dios, Cham Dios iquisc'al yin tojbalk'inal.", "8": "Max nojil yul templo tu' yuj mubal tzekekial, c'al is mayk'ak'al Dios. C'am junok mac comonc'al chi je' yoctok yul templo tu', masantac'al max yal lajwi ukeb yailal ibil oc yuj eb ángel tu' yukwanil."}