{"1": "και ειδον επι την δεξιαν του καθημενου επι του θρονου βιβλιον γεγραμμενον εϲωθεν και οπιϲθεν κατεϲφραγιϲμενον ϲφραγιϲιν επτα", "2": "και ειδον αγγελον ιϲχυρον κηρυϲϲοντα εν φωνη μεγαλη τιϲ αξιοϲ ανοιξαι το βιβλιον και λυϲαι ταϲ ϲφραγιδαϲ αυτου", "3": "και ουδειϲ εδυνατο εν τω ουρανω ουδε επι τηϲ γηϲ ουδε υποκατω τηϲ γηϲ ανοιξαι το βιβλιον ουτε βλεπειν αυτο", "4": "και [εγω] εκλαιον πολυ οτι ουδειϲ αξιοϲ ευρεθη ανοιξαι το βιβλιον ουτε βλεπειν αυτο", "5": "και ειϲ εκ των πρεϲβυτερων λεγει μοι μη κλαιε ιδου ενικηϲεν ο λεων ο εκ τηϲ φυληϲ ιουδα η ριζα δαυειδ ανοιξαι το βιβλιον και ταϲ επτα ϲφραγιδαϲ αυτου", "6": "και ειδον εν μεϲω του θρονου και των τεϲϲαρων ζωων και εν μεϲω των πρεϲβυτερων αρνιον εϲτηκοϲ ωϲ εϲφαγμενον εχων κερατα επτα και οφθαλμουϲ επτα οι ειϲιν τα [επτα] πνευματα του θεου απεϲταλμενοι ειϲ παϲαν την γην", "7": "και ηλθεν και ειληφεν εκ τηϲ δεξιαϲ του καθημενου επι του θρονου", "8": "και οτε ελαβεν το βιβλιον τα τεϲϲερα ζωα και οι εικοϲι τεϲϲαρεϲ πρεϲβυτεροι επεϲαν ενωπιον του αρνιου εχοντεϲ εκαϲτοϲ κιθαραν και φιαλαϲ χρυϲαϲ γεμουϲαϲ θυμιαματων αι ειϲιν αι προϲευχαι των αγιων", "9": "και αδουϲιν ωδην καινην λεγοντεϲ αξιοϲ ει λαβειν το βιβλιον και ανοιξαι ταϲ ϲφραγιδαϲ αυτου οτι εϲφαγηϲ και ηγοραϲαϲ τω θεω εν τω αιματι ϲου εκ παϲηϲ φυληϲ και γλωϲϲηϲ και λαου και εθνουϲ", "10": "και εποιηϲαϲ αυτουϲ τω θεω ημων βαϲιλειαν και ιερειϲ και βαϲιλευουϲιν επι τηϲ γηϲ", "11": "και ειδον και ηκουϲα φωνην αγγελων πολλων κυκλω του θρονου και των ζωων και των πρεϲβυτερων και ην ο αριθμοϲ αυτων μυριαδεϲ μυριαδων και χιλιαδεϲ χιλιαδων", "12": "λεγοντεϲ φωνη μεγαλη αξιον εϲτιν το αρνιον το εϲφαγμενον λαβειν την δυναμιν και πλουτον και ϲοφιαν και ιϲχυν και τιμην και δοξαν και ευλογιαν", "13": "και παν κτιϲμα ο εν τω ουρανω και επι τηϲ γηϲ και υποκατω τηϲ γηϲ και επι τηϲ θαλαϲϲηϲ [εϲτιν] και τα εν αυτοιϲ παντα ηκουϲα λεγονταϲ τω καθημενω επι του θρονου και τω αρνιω η ευλογια και η τιμη και η δοξα και το κρατοϲ ειϲ τουϲ αιωναϲ των αιωνων", "14": "και τα τεϲϲερα ζωα ελεγον αμην και οι πρεϲβυτεροι επεϲαν και προϲεκυνηϲαν"}