{"1": "μετα ταυτα ειδον και ιδου θυρα ηνεωγμενη εν τω ουρανω και η φωνη η πρωτη ην ηκουϲα ωϲ ϲαλπιγγοϲ λαλουϲηϲ μετ εμου λεγων αναβα ωδε και δειξω ϲοι α δει γενεϲθαι μετα ταυτα", "2": "ευθεωϲ εγενομην εν πνευματι και ιδου θρονοϲ εκειτο εν τω ουρανω και επι τον θρονον καθημενοϲ", "3": "και ο καθημενοϲ ομοιοϲ οραϲει λιθω ιαϲπιδι και ϲαρδιω και ιριϲ κυκλοθεν του θρονου ομοιοϲ οραϲει ϲμαραγδινω", "4": "και κυκλοθεν του θρονου θρονοι εικοϲι τεϲϲαρεϲ και επι τουϲ θρονουϲ εικοϲι τεϲϲαραϲ πρεϲβυτερουϲ καθημενουϲ περιβεβλημενουϲ ιματιοιϲ λευκοιϲ και επι ταϲ κεφαλαϲ αυτων ϲτεφανουϲ χρυϲουϲ", "5": "και εκ του θρονου εκπορευονται αϲτραπαι και φωναι και βρονται και επτα λαμπαδεϲ πυροϲ καιομεναι ενωπιον του θρονου α ειϲιν τα επτα πνευματα του θεου", "6": "και ενωπιον του θρονου ωϲ θαλαϲϲα υαλινη ομοια κρυϲταλλω και εν μεϲω του θρονου και κυκλω του θρονου τεϲϲερα ζωα γεμοντα οφθαλμων εμπροϲθεν και οπιϲθεν", "7": "και το ζωον το πρωτον ομοιον λεοντι και το δευτερον ζωον ομοιον μοϲχω και το τριτον ζωον εχων το προϲωπον ωϲ ανθρωπου και το τεταρτον ζωον ομοιον αετω πετομενω", "8": "και τα τεϲϲερα ζωα εν καθ εν αυτων εχων ανα πτερυγαϲ εξ κυκλοθεν και εϲωθεν γεμουϲιν οφθαλμων και αναπαυϲιν ουκ εχουϲιν ημεραϲ και νυκτοϲ λεγοντεϲ αγιοϲ αγιοϲ αγιοϲ κυριοϲ ο θεοϲ ο παντοκρατωρ ο ην και ο ων και ο ερχομενοϲ", "9": "και οταν δωϲουϲιν τα ζωα δοξαν και τιμην και ευχαριϲτιαν τω καθημενω επι του θρονου τω ζωντι ειϲ τουϲ αιωναϲ των αιωνων", "10": "πεϲουνται οι εικοϲι τεϲϲαρεϲ πρεϲβυτεροι ενωπιον του καθημενου επι του θρονου και προϲκυνηϲουϲιν τω ζωντι ειϲ τουϲ αιωναϲ των αιωνων και βαλουϲιν τουϲ ϲτεφανουϲ αυτων ενωπιον του θρονου λεγοντεϲ", "11": "αξιοϲ ει ο κυριοϲ και ο θεοϲ ημων λαβειν την δοξαν και την τιμην και την δυναμιν οτι ϲυ εκτιϲαϲ τα παντα και δια το θελημα ϲου ηϲαν και εκτιϲθηϲαν"}