{"1": "και ο πεμπτοϲ αγγελοϲ εϲαλπιϲεν και ειδον αϲτερα εκ του ουρανου πεπτωκοτα ειϲ την γην και εδοθη αυτω η κλειϲ του φρεατοϲ τηϲ αβυϲϲου", "2": "και ηνοιξεν το φρεαρ τηϲ αβυϲϲου και ανεβη καπνοϲ εκ του φρεατοϲ ωϲ καπνοϲ καμινου μεγαληϲ και εϲκοτωθη ο ηλιοϲ και ο αηρ εκ του καπνου του φρεατοϲ", "3": "και εκ του καπνου εξηλθον ακριδεϲ ειϲ την γην και εδοθη αυταιϲ εξουϲια ωϲ εχουϲιν εξουϲιαν οι ϲκορπιοι τηϲ γηϲ", "4": "και ερρεθη αυταιϲ ινα μη αδικηϲουϲιν τον χορτον τηϲ γηϲ ουδε παν χλωρον ουδε παν δενδρον ει μη τουϲ ανθρωπουϲ οιτινεϲ ουκ εχουϲι την ϲφραγιδα του θεου επι των μετωπων", "5": "και εδοθη αυταιϲ ινα μη αποκτεινωϲιν αυτουϲ αλλ ινα βαϲανιϲθηϲονται μηναϲ πεντε και ο βαϲανιϲμοϲ αυτων ωϲ βαϲανιϲμοϲ ϲκορπιου οταν παιϲη ανθρωπον", "6": "και εν ταιϲ ημεραιϲ εκειναιϲ ζητηϲουϲιν οι ανθρωποι τον θανατον και ου μη ευρηϲουϲιν αυτον και επιθυμηϲουϲιν αποθανειν και φευγει ο θανατοϲ απ αυτων", "7": "και τα ομοιωματα των ακριδων ομοια ιπποιϲ ητοιμαϲμενοιϲ ειϲ πολεμον και επι ταϲ κεφαλαϲ αυτων ωϲ ϲτεφανοι ομοιοι χρυϲω και τα προϲωπα αυτων ωϲ προϲωπα ανθρωπων", "8": "και ειχαν τριχαϲ ωϲ τριχαϲ γυναικων και οι οδοντεϲ αυτων ωϲ λεοντων ηϲαν", "9": "και ειχαν θωρακαϲ ωϲ θωρακαϲ ϲιδηρουϲ και η φωνη των πτερυγων αυτων ωϲ φωνη αρματων ιππων πολλων τρεχοντων ειϲ πολεμον", "10": "και εχουϲιν ουραϲ ομοιαϲ ϲκορπιοιϲ και κεντρα και εν ταιϲ ουραιϲ αυτων η εξουϲια αυτων αδικηϲαι τουϲ ανθρωπουϲ μηναϲ πεντε", "11": "εχουϲιν επ αυτων βαϲιλεα τον αγγελον τηϲ αβυϲϲου ονομα αυτω εβραιϲτι αβαδδων και εν τη ελληνικη ονομα εχει απολλυων", "12": "η ουαι η μια απηλθεν ιδου ερχεται ετι δυο ουαι μετα ταυτα", "13": "και ο εκτοϲ αγγελοϲ εϲαλπιϲεν και ηκουϲα φωνην μιαν εκ των κερατων του θυϲιαϲτηριου του χρυϲου του ενωπιον του θεου", "14": "λεγοντα τω εκτω αγγελω ο εχων την ϲαλπιγγα λυϲον τουϲ τεϲϲαραϲ αγγελουϲ τουϲ δεδεμενουϲ επι τω ποταμω τω μεγαλω ευφρατη", "15": "και ελυθηϲαν οι τεϲϲαρεϲ αγγελοι οι ητοιμαϲμενοι ειϲ την ωραν και ημεραν και μηνα και ενιαυτον ινα αποκτεινωϲιν το τριτον των ανθρωπων", "16": "και ο αριθμοϲ των ϲτρατευματων του ιππικου διϲ μυριαδεϲ μυριαδων ηκουϲα τον αριθμον αυτων", "17": "και ουτωϲ ειδον τουϲ ιππουϲ εν τη οραϲει και τουϲ καθημενουϲ επ αυτων εχονταϲ θωρακαϲ πυρινουϲ και υακινθινουϲ και θειωδειϲ και αι κεφαλαι των ιππων ωϲ κεφαλαι λεοντων και εκ των ϲτοματων αυτων εκπορευεται πυρ και καπνοϲ και θειον", "18": "απο των τριων πληγων τουτων απεκτανθηϲαν το τριτον των ανθρωπων εκ του πυροϲ και του καπνου και του θειου του εκπορευομενου εκ των ϲτοματων αυτων", "19": "η γαρ εξουϲια των ιππων εν τω ϲτοματι αυτων εϲτιν και εν ταιϲ ουραιϲ αυτων αι γαρ ουραι αυτων ομοιαι οφεϲιν εχουϲαι κεφαλαϲ και εν αυταιϲ αδικουϲιν", "20": "και οι λοιποι των ανθρωπων οι ουκ απεκτανθηϲαν εν ταιϲ πληγαιϲ ταυταιϲ ου μετενοηϲαν εκ των εργων των χειρων αυτων ινα μη προϲκυνηϲουϲιν τα δαιμονια και τα ειδωλα τα χρυϲα και τα αργυρα και τα χαλκα και τα λιθινα και τα ξυλινα α ουτε βλεπειν δυνανται ουτε ακουειν ουτε περιπατειν", "21": "και ου μετενοηϲαν εκ των φονων αυτων ουτε εκ των φαρμακων αυτων ουτε εκ τηϲ πορνειαϲ αυτων ουτε εκ των κλεμματων αυτων"}