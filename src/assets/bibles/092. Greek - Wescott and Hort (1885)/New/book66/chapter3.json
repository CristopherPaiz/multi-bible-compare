{"1": "και τω αγγελω τηϲ εν ϲαρδεϲιν εκκληϲιαϲ γραψον ταδε λεγει ο εχων τα επτα πνευματα του θεου και τουϲ επτα αϲτεραϲ οιδα ϲου τα εργα οτι ονομα εχειϲ οτι ζηϲ και νεκροϲ ει", "2": "γινου γρηγορων και ϲτηριϲον τα λοιπα α εμελλον αποθανειν ου γαρ ευρηκα ϲου εργα πεπληρωμενα ενωπιον του θεου μου", "3": "μνημονευε ουν πωϲ ειληφαϲ και ηκουϲαϲ και τηρει και μετανοηϲον εαν ουν μη γρηγορηϲηϲ ηξω ωϲ κλεπτηϲ και ου μη γνωϲ ποιαν ωραν ηξω επι ϲε", "4": "αλλα εχειϲ ολιγα ονοματα εν ϲαρδεϲιν α ουκ εμολυναν τα ιματια αυτων και περιπατηϲουϲιν μετ εμου εν λευκοιϲ οτι αξιοι ειϲιν", "5": "ο νικων ουτωϲ περιβαλειται εν ιματιοιϲ λευκοιϲ και ου μη εξαλειψω το ονομα αυτου εκ τηϲ βιβλου τηϲ ζωηϲ και ομολογηϲω το ονομα αυτου ενωπιον του πατροϲ μου και ενωπιον των αγγελων αυτου", "6": "ο εχων ουϲ ακουϲατω τι το πνευμα λεγει ταιϲ εκκληϲιαιϲ", "7": "και τω αγγελω τηϲ εν φιλαδελφια εκκληϲιαϲ γραψον ταδε λεγει ο αγιοϲ ο αληθινοϲ ο εχων την κλειν δαυειδ ο ανοιγων και ουδειϲ κλειϲει και κλειων και ουδειϲ ανοιγει", "8": "οιδα ϲου τα εργα ιδου δεδωκα ενωπιον ϲου θυραν ηνεωγμενην ην ουδειϲ δυναται κλειϲαι αυτην οτι μικραν εχειϲ δυναμιν και ετηρηϲαϲ μου τον λογον και ουκ ηρνηϲω το ονομα μου", "9": "ιδου διδω εκ τηϲ ϲυναγωγηϲ του ϲατανα των λεγοντων εαυτουϲ ιουδαιουϲ ειναι και ουκ ειϲιν αλλα ψευδονται ιδου ποιηϲω αυτουϲ ινα ηξουϲιν και προϲκυνηϲουϲιν ενωπιον των ποδων ϲου και γνωϲιν οτι εγω ηγαπηϲα ϲε", "10": "οτι ετηρηϲαϲ τον λογον τηϲ υπομονηϲ μου καγω ϲε τηρηϲω εκ τηϲ ωραϲ του πειραϲμου τηϲ μελλουϲηϲ ερχεϲθαι επι τηϲ οικουμενηϲ οληϲ πειραϲαι τουϲ κατοικουνταϲ επι τηϲ γηϲ", "11": "ερχομαι ταχυ κρατει ο εχειϲ ινα μηδειϲ λαβη τον ϲτεφανον ϲου", "12": "ο νικων ποιηϲω αυτον ϲτυλον εν τω ναω του θεου μου και εξω ου μη εξελθη ετι και γραψω επ αυτον το ονομα του θεου μου και το ονομα τηϲ πολεωϲ του θεου μου τηϲ καινηϲ ιερουϲαλημ η καταβαινουϲα εκ του ουρανου απο του θεου μου και το ονομα μου το καινον", "13": "ο εχων ουϲ ακουϲατω τι το πνευμα λεγει ταιϲ εκκληϲιαιϲ", "14": "και τω αγγελω τηϲ εν λαοδικια εκκληϲιαϲ γραψον ταδε λεγει ο αμην ο μαρτυϲ ο πιϲτοϲ και [ο] αληθινοϲ η αρχη τηϲ κτιϲεωϲ του θεου", "15": "οιδα ϲου τα εργα οτι ουτε ψυχροϲ ει ουτε ζεϲτοϲ οφελον ψυχροϲ ηϲ η ζεϲτοϲ", "16": "ουτωϲ οτι χλιαροϲ ει και ουτε ζεϲτοϲ ουτε ψυχροϲ μελλω ϲε εμεϲαι εκ του ϲτοματοϲ μου", "17": "οτι λεγειϲ οτι πλουϲιοϲ ειμι και πεπλουτηκα και ουδεν χρειαν εχω και ουκ οιδαϲ οτι ϲυ ει ο ταλαιπωροϲ και ελεινοϲ και πτωχοϲ και τυφλοϲ και γυμνοϲ", "18": "ϲυμβουλευω ϲοι αγοραϲαι παρ εμου χρυϲιον πεπυρωμενον εκ πυροϲ ινα πλουτηϲηϲ και ιματια λευκα ινα περιβαλη και μη φανερωθη η αιϲχυνη τηϲ γυμνοτητοϲ ϲου και κολλουριον εγχριϲαι τουϲ οφθαλμουϲ ϲου ινα βλεπηϲ", "19": "εγω οϲουϲ εαν φιλω ελεγχω και παιδευω ζηλευε ουν και μετανοηϲον", "20": "ιδου εϲτηκα επι την θυραν και κρουω εαν τιϲ ακουϲη τηϲ φωνηϲ μου και ανοιξη την θυραν ειϲελευϲομαι προϲ αυτον και δειπνηϲω μετ αυτου και αυτοϲ μετ εμου", "21": "ο νικων δωϲω αυτω καθιϲαι μετ εμου εν τω θρονω μου ωϲ καγω ενικηϲα και εκαθιϲα μετα του πατροϲ μου εν τω θρονω αυτου", "22": "ο εχων ουϲ ακουϲατω τι το πνευμα λεγει ταιϲ εκκληϲιαιϲ"}