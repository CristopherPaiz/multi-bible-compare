{"1": "και ειδον αλλον αγγελον ιϲχυρον καταβαινοντα εκ του ουρανου περιβεβλημενον νεφελην και η ιριϲ επι την κεφαλην αυτου και το προϲωπον αυτου ωϲ ο ηλιοϲ και οι ποδεϲ αυτου ωϲ ϲτυλοι πυροϲ", "2": "και εχων εν τη χειρι αυτου βιβλαριδιον ηνεωγμενον και εθηκεν τον ποδα αυτου τον δεξιον επι τηϲ θαλαϲϲηϲ τον δε ευωνυμον επι τηϲ γηϲ", "3": "και εκραξεν φωνη μεγαλη ωϲπερ λεων μυκαται και οτε εκραξεν ελαληϲαν αι επτα βρονται ταϲ εαυτων φωναϲ", "4": "και οτε ελαληϲαν αι επτα βρονται ημελλον γραφειν και ηκουϲα φωνην εκ του ουρανου λεγουϲαν ϲφραγιϲον α ελαληϲαν αι επτα βρονται και μη αυτα γραψηϲ", "5": "και ο αγγελοϲ ον ειδον εϲτωτα επι τηϲ θαλαϲϲηϲ και επι τηϲ γηϲ ηρεν την χειρα αυτου την δεξιαν ειϲ τον ουρανον", "6": "και ωμοϲεν εν τω ζωντι ειϲ τουϲ αιωναϲ των αιωνων οϲ εκτιϲεν τον ουρανον και τα εν αυτω και την γην και τα εν αυτη [και την θαλαϲϲαν και τα εν αυτη] οτι χρονοϲ ουκετι εϲται", "7": "αλλ εν ταιϲ ημεραιϲ τηϲ φωνηϲ του εβδομου αγγελου οταν μελλη ϲαλπιζειν και ετελεϲθη το μυϲτηριον του θεου ωϲ ευηγγελιϲεν τουϲ εαυτου δουλουϲ τουϲ προφηταϲ", "8": "και η φωνη ην ηκουϲα εκ του ουρανου παλιν λαλουϲαν μετ εμου και λεγουϲαν υπαγε λαβε το βιβλιον το ηνεωγμενον εν τη χειρι του αγγελου του εϲτωτοϲ επι τηϲ θαλαϲϲηϲ και επι τηϲ γηϲ", "9": "και απηλθα προϲ τον αγγελον λεγων αυτω δουναι μοι το βιβλαριδιον και λεγει μοι λαβε και καταφαγε αυτο και πικρανει ϲου την κοιλιαν αλλ εν τω ϲτοματι ϲου εϲται γλυκυ ωϲ μελι", "10": "και ελαβον το βιβλαριδιον εκ τηϲ χειροϲ του αγγελου και κατεφαγον αυτο και ην εν τω ϲτοματι μου ωϲ μελι γλυκυ και οτε εφαγον αυτο επικρανθη η κοιλια μου", "11": "και λεγουϲιν μοι δει ϲε παλιν προφητευϲαι επι λαοιϲ και εθνεϲιν και γλωϲϲαιϲ και βαϲιλευϲιν πολλοιϲ"}