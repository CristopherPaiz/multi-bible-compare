{"1": "μετα τουτο ειδον τεϲϲαραϲ αγγελουϲ εϲτωταϲ επι ταϲ τεϲϲαραϲ γωνιαϲ τηϲ γηϲ κρατουνταϲ τουϲ τεϲϲαραϲ ανεμουϲ τηϲ γηϲ ινα μη πνεη ανεμοϲ επι τηϲ γηϲ μητε επι τηϲ θαλαϲϲηϲ μητε επι παν δενδρον", "2": "και ειδον αλλον αγγελον αναβαινοντα απο ανατοληϲ ηλιου εχοντα ϲφραγιδα θεου ζωντοϲ και εκραξεν φωνη μεγαλη τοιϲ τεϲϲαρϲιν αγγελοιϲ οιϲ εδοθη αυτοιϲ αδικηϲαι την γην και την θαλαϲϲαν", "3": "λεγων μη αδικηϲητε την γην μητε την θαλαϲϲαν μητε τα δενδρα αχρι ϲφραγιϲωμεν τουϲ δουλουϲ του θεου ημων επι των μετωπων αυτων", "4": "και ηκουϲα τον αριθμον των εϲφραγιϲμενων εκατον τεϲϲερακοντα τεϲϲαρεϲ χιλιαδεϲ εϲφραγιϲμενοι εκ παϲηϲ φυληϲ υιων ιϲραηλ", "5": "εκ φυληϲ ιουδα δωδεκα χιλιαδεϲ εϲφραγιϲμενοι εκ φυληϲ ρουβην δωδεκα χιλιαδεϲ εκ φυληϲ γαδ δωδεκα χιλιαδεϲ", "6": "εκ φυληϲ αϲηρ δωδεκα χιλιαδεϲ εκ φυληϲ νεφθαλιμ δωδεκα χιλιαδεϲ εκ φυληϲ μαναϲϲη δωδεκα χιλιαδεϲ", "7": "εκ φυληϲ ϲυμεων δωδεκα χιλιαδεϲ εκ φυληϲ λευει δωδεκα χιλιαδεϲ εκ φυληϲ ιϲϲαχαρ δωδεκα χιλιαδεϲ", "8": "εκ φυληϲ ζαβουλων δωδεκα χιλιαδεϲ εκ φυληϲ ιωϲηφ δωδεκα χιλιαδεϲ εκ φυληϲ βενιαμειν δωδεκα χιλιαδεϲ εϲφραγιϲμενοι", "9": "μετα ταυτα ειδον και ιδου οχλοϲ πολυϲ ον αριθμηϲαι αυτον ουδειϲ εδυνατο εκ παντοϲ εθνουϲ και φυλων και λαων και γλωϲϲων εϲτωτεϲ ενωπιον του θρονου και ενωπιον του αρνιου περιβεβλημενουϲ ϲτολαϲ λευκαϲ και φοινικεϲ εν ταιϲ χερϲιν αυτων", "10": "και κραζουϲι φωνη μεγαλη λεγοντεϲ η ϲωτηρια τω θεω ημων τω καθημενω επι τω θρονω και τω αρνιω", "11": "και παντεϲ οι αγγελοι ιϲτηκειϲαν κυκλω του θρονου και των πρεϲβυτερων και των τεϲϲαρων ζωων και επεϲαν ενωπιον του θρονου επι τα προϲωπα αυτων και προϲεκυνηϲαν τω θεω", "12": "λεγοντεϲ αμην η ευλογια και η δοξα και η ϲοφια και η ευχαριϲτια και η τιμη και η δυναμιϲ και η ιϲχυϲ τω θεω ημων ειϲ τουϲ αιωναϲ των αιωνων [αμην]", "13": "και απεκριθη ειϲ εκ των πρεϲβυτερων λεγων μοι ουτοι οι περιβεβλημενοι ταϲ ϲτολαϲ ταϲ λευκαϲ τινεϲ ειϲιν και ποθεν ηλθον", "14": "και ειρηκα αυτω κυριε μου ϲυ οιδαϲ και ειπεν μοι ουτοι ειϲιν οι ερχομενοι εκ τηϲ θλιψεωϲ τηϲ μεγαληϲ και επλυναν ταϲ ϲτολαϲ αυτων και ελευκαναν αυταϲ εν τω αιματι του αρνιου", "15": "δια τουτο ειϲιν ενωπιον του θρονου του θεου και λατρευουϲιν αυτω ημεραϲ και νυκτοϲ εν τω ναω αυτου και ο καθημενοϲ επι του θρονου ϲκηνωϲει επ αυτουϲ", "16": "ου πειναϲουϲιν ετι ουδε διψηϲουϲιν ετι ουδε μη πεϲη επ αυτουϲ ο ηλιοϲ ουδε παν καυμα", "17": "οτι το αρνιον το ανα μεϲον του θρονου ποιμανει αυτουϲ και οδηγηϲει αυτουϲ επι ζωηϲ πηγαϲ υδατων και εξαλειψει ο θεοϲ παν δακρυον εκ των οφθαλμων αυτων"}