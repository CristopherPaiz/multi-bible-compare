{"1": "και εδοθη μοι καλαμοϲ ομοιοϲ ραβδω λεγων εγειρε και μετρηϲον τον ναον του θεου και το θυϲιαϲτηριον και τουϲ προϲκυνουνταϲ εν αυτω", "2": "και την αυλην την εξωθεν του ναου εκβαλε εξωθεν και μη αυτην μετρηϲηϲ οτι εδοθη τοιϲ εθνεϲιν και την πολιν την αγιαν πατηϲουϲιν μηναϲ τεϲϲερακοντα [και] δυο", "3": "και δωϲω τοιϲ δυϲιν μαρτυϲιν μου και προφητευϲουϲιν ημεραϲ χιλιαϲ διακοϲιαϲ εξηκοντα περιβεβλημενουϲ ϲακκουϲ", "4": "ουτοι ειϲιν αι δυο ελαιαι και αι δυο λυχνιαι [αι] ενωπιον του κυριου τηϲ γηϲ εϲτωτεϲ", "5": "και ει τιϲ αυτουϲ θελει αδικηϲαι πυρ εκπορευεται εκ του ϲτοματοϲ αυτων και κατεϲθιει τουϲ εχθρουϲ αυτων και ει τιϲ θεληϲη αυτουϲ αδικηϲαι ουτωϲ δει αυτον αποκτανθηναι", "6": "ουτοι εχουϲιν την εξουϲιαν κλειϲαι τον ουρανον ινα μη υετοϲ βρεχη ταϲ ημεραϲ τηϲ προφητειαϲ αυτων και εξουϲιαν εχουϲιν επι των υδατων ϲτρεφειν αυτα ειϲ αιμα και παταξαι την γην εν παϲη πληγη οϲακιϲ εαν θεληϲωϲιν", "7": "και οταν τελεϲωϲιν την μαρτυριαν αυτων το θηριον το αναβαινον εκ τηϲ αβυϲϲου ποιηϲει μετ αυτων πολεμον και νικηϲει αυτουϲ και αποκτενει αυτουϲ", "8": "και το πτωμα αυτων επι τηϲ πλατειαϲ τηϲ πολεωϲ τηϲ μεγαληϲ ητιϲ καλειται πνευματικωϲ ϲοδομα και αιγυπτοϲ οπου και ο κυριοϲ αυτων εϲταυρωθη", "9": "και βλεπουϲιν εκ των λαων και φυλων και γλωϲϲων και εθνων το πτωμα αυτων ημεραϲ τρειϲ και ημιϲυ και τα πτωματα αυτων ουκ αφιουϲιν τεθηναι ειϲ μνημα", "10": "και οι κατοικουντεϲ επι τηϲ γηϲ χαιρουϲιν επ αυτοιϲ και ευφραινονται και δωρα πεμψουϲιν αλληλοιϲ οτι ουτοι οι δυο προφηται εβαϲανιϲαν τουϲ κατοικουνταϲ επι τηϲ γηϲ", "11": "και μετα [ταϲ] τρειϲ ημεραϲ και ημιϲυ πνευμα ζωηϲ εκ του θεου ειϲηλθεν [εν] αυτοιϲ και εϲτηϲαν επι τουϲ ποδαϲ αυτων και φοβοϲ μεγαϲ επεπεϲεν επι τουϲ θεωρουνταϲ αυτουϲ", "12": "και ηκουϲαν φωνηϲ μεγαληϲ εκ του ουρανου λεγουϲηϲ αυτοιϲ αναβατε ωδε και ανεβηϲαν ειϲ τον ουρανον εν τη νεφελη και εθεωρηϲαν αυτουϲ οι εχθροι αυτων", "13": "και εν εκεινη τη ωρα εγενετο ϲειϲμοϲ μεγαϲ και το δεκατον τηϲ πολεωϲ επεϲεν και απεκτανθηϲαν εν τω ϲειϲμω ονοματα ανθρωπων χιλιαδεϲ επτα και οι λοιποι εμφοβοι εγενοντο και εδωκαν δοξαν τω θεω του ουρανου", "14": "η ουαι η δευτερα απηλθεν ιδου η ουαι η τριτη ερχεται ταχυ", "15": "και ο εβδομοϲ αγγελοϲ εϲαλπιϲεν και εγενοντο φωναι μεγαλαι εν τω ουρανω λεγοντεϲ εγενετο η βαϲιλεια του κοϲμου του κυριου ημων και του χριϲτου αυτου και βαϲιλευϲει ειϲ τουϲ αιωναϲ των αιωνων", "16": "και οι εικοϲι τεϲϲαρεϲ πρεϲβυτεροι [οι] ενωπιον του θεου καθημενοι επι τουϲ θρονουϲ αυτων επεϲαν επι τα προϲωπα αυτων και προϲεκυνηϲαν τω θεω", "17": "λεγοντεϲ ευχαριϲτουμεν ϲοι κυριε ο θεοϲ ο παντοκρατωρ ο ων και ο ην οτι ειληφεϲ την δυναμιν ϲου την μεγαλην και εβαϲιλευϲαϲ", "18": "και τα εθνη ωργιϲθηϲαν και ηλθεν η οργη ϲου και ο καιροϲ των νεκρων κριθηναι και δουναι τον μιϲθον τοιϲ δουλοιϲ ϲου τοιϲ προφηταιϲ και τοιϲ αγιοιϲ και τοιϲ φοβουμενοιϲ το ονομα ϲου τουϲ μικρουϲ και τουϲ μεγαλουϲ και διαφθειραι τουϲ διαφθειρονταϲ την γην", "19": "και ηνοιγη ο ναοϲ του θεου ο εν τω ουρανω και ωφθη η κιβωτοϲ τηϲ διαθηκηϲ αυτου εν τω ναω αυτου και εγενοντο αϲτραπαι και φωναι και βρονται και ϲειϲμοϲ και χαλαζα μεγαλη"}