{"1": "επειδηπερ πολλοι επεχειρηϲαν αναταξαϲθαι διηγηϲιν περι των πεπληροφορημενων εν ημιν πραγματων", "2": "καθωϲ παρεδοϲαν ημιν οι απ αρχηϲ αυτοπται και υπηρεται γενομενοι του λογου", "3": "εδοξε καμοι παρηκολουθηκοτι ανωθεν παϲιν ακριβωϲ καθεξηϲ ϲοι γραψαι κρατιϲτε θεοφιλε", "4": "ινα επιγνωϲ περι ων κατηχηθηϲ λογων την αϲφαλειαν", "5": "εγενετο εν ταιϲ ημεραιϲ ηρωδου βαϲιλεωϲ τηϲ ιουδαιαϲ ιερευϲ τιϲ ονοματι ζαχαριαϲ εξ εφημεριαϲ αβια και γυνη αυτω εκ των θυγατερων ααρων και το ονομα αυτηϲ ελειϲαβετ", "6": "ηϲαν δε δικαιοι αμφοτεροι εναντιον του θεου πορευομενοι εν παϲαιϲ ταιϲ εντολαιϲ και δικαιωμαϲιν του κυριου αμεμπτοι", "7": "και ουκ ην αυτοιϲ τεκνον καθοτι ην [η] ελειϲαβετ ϲτειρα και αμφοτεροι προβεβηκοτεϲ εν ταιϲ ημεραιϲ αυτων ηϲαν", "8": "εγενετο δε εν τω ιερατευειν αυτον εν τη ταξει τηϲ εφημεριαϲ αυτου εναντι του θεου", "9": "κατα το εθοϲ τηϲ ιερατιαϲ ελαχε του θυμιαϲαι ειϲελθων ειϲ τον ναον του κυριου", "10": "και παν το πληθοϲ ην του λαου προϲευχομενον εξω τη ωρα του θυμιαματοϲ", "11": "ωφθη δε αυτω αγγελοϲ κυριου εϲτωϲ εκ δεξιων του θυϲιαϲτηριου του θυμιαματοϲ", "12": "και εταραχθη ζαχαριαϲ ιδων και φοβοϲ επεπεϲεν επ αυτον", "13": "ειπεν δε προϲ αυτον ο αγγελοϲ μη φοβου ζαχαρια διοτι ειϲηκουϲθη η δεηϲιϲ ϲου και η γυνη ϲου ελειϲαβετ γεννηϲει υιον ϲοι και καλεϲειϲ το ονομα αυτου ιωανην", "14": "και εϲται χαρα ϲοι και αγαλλιαϲιϲ και πολλοι επι τη γενεϲει αυτου χαρηϲονται", "15": "εϲται γαρ μεγαϲ ενωπιον κυριου και οινον και ϲικερα ου μη πιη και πνευματοϲ αγιου πληϲθηϲεται ετι εκ κοιλιαϲ μητροϲ αυτου", "16": "και πολλουϲ των υιων ιϲραηλ επιϲτρεψει επι κυριον τον θεον αυτων", "17": "και αυτοϲ προελευϲεται ενωπιον αυτου εν πνευματι και δυναμει ηλεια επιϲτρεψαι καρδιαϲ πατερων επι τεκνα και απειθειϲ εν φρονηϲει δικαιων ετοιμαϲαι κυριω λαον κατεϲκευαϲμενον", "18": "και ειπεν ζαχαριαϲ προϲ τον αγγελον κατα τι γνωϲομαι τουτο εγω γαρ ειμι πρεϲβυτηϲ και η γυνη μου προβεβηκυια εν ταιϲ ημεραιϲ αυτηϲ", "19": "και αποκριθειϲ ο αγγελοϲ ειπεν αυτω εγω ειμι γαβριηλ ο παρεϲτηκωϲ ενωπιον του θεου και απεϲταλην λαληϲαι προϲ ϲε και ευαγγελιϲαϲθαι ϲοι ταυτα", "20": "και ιδου εϲη ϲιωπων και μη δυναμενοϲ λαληϲαι αχρι ηϲ ημεραϲ γενηται ταυτα ανθ ων ουκ επιϲτευϲαϲ τοιϲ λογοιϲ μου οιτινεϲ πληρωθηϲονται ειϲ τον καιρον αυτων", "21": "και ην ο λαοϲ προϲδοκων τον ζαχαριαν και εθαυμαζον εν τω χρονιζειν εν τω ναω αυτον", "22": "εξελθων δε ουκ εδυνατο λαληϲαι αυτοιϲ και επεγνωϲαν οτι οπταϲιαν εωρακεν εν τω ναω και αυτοϲ ην διανευων αυτοιϲ και διεμενεν κωφοϲ", "23": "και εγενετο ωϲ επληϲθηϲαν αι ημεραι τηϲ λειτουργιαϲ αυτου απηλθεν ειϲ τον οικον αυτου", "24": "μετα δε ταυταϲ ταϲ ημεραϲ ϲυνελαβεν ελειϲαβετ η γυνη αυτου και περιεκρυβεν εαυτην μηναϲ πεντε λεγουϲα", "25": "οτι ουτωϲ μοι πεποιηκεν κυριοϲ εν ημεραιϲ αιϲ επειδεν αφελειν ονειδοϲ μου εν ανθρωποιϲ", "26": "εν δε τω μηνι τω εκτω απεϲταλη ο αγγελοϲ γαβριηλ απο του θεου ειϲ πολιν τηϲ γαλιλαιαϲ η ονομα ναζαρετ", "27": "προϲ παρθενον εμνηϲτευμενην ανδρι ω ονομα ιωϲηφ εξ οικου δαυειδ και το ονομα τηϲ παρθενου μαριαμ", "28": "και ειϲελθων προϲ αυτην ειπεν χαιρε κεχαριτωμενη ο κυριοϲ μετα ϲου", "29": "η δε επι τω λογω διεταραχθη και διελογιζετο ποταποϲ ειη ο αϲπαϲμοϲ ουτοϲ", "30": "και ειπεν ο αγγελοϲ αυτη μη φοβου μαριαμ ευρεϲ γαρ χαριν παρα τω θεω", "31": "και ιδου ϲυλλημψη εν γαϲτρι και τεξη υιον και καλεϲειϲ το ονομα αυτου ιηϲουν", "32": "ουτοϲ εϲται μεγαϲ και υιοϲ υψιϲτου κληθηϲεται και δωϲει αυτω κυριοϲ ο θεοϲ τον θρονον δαυειδ του πατροϲ αυτου", "33": "και βαϲιλευϲει επι τον οικον ιακωβ ειϲ τουϲ αιωναϲ και τηϲ βαϲιλειαϲ αυτου ουκ εϲται τελοϲ", "34": "ειπεν δε μαριαμ προϲ τον αγγελον πωϲ εϲται τουτο επει ανδρα ου γινωϲκω", "35": "και αποκριθειϲ ο αγγελοϲ ειπεν αυτη πνευμα αγιον επελευϲεται επι ϲε και δυναμιϲ υψιϲτου επιϲκιαϲει ϲοι διο και το γεννωμενον αγιον κληθηϲεται υιοϲ θεου", "36": "και ιδου ελειϲαβετ η ϲυγγενιϲ ϲου και αυτη ϲυνειληφεν υιον εν γηρει αυτηϲ και ουτοϲ μην εκτοϲ εϲτιν αυτη τη καλουμενη ϲτειρα", "37": "οτι ουκ αδυνατηϲει παρα του θεου παν ρημα", "38": "ειπεν δε μαριαμ ιδου η δουλη κυριου γενοιτο μοι κατα το ρημα ϲου και απηλθεν απ αυτηϲ ο αγγελοϲ", "39": "αναϲταϲα δε μαριαμ εν ταιϲ ημεραιϲ ταυταιϲ επορευθη ειϲ την ορινην μετα ϲπουδηϲ ειϲ πολιν ιουδα", "40": "και ειϲηλθεν ειϲ τον οικον ζαχαριου και ηϲπαϲατο την ελειϲαβετ", "41": "και εγενετο ωϲ ηκουϲεν τον αϲπαϲμον τηϲ μαριαϲ η ελειϲαβετ εϲκιρτηϲεν το βρεφοϲ εν τη κοιλια αυτηϲ και επληϲθη πνευματοϲ αγιου η ελειϲαβετ", "42": "και ανεφωνηϲεν κραυγη μεγαλη και ειπεν ευλογημενη ϲυ εν γυναιξιν και ευλογημενοϲ ο καρποϲ τηϲ κοιλιαϲ ϲου", "43": "και ποθεν μοι τουτο ινα ελθη η μητηρ του κυριου μου προϲ εμε", "44": "ιδου γαρ ωϲ εγενετο η φωνη του αϲπαϲμου ϲου ειϲ τα ωτα μου εϲκιρτηϲεν εν αγαλλιαϲει το βρεφοϲ εν τη κοιλια μου", "45": "και μακαρια η πιϲτευϲαϲα οτι εϲται τελειωϲιϲ τοιϲ λελαλημενοιϲ αυτη παρα κυριου", "46": "και ειπεν μαριαμ μεγαλυνει η ψυχη μου τον κυριον", "47": "και ηγαλλιαϲεν το πνευμα μου επι τω θεω τω ϲωτηρι μου", "48": "οτι επεβλεψεν επι την ταπεινωϲιν τηϲ δουληϲ αυτου ιδου γαρ απο του νυν μακαριουϲιν με παϲαι αι γενεαι", "49": "οτι εποιηϲεν μοι μεγαλα ο δυνατοϲ και αγιον το ονομα αυτου", "50": "και το ελεοϲ αυτου ειϲ γενεαϲ και γενεαϲ τοιϲ φοβουμενοιϲ αυτον", "51": "εποιηϲεν κρατοϲ εν βραχιονι αυτου διεϲκορπιϲεν υπερηφανουϲ διανοια καρδιαϲ αυτων", "52": "καθειλεν δυναϲταϲ απο θρονων και υψωϲεν ταπεινουϲ", "53": "πεινωνταϲ ενεπληϲεν αγαθων και πλουτουνταϲ εξαπεϲτειλεν κενουϲ", "54": "αντελαβετο ιϲραηλ παιδοϲ αυτου μνηϲθηναι ελεουϲ", "55": "καθωϲ ελαληϲεν προϲ τουϲ πατεραϲ ημων τω αβρααμ και τω ϲπερματι αυτου ειϲ τον αιωνα", "56": "εμεινεν δε μαριαμ ϲυν αυτη ωϲ μηναϲ τρειϲ και υπεϲτρεψεν ειϲ τον οικον αυτηϲ", "57": "τη δε ελειϲαβετ επληϲθη ο χρονοϲ του τεκειν αυτην και εγεννηϲεν υιον", "58": "και ηκουϲαν οι περιοικοι και οι ϲυγγενειϲ αυτηϲ οτι εμεγαλυνεν κυριοϲ το ελεοϲ αυτου μετ αυτηϲ και ϲυνεχαιρον αυτη", "59": "και εγενετο εν τη ημερα τη ογδοη ηλθαν περιτεμειν το παιδιον και εκαλουν αυτο επι τω ονοματι του πατροϲ αυτου ζαχαριαν", "60": "και αποκριθειϲα η μητηρ αυτου ειπεν ουχι αλλα κληθηϲεται ιωανηϲ", "61": "και ειπαν προϲ αυτην οτι ουδειϲ εϲτιν εκ τηϲ ϲυγγενειαϲ ϲου οϲ καλειται τω ονοματι τουτω", "62": "ενενευον δε τω πατρι αυτου το τι αν θελοι καλειϲθαι αυτο", "63": "και αιτηϲαϲ πινακιδιον εγραψεν λεγων ιωανηϲ εϲτιν ονομα αυτου και εθαυμαϲαν παντεϲ", "64": "ανεωχθη δε το ϲτομα αυτου παραχρημα και η γλωϲϲα αυτου και ελαλει ευλογων τον θεον", "65": "και εγενετο επι πανταϲ φοβοϲ τουϲ περιοικουνταϲ αυτουϲ και εν ολη τη ορινη τηϲ ιουδαιαϲ διελαλειτο παντα τα ρηματα ταυτα", "66": "και εθεντο παντεϲ οι ακουϲαντεϲ εν τη καρδια αυτων λεγοντεϲ τι αρα το παιδιον τουτο εϲται και γαρ χειρ κυριου ην μετ αυτου", "67": "και ζαχαριαϲ ο πατηρ αυτου επληϲθη πνευματοϲ αγιου και επροφητευϲεν λεγων", "68": "ευλογητοϲ κυριοϲ ο θεοϲ του ιϲραηλ οτι επεϲκεψατο και εποιηϲεν λυτρωϲιν τω λαω αυτου", "69": "και ηγειρεν κεραϲ ϲωτηριαϲ ημιν εν οικω δαυειδ παιδοϲ αυτου", "70": "καθωϲ ελαληϲεν δια ϲτοματοϲ των αγιων απ αιωνοϲ προφητων αυτου", "71": "ϲωτηριαν εξ εχθρων ημων και εκ χειροϲ παντων των μιϲουντων ημαϲ", "72": "ποιηϲαι ελεοϲ μετα των πατερων ημων και μνηϲθηναι διαθηκηϲ αγιαϲ αυτου", "73": "ορκον ον ωμοϲεν προϲ αβρααμ τον πατερα ημων του δουναι ημιν", "74": "αφοβωϲ εκ χειροϲ εχθρων ρυϲθενταϲ λατρευειν αυτω", "75": "εν οϲιοτητι και δικαιοϲυνη ενωπιον αυτου παϲαιϲ ταιϲ ημεραιϲ ημων", "76": "και ϲυ δε παιδιον προφητηϲ υψιϲτου κληθηϲη προπορευϲη γαρ ενωπιον κυριου ετοιμαϲαι οδουϲ αυτου", "77": "του δουναι γνωϲιν ϲωτηριαϲ τω λαω αυτου εν αφεϲει αμαρτιων αυτων", "78": "δια ϲπλαγχνα ελεουϲ θεου ημων εν οιϲ επιϲκεψεται ημαϲ ανατολη εξ υψουϲ", "79": "επιφαναι τοιϲ εν ϲκοτει και ϲκια θανατου καθημενοιϲ του κατευθυναι τουϲ ποδαϲ ημων ειϲ οδον ειρηνηϲ", "80": "το δε παιδιον ηυξανε και εκραταιουτο πνευματι και ην εν ταιϲ ερημοιϲ εωϲ ημεραϲ αναδειξεωϲ αυτου προϲ τον ιϲραηλ"}