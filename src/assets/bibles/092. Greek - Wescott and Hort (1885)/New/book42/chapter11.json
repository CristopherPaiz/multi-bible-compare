{"1": "και εγενετο εν τω ειναι αυτον εν τοπω τινι προϲευχομενον ωϲ επαυϲατο ειπεν τιϲ των μαθητων αυτου προϲ αυτον κυριε διδαξον ημαϲ προϲευχεϲθαι καθωϲ και ιωανηϲ εδιδαξεν τουϲ μαθηταϲ αυτου", "2": "ειπεν δε αυτοιϲ οταν προϲευχηϲθε λεγετε πατερ αγιαϲθητω το ονομα ϲου ελθατω η βαϲιλεια ϲου", "3": "τον αρτον ημων τον επιουϲιον διδου ημιν το καθ ημεραν", "4": "και αφεϲ ημιν ταϲ αμαρτιαϲ ημων και γαρ αυτοι αφιομεν παντι οφειλοντι ημιν και μη ειϲενεγκηϲ ημαϲ ειϲ πειραϲμον", "5": "και ειπεν προϲ αυτουϲ τιϲ εξ υμων εξει φιλον και πορευϲεται προϲ αυτον μεϲονυκτιου και ειπη αυτω φιλε χρηϲον μοι τρειϲ αρτουϲ", "6": "επειδη φιλοϲ μου παρεγενετο εξ οδου προϲ με και ουκ εχω ο παραθηϲω αυτω", "7": "κακεινοϲ εϲωθεν αποκριθειϲ ειπη μη μοι κοπουϲ παρεχε ηδη η θυρα κεκλειϲται και τα παιδια μου μετ εμου ειϲ την κοιτην ειϲιν ου δυναμαι αναϲταϲ δουναι ϲοι", "8": "λεγω υμιν ει και ου δωϲει αυτω αναϲταϲ δια το ειναι φιλον αυτου δια γε την αναιδιαν αυτου εγερθειϲ δωϲει αυτω οϲων χρηζει", "9": "καγω υμιν λεγω αιτειτε και δοθηϲεται υμιν ζητειτε και ευρηϲετε κρουετε και ανοιγηϲεται υμιν", "10": "παϲ γαρ ο αιτων λαμβανει και ο ζητων ευριϲκει και τω κρουοντι ανοιγηϲεται", "11": "τινα δε εξ υμων τον πατερα αιτηϲει ο υιοϲ ιχθυν μη αντι ιχθυοϲ οφιν αυτω επιδωϲει", "12": "η και αιτηϲει ωον επιδωϲει αυτω ϲκορπιον", "13": "ει ουν υμειϲ πονηροι υπαρχοντεϲ οιδατε δοματα αγαθα διδοναι τοιϲ τεκνοιϲ υμων ποϲω μαλλον ο πατηρ [ο] εξ ουρανου δωϲει πνευμα αγιον τοιϲ αιτουϲιν αυτον", "14": "και ην εκβαλλων δαιμονιον κωφον εγενετο δε του δαιμονιου εξελθοντοϲ ελαληϲεν ο κωφοϲ και εθαυμαϲαν οι οχλοι", "15": "τινεϲ δε εξ αυτων ειπαν εν βεεζεβουλ τω αρχοντι των δαιμονιων εκβαλλει τα δαιμονια", "16": "ετεροι δε πειραζοντεϲ ϲημειον εξ ουρανου εζητουν παρ αυτου", "17": "αυτοϲ δε ειδωϲ αυτων τα διανοηματα ειπεν αυτοιϲ παϲα βαϲιλεια εφ εαυτην διαμεριϲθειϲα ερημουται και οικοϲ επι οικον πιπτει", "18": "ει δε και ο ϲαταναϲ εφ εαυτον διεμεριϲθη πωϲ ϲταθηϲεται η βαϲιλεια αυτου οτι λεγετε εν βεεζεβουλ εκβαλλειν με τα δαιμονια", "19": "ει δε εγω εν βεεζεβουλ εκβαλλω τα δαιμονια οι υιοι υμων εν τινι εκβαλλουϲιν δια τουτο αυτοι υμων κριται εϲονται", "20": "ει δε εν δακτυλω θεου [εγω] εκβαλλω τα δαιμονια αρα εφθαϲεν εφ υμαϲ η βαϲιλεια του θεου", "21": "οταν ο ιϲχυροϲ καθωπλιϲμενοϲ φυλαϲϲη την εαυτου αυλην εν ειρηνη εϲτιν τα υπαρχοντα αυτου", "22": "επαν δε ιϲχυροτεροϲ αυτου επελθων νικηϲη αυτον την πανοπλιαν αυτου αιρει εφ η επεποιθει και τα ϲκυλα αυτου διαδιδωϲιν", "23": "ο μη ων μετ εμου κατ εμου εϲτιν και ο μη ϲυναγων μετ εμου ϲκορπιζει", "24": "οταν το ακαθαρτον πνευμα εξελθη απο του ανθρωπου διερχεται δι ανυδρων τοπων ζητουν αναπαυϲιν και μη ευριϲκον [τοτε] λεγει υποϲτρεψω ειϲ τον οικον μου οθεν εξηλθον", "25": "και ελθον ευριϲκει [ϲχολαζοντα] ϲεϲαρωμενον και κεκοϲμημενον", "26": "τοτε πορευεται και παραλαμβανει ετερα πνευματα πονηροτερα εαυτου επτα και ειϲελθοντα κατοικει εκει και γινεται τα εϲχατα του ανθρωπου εκεινου χειρονα των πρωτων", "27": "εγενετο δε εν τω λεγειν αυτον ταυτα επαραϲα τιϲ φωνην γυνη εκ του οχλου ειπεν αυτω μακαρια η κοιλια η βαϲταϲαϲα ϲε και μαϲτοι ουϲ εθηλαϲαϲ", "28": "αυτοϲ δε ειπεν μενουν μακαριοι οι ακουοντεϲ τον λογον του θεου και φυλαϲϲοντεϲ", "29": "των δε οχλων επαθροιζομενων ηρξατο λεγειν η γενεα αυτη γενεα πονηρα εϲτιν ϲημειον ζητει και ϲημειον ου δοθηϲεται αυτη ει μη το ϲημειον ιωνα", "30": "καθωϲ γαρ εγενετο [ο] ιωναϲ τοιϲ νινευειταιϲ ϲημειον ουτωϲ εϲται και ο υιοϲ του ανθρωπου τη γενεα ταυτη", "31": "βαϲιλιϲϲα νοτου εγερθηϲεται εν τη κριϲει μετα των ανδρων τηϲ γενεαϲ ταυτηϲ και κατακρινει αυτουϲ οτι ηλθεν εκ των περατων τηϲ γηϲ ακουϲαι την ϲοφιαν ϲολομωνοϲ και ιδου πλειον ϲολομωνοϲ ωδε", "32": "ανδρεϲ νινευειται αναϲτηϲονται εν τη κριϲει μετα τηϲ γενεαϲ ταυτηϲ και κατακρινουϲιν αυτην οτι μετενοηϲαν ειϲ το κηρυγμα ιωνα και ιδου πλειον ιωνα ωδε", "33": "ουδειϲ λυχνον αψαϲ ειϲ κρυπτην τιθηϲιν ουδε υπο τον μοδιον αλλ επι την λυχνιαν ινα οι ειϲπορευομενοι το φωϲ βλεπωϲιν", "34": "ο λυχνοϲ του ϲωματοϲ εϲτιν ο οφθαλμοϲ ϲου οταν ο οφθαλμοϲ ϲου απλουϲ η και ολον το ϲωμα ϲου φωτινον εϲτιν επαν δε πονηροϲ η και το ϲωμα ϲου ϲκοτινον", "35": "ϲκοπει ουν μη το φωϲ το εν ϲοι ϲκοτοϲ εϲτιν", "36": "ει ουν το ϲωμα ϲου ολον φωτινον μη εχον μεροϲ τι ϲκοτινον εϲται φωτινον ολον ωϲ οταν ο λυχνοϲ τη αϲτραπη φωτιζη ϲε", "37": "εν δε τω λαληϲαι ερωτα αυτον φαριϲαιοϲ οπωϲ αριϲτηϲη παρ αυτω ειϲελθων δε ανεπεϲεν", "38": "ο δε φαριϲαιοϲ ιδων εθαυμαϲεν οτι ου πρωτον εβαπτιϲθη προ του αριϲτου", "39": "ειπεν δε ο κυριοϲ προϲ αυτον νυν υμειϲ οι φαριϲαιοι το εξωθεν του ποτηριου και του πινακοϲ καθαριζετε το δε εϲωθεν υμων γεμει αρπαγηϲ και πονηριαϲ", "40": "αφρονεϲ ουχ ο ποιηϲαϲ το εξωθεν και το εϲωθεν εποιηϲεν", "41": "πλην τα ενοντα δοτε ελεημοϲυνην και ιδου παντα καθαρα υμιν εϲτιν", "42": "αλλα ουαι υμιν τοιϲ φαριϲαιοιϲ οτι αποδεκατουτε το ηδυοϲμον και το πηγανον και παν λαχανον και παρερχεϲθε την κριϲιν και την αγαπην του θεου ταυτα δε εδει ποιηϲαι κακεινα μη παρειναι", "43": "ουαι υμιν τοιϲ φαριϲαιοιϲ οτι αγαπατε την πρωτοκαθεδριαν εν ταιϲ ϲυναγωγαιϲ και τουϲ αϲπαϲμουϲ εν ταιϲ αγοραιϲ", "44": "ουαι υμιν οτι εϲτε ωϲ τα μνημεια τα αδηλα και οι ανθρωποι οι περιπατουντεϲ επανω ουκ οιδαϲιν", "45": "αποκριθειϲ δε τιϲ των νομικων λεγει αυτω διδαϲκαλε ταυτα λεγων και ημαϲ υβριζειϲ", "46": "ο δε ειπεν και υμιν τοιϲ νομικοιϲ ουαι οτι φορτιζετε τουϲ ανθρωπουϲ φορτια δυϲβαϲτακτα και αυτοι ενι των δακτυλων υμων ου προϲψαυετε τοιϲ φορτιοιϲ", "47": "ουαι υμιν οτι οικοδομειτε τα μνημεια των προφητων οι δε πατερεϲ υμων απεκτειναν αυτουϲ", "48": "αρα μαρτυρεϲ εϲτε και ϲυνευδοκειτε τοιϲ εργοιϲ των πατερων υμων οτι αυτοι μεν απεκτειναν αυτουϲ υμειϲ δε οικοδομειτε", "49": "δια τουτο και η ϲοφια του θεου ειπεν αποϲτελω ειϲ αυτουϲ προφηταϲ και αποϲτολουϲ και εξ αυτων αποκτενουϲιν και διωξουϲιν", "50": "ινα εκζητηθη το αιμα παντων των προφητων το εκκεχυμενον απο καταβοληϲ κοϲμου απο τηϲ γενεαϲ ταυτηϲ", "51": "απο αιματοϲ αβελ εωϲ αιματοϲ ζαχαριου του απολομενου μεταξυ του θυϲιαϲτηριου και του οικου ναι λεγω υμιν εκζητηθηϲεται απο τηϲ γενεαϲ ταυτηϲ", "52": "ουαι υμιν τοιϲ νομικοιϲ οτι ηρατε την κλειδα τηϲ γνωϲεωϲ αυτοι ουκ ειϲηλθατε και τουϲ ειϲερχομενουϲ εκωλυϲατε", "53": "κακειθεν εξελθοντοϲ αυτου ηρξαντο οι γραμματειϲ και οι φαριϲαιοι δεινωϲ ενεχειν και αποϲτοματιζειν αυτον περι πλειονων", "54": "ενεδρευοντεϲ αυτον θηρευϲαι τι εκ του ϲτοματοϲ αυτου"}