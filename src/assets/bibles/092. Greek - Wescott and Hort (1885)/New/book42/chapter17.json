{"1": "ειπεν δε προϲ τουϲ μαθηταϲ αυτου ανενδεκτον εϲτιν του τα ϲκανδαλα μη ελθειν πλην ουαι δι ου ερχεται", "2": "λυϲιτελει αυτω ει λιθοϲ μυλικοϲ περικειται περι τον τραχηλον αυτου και ερριπται ειϲ την θαλαϲϲαν η ινα ϲκανδαλιϲη των μικρων τουτων ενα", "3": "προϲεχετε εαυτοιϲ εαν αμαρτη ο αδελφοϲ ϲου επιτιμηϲον αυτω και εαν μετανοηϲη αφεϲ αυτω", "4": "και εαν επτακιϲ τηϲ ημεραϲ αμαρτηϲη ειϲ ϲε και επτακιϲ επιϲτρεψη προϲ ϲε λεγων μετανοω αφηϲειϲ αυτω", "5": "και ειπαν οι αποϲτολοι τω κυριω προϲθεϲ ημιν πιϲτιν", "6": "ειπεν δε ο κυριοϲ ει εχετε πιϲτιν ωϲ κοκκον ϲιναπεωϲ ελεγετε αν τη ϲυκαμινω [ταυτη] εκριζωθητι και φυτευθητι εν τη θαλαϲϲη και υπηκουϲεν αν υμιν", "7": "τιϲ δε εξ υμων δουλον εχων αροτριωντα η ποιμαινοντα οϲ ειϲελθοντι εκ του αγρου ερει αυτω ευθεωϲ παρελθων αναπεϲε", "8": "αλλ ουχι ερει αυτω ετοιμαϲον τι δειπνηϲω και περιζωϲαμενοϲ διακονει μοι εωϲ φαγω και πιω και μετα ταυτα φαγεϲαι και πιεϲαι ϲυ", "9": "μη εχει χαριν τω δουλω οτι εποιηϲεν τα διαταχθεντα", "10": "ουτωϲ και υμειϲ οταν ποιηϲητε παντα τα διαταχθεντα υμιν λεγετε οτι δουλοι αχρειοι εϲμεν ο ωφειλομεν ποιηϲαι πεποιηκαμεν", "11": "και εγενετο εν τω πορευεϲθαι ειϲ ιερουϲαλημ και αυτοϲ διηρχετο δια μεϲον ϲαμαριαϲ και γαλιλαιαϲ", "12": "και ειϲερχομενου αυτου ειϲ τινα κωμην απηντηϲαν δεκα λεπροι ανδρεϲ οι ανεϲτηϲαν πορρωθεν", "13": "και αυτοι ηραν φωνην λεγοντεϲ ιηϲου επιϲτατα ελεηϲον ημαϲ", "14": "και ιδων ειπεν αυτοιϲ πορευθεντεϲ επιδειξατε εαυτουϲ τοιϲ ιερευϲιν και εγενετο εν τω υπαγειν αυτουϲ εκαθαριϲθηϲαν", "15": "ειϲ δε εξ αυτων ιδων οτι ιαθη υπεϲτρεψεν μετα φωνηϲ μεγαληϲ δοξαζων τον θεον", "16": "και επεϲεν επι προϲωπον παρα τουϲ ποδαϲ αυτου ευχαριϲτων αυτω και αυτοϲ ην ϲαμαρειτηϲ", "17": "αποκριθειϲ δε ο ιηϲουϲ ειπεν ουχ οι δεκα εκαθαριϲθηϲαν οι [δε] εννεα που", "18": "ουχ ευρεθηϲαν υποϲτρεψαντεϲ δουναι δοξαν τω θεω ει μη ο αλλογενηϲ ουτοϲ", "19": "και ειπεν αυτω αναϲταϲ πορευου η πιϲτιϲ ϲου ϲεϲωκεν ϲε", "20": "επερωτηθειϲ δε υπο των φαριϲαιων ποτε ερχεται η βαϲιλεια του θεου απεκριθη αυτοιϲ και ειπεν ουκ ερχεται η βαϲιλεια του θεου μετα παρατηρηϲεωϲ", "21": "ουδε ερουϲιν ιδου ωδε η εκει ιδου γαρ η βαϲιλεια του θεου εντοϲ υμων εϲτιν", "22": "ειπεν δε προϲ τουϲ μαθηταϲ ελευϲονται ημεραι οτε επιθυμηϲετε μιαν των ημερων του υιου του ανθρωπου ιδειν και ουκ οψεϲθε", "23": "και ερουϲιν υμιν ιδου εκει η ιδου ωδε μη [απελθητε μηδε] διωξητε", "24": "ωϲπερ γαρ η αϲτραπη αϲτραπτουϲα εκ τηϲ υπο τον ουρανον ειϲ την υπ ουρανον λαμπει ουτωϲ εϲται ο υιοϲ του ανθρωπου", "25": "πρωτον δε δει αυτον πολλα παθειν και αποδοκιμαϲθηναι απο τηϲ γενεαϲ ταυτηϲ", "26": "και καθωϲ εγενετο εν ταιϲ ημεραιϲ νωε ουτωϲ εϲται και εν ταιϲ ημεραιϲ του υιου του ανθρωπου", "27": "ηϲθιον επινον εγαμουν εγαμιζοντο αχρι ηϲ ημεραϲ ειϲηλθεν νωε ειϲ την κιβωτον και ηλθεν ο κατακλυϲμοϲ και απωλεϲεν πανταϲ", "28": "ομοιωϲ καθωϲ εγενετο εν ταιϲ ημεραιϲ λωτ ηϲθιον επινον ηγοραζον επωλουν εφυτευον ωκοδομουν", "29": "η δε ημερα εξηλθεν λωτ απο ϲοδομων εβρεξεν πυρ και θειον απ ουρανου και απωλεϲεν πανταϲ", "30": "κατα τα αυτα εϲται η ημερα ο υιοϲ του ανθρωπου αποκαλυπτεται", "31": "εν εκεινη τη ημερα οϲ εϲται επι του δωματοϲ και τα ϲκευη αυτου εν τη οικια μη καταβατω αραι αυτα και ο εν αγρω ομοιωϲ μη επιϲτρεψατω ειϲ τα οπιϲω", "32": "μνημονευετε τηϲ γυναικοϲ λωτ", "33": "οϲ εαν ζητηϲη την ψυχην αυτου περιποιηϲαϲθαι απολεϲει αυτην οϲ δ αν απολεϲει ζωογονηϲει αυτην", "34": "λεγω υμιν ταυτη τη νυκτι εϲονται δυο επι κλινηϲ [μιαϲ] ο ειϲ παραλημφθηϲεται και ο ετεροϲ αφεθηϲεται", "35": "εϲονται δυο αληθουϲαι επι το αυτο η μια παραλημφθηϲεται η δε ετερα αφεθηϲεται", "36": "<n>*</n>", "37": "και αποκριθεντεϲ λεγουϲιν αυτω που κυριε ο δε ειπεν αυτοιϲ οπου το ϲωμα εκει και οι αετοι επιϲυναχθηϲονται"}