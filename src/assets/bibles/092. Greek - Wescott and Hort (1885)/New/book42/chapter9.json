{"1": "ϲυνκαλεϲαμενοϲ δε τουϲ δωδεκα εδωκεν αυτοιϲ δυναμιν και εξουϲιαν επι παντα τα δαιμονια και νοϲουϲ θεραπευειν", "2": "και απεϲτειλεν αυτουϲ κηρυϲϲειν την βαϲιλειαν του θεου και ιαϲθαι", "3": "και ειπεν προϲ αυτουϲ μηδεν αιρετε ειϲ την οδον μητε ραβδον μητε πηραν μητε αρτον μητε αργυριον μητε δυο χιτωναϲ εχειν", "4": "και ειϲ ην αν οικιαν ειϲελθητε εκει μενετε και εκειθεν εξερχεϲθε", "5": "και οϲοι αν μη δεχωνται υμαϲ εξερχομενοι απο τηϲ πολεωϲ εκεινηϲ τον κονιορτον απο των ποδων υμων αποτιναϲϲετε ειϲ μαρτυριον επ αυτουϲ", "6": "εξερχομενοι δε διηρχοντο κατα ταϲ κωμαϲ ευαγγελιζομενοι και θεραπευοντεϲ πανταχου", "7": "ηκουϲεν δε ηρωδηϲ ο τετρααρχηϲ τα γινομενα παντα και διηπορει δια το λεγεϲθαι υπο τινων οτι ιωανηϲ ηγερθη εκ νεκρων", "8": "υπο τινων δε οτι ηλειαϲ εφανη αλλων δε οτι προφητηϲ τιϲ των αρχαιων ανεϲτη", "9": "ειπεν δε [ο] ηρωδηϲ ιωανην εγω απεκεφαλιϲα τιϲ δε εϲτιν ουτοϲ περι ου ακουω τοιαυτα και εζητει ιδειν αυτον", "10": "και υποϲτρεψαντεϲ οι αποϲτολοι διηγηϲαντο αυτω οϲα εποιηϲαν και παραλαβων αυτουϲ υπεχωρηϲεν κατ ιδιαν ειϲ πολιν καλουμενην βηθϲαιδα", "11": "οι δε οχλοι γνοντεϲ ηκολουθηϲαν αυτω και αποδεξαμενοϲ αυτουϲ ελαλει αυτοιϲ περι τηϲ βαϲιλειαϲ του θεου και τουϲ χρειαν εχονταϲ θεραπειαϲ ιατο", "12": "η δε ημερα ηρξατο κλινειν προϲελθοντεϲ δε οι δωδεκα ειπαν αυτω απολυϲον τον οχλον ινα πορευθεντεϲ ειϲ ταϲ κυκλω κωμαϲ και αγρουϲ καταλυϲωϲιν και ευρωϲιν επιϲιτιϲμον οτι ωδε εν ερημω τοπω εϲμεν", "13": "ειπεν δε προϲ αυτουϲ δοτε αυτοιϲ φαγειν υμειϲ οι δε ειπαν ουκ ειϲιν ημιν πλειον η αρτοι πεντε και ιχθυεϲ δυο ει μητι πορευθεντεϲ ημειϲ αγοραϲωμεν ειϲ παντα τον λαον τουτον βρωματα", "14": "ηϲαν γαρ ωϲει ανδρεϲ πεντακιϲχιλιοι ειπεν δε προϲ τουϲ μαθηταϲ αυτου κατακλινατε αυτουϲ κλιϲιαϲ ωϲει ανα πεντηκοντα", "15": "και εποιηϲαν ουτωϲ και κατεκλιναν απανταϲ", "16": "λαβων δε τουϲ πεντε αρτουϲ και τουϲ δυο ιχθυαϲ αναβλεψαϲ ειϲ τον ουρανον ευλογηϲεν αυτουϲ και κατεκλαϲεν και εδιδου τοιϲ μαθηταιϲ παραθειναι τω οχλω", "17": "και εφαγον και εχορταϲθηϲαν παντεϲ και ηρθη το περιϲϲευϲαν αυτοιϲ κλαϲματων κοφινοι δωδεκα", "18": "και εγενετο εν τω ειναι αυτον προϲευχομενον κατα μοναϲ ϲυνηϲαν αυτω οι μαθηται και επηρωτηϲεν αυτουϲ λεγων τινα με οι οχλοι λεγουϲιν ειναι", "19": "οι δε αποκριθεντεϲ ειπαν ιωανην τον βαπτιϲτην αλλοι δε ηλειαν αλλοι δε οτι προφητηϲ τιϲ των αρχαιων ανεϲτη", "20": "ειπεν δε αυτοιϲ υμειϲ δε τινα με λεγετε ειναι πετροϲ δε αποκριθειϲ ειπεν τον χριϲτον του θεου", "21": "ο δε επιτιμηϲαϲ αυτοιϲ παρηγγειλεν μηδενι λεγειν τουτο", "22": "ειπων οτι δει τον υιον του ανθρωπου πολλα παθειν και αποδοκιμαϲθηναι απο των πρεϲβυτερων και αρχιερεων και γραμματεων και αποκτανθηναι και τη τριτη ημερα εγερθηναι", "23": "ελεγεν δε προϲ πανταϲ ει τιϲ θελει οπιϲω μου ερχεϲθαι αρνηϲαϲθω εαυτον και αρατω τον ϲταυρον αυτου καθ ημεραν και ακολουθειτω μοι", "24": "οϲ γαρ αν θελη την ψυχην αυτου ϲωϲαι απολεϲει αυτην οϲ δ αν απολεϲη την ψυχην αυτου ενεκεν εμου ουτοϲ ϲωϲει αυτην", "25": "τι γαρ ωφελειται ανθρωποϲ κερδηϲαϲ τον κοϲμον ολον εαυτον δε απολεϲαϲ η ζημιωθειϲ", "26": "οϲ γαρ αν επαιϲχυνθη με και τουϲ εμουϲ λογουϲ τουτον ο υιοϲ του ανθρωπου επαιϲχυνθηϲεται οταν ελθη εν τη δοξη αυτου και του πατροϲ και των αγιων αγγελων", "27": "λεγω δε υμιν αληθωϲ ειϲιν τινεϲ των αυτου εϲτηκοτων οι ου μη γευϲωνται θανατου εωϲ αν ιδωϲιν την βαϲιλειαν του θεου", "28": "εγενετο δε μετα τουϲ λογουϲ τουτουϲ ωϲει ημεραι οκτω παραλαβων πετρον και ιωανην και ιακωβον ανεβη ειϲ το οροϲ προϲευξαϲθαι", "29": "και εγενετο εν τω προϲευχεϲθαι αυτον το ειδοϲ του προϲωπου αυτου ετερον και ο ιματιϲμοϲ αυτου λευκοϲ εξαϲτραπτων", "30": "και ιδου ανδρεϲ δυο ϲυνελαλουν αυτω οιτινεϲ ηϲαν μωυϲηϲ και ηλειαϲ", "31": "οι οφθεντεϲ εν δοξη ελεγον την εξοδον αυτου ην ημελλεν πληρουν εν ιερουϲαλημ", "32": "ο δε πετροϲ και οι ϲυν αυτω ηϲαν βεβαρημενοι υπνω διαγρηγορηϲαντεϲ δε ειδαν την δοξαν αυτου και τουϲ δυο ανδραϲ τουϲ ϲυνεϲτωταϲ αυτω", "33": "και εγενετο εν τω διαχωριζεϲθαι αυτουϲ απ αυτου ειπεν ο πετροϲ προϲ τον ιηϲουν επιϲτατα καλον εϲτιν ημαϲ ωδε ειναι και ποιηϲωμεν ϲκηναϲ τρειϲ μιαν ϲοι και μιαν μωυϲει και μιαν ηλεια μη ειδωϲ ο λεγει", "34": "ταυτα δε αυτου λεγοντοϲ εγενετο νεφελη και επεϲκιαζεν αυτουϲ εφοβηθηϲαν δε εν τω ειϲελθειν αυτουϲ ειϲ την νεφελην", "35": "και φωνη εγενετο εκ τηϲ νεφεληϲ λεγουϲα ουτοϲ εϲτιν ο υιοϲ μου ο εκλελεγμενοϲ αυτου ακουετε", "36": "και εν τω γενεϲθαι την φωνην ευρεθη ιηϲουϲ μονοϲ και αυτοι εϲιγηϲαν και ουδενι απηγγειλαν εν εκειναιϲ ταιϲ ημεραιϲ ουδεν ων εωρακαν", "37": "εγενετο δε τη εξηϲ ημερα κατελθοντων αυτων απο του ορουϲ ϲυνηντηϲεν αυτω οχλοϲ πολυϲ", "38": "και ιδου ανηρ απο του οχλου εβοηϲεν λεγων διδαϲκαλε δεομαι ϲου επιβλεψαι επι τον υιον μου οτι μονογενηϲ μοι εϲτιν", "39": "και ιδου πνευμα λαμβανει αυτον και εξεφνηϲ κραζει και ϲπαραϲϲει αυτον μετα αφρου και μολιϲ αποχωρει απ αυτου ϲυντριβον αυτον", "40": "και εδεηθην των μαθητων ϲου ινα εκβαλωϲιν αυτο και ουκ ηδυνηθηϲαν", "41": "αποκριθειϲ δε ο ιηϲουϲ ειπεν ω γενεα απιϲτοϲ και διεϲτραμμενη εωϲ ποτε εϲομαι προϲ υμαϲ και ανεξομαι υμων προϲαγαγε ωδε τον υιον ϲου", "42": "ετι δε προϲερχομενου αυτου ερρηξεν αυτον το δαιμονιον και ϲυνεϲπαραξεν επετιμηϲεν δε ο ιηϲουϲ τω πνευματι τω ακαθαρτω και ιαϲατο τον παιδα και απεδωκεν αυτον τω πατρι αυτου", "43": "εξεπληϲϲοντο δε παντεϲ επι τη μεγαλειοτητι του θεου παντων δε θαυμαζοντων επι παϲιν οιϲ εποιει ειπεν προϲ τουϲ μαθηταϲ αυτου", "44": "θεϲθε υμειϲ ειϲ τα ωτα υμων τουϲ λογουϲ τουτουϲ ο γαρ υιοϲ του ανθρωπου μελλει παραδιδοϲθαι ειϲ χειραϲ ανθρωπων", "45": "οι δε ηγνοουν το ρημα τουτο και ην παρακεκαλυμμενον απ αυτων ινα μη αιϲθωνται αυτο και εφοβουντο ερωτηϲαι αυτον περι του ρηματοϲ τουτου", "46": "ειϲηλθεν δε διαλογιϲμοϲ εν αυτοιϲ το τιϲ αν ειη μειζων αυτων", "47": "ο δε ιηϲουϲ ειδωϲ τον διαλογιϲμον τηϲ καρδιαϲ αυτων επιλαβομενοϲ παιδιον εϲτηϲεν αυτο παρ εαυτω", "48": "και ειπεν αυτοιϲ οϲ αν δεξηται τουτο το παιδιον επι τω ονοματι μου εμε δεχεται και οϲ αν εμε δεξηται δεχεται τον αποϲτειλαντα με ο γαρ μικροτεροϲ εν παϲιν υμιν υπαρχων ουτοϲ εϲτιν μεγαϲ", "49": "αποκριθειϲ δε ιωανηϲ ειπεν επιϲτατα ειδαμεν τινα εν τω ονοματι ϲου εκβαλλοντα δαιμονια και εκωλυομεν αυτον οτι ουκ ακολουθει μεθ ημων", "50": "ειπεν δε προϲ αυτον ιηϲουϲ μη κωλυετε οϲ γαρ ουκ εϲτιν καθ υμων υπερ υμων εϲτιν", "51": "εγενετο δε εν τω ϲυμπληρουϲθαι ταϲ ημεραϲ τηϲ αναλημψεωϲ αυτου και αυτοϲ το προϲωπον εϲτηριϲεν του πορευεϲθαι ειϲ ιερουϲαλημ", "52": "και απεϲτειλεν αγγελουϲ προ προϲωπου αυτου και πορευθεντεϲ ειϲηλθον ειϲ κωμην ϲαμαρειτων ωϲ ετοιμαϲαι αυτω", "53": "και ουκ εδεξαντο αυτον οτι το προϲωπον αυτου ην πορευομενον ειϲ ιερουϲαλημ", "54": "ιδοντεϲ δε οι μαθηται ιακωβοϲ και ιωανηϲ ειπαν κυριε θελειϲ ειπωμεν πυρ καταβηναι απο του ουρανου και αναλωϲαι αυτουϲ", "55": "ϲτραφειϲ δε επετιμηϲεν αυτοιϲ", "56": "και επορευθηϲαν ειϲ ετεραν κωμην", "57": "και πορευομενων αυτων εν τη οδω ειπεν τιϲ προϲ αυτον ακολουθηϲω ϲοι οπου εαν απερχη", "58": "και ειπεν αυτω [ο] ιηϲουϲ αι αλωπεκεϲ φωλεουϲ εχουϲιν και τα πετεινα του ουρανου καταϲκηνωϲειϲ ο δε υιοϲ του ανθρωπου ουκ εχει που την κεφαλην κλινη", "59": "ειπεν δε προϲ ετερον ακολουθει μοι ο δε ειπεν επιτρεψον μοι πρωτον απελθοντι θαψαι τον πατερα μου", "60": "ειπεν δε αυτω αφεϲ τουϲ νεκρουϲ θαψαι τουϲ εαυτων νεκρουϲ ϲυ δε απελθων διαγγελλε την βαϲιλειαν του θεου", "61": "ειπεν δε και ετεροϲ ακολουθηϲω ϲοι κυριε πρωτον δε επιτρεψον μοι αποταξαϲθαι τοιϲ ειϲ τον οικον μου", "62": "ειπεν δε [προϲ αυτον] ο ιηϲουϲ ουδειϲ επιβαλων την χειρα επ αροτρον και βλεπων ειϲ τα οπιϲω ευθετοϲ εϲτιν τη βαϲιλεια του θεου"}