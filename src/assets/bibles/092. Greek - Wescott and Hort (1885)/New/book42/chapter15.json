{"1": "ηϲαν δε αυτω εγγιζοντεϲ παντεϲ οι τελωναι και οι αμαρτωλοι ακουειν αυτου", "2": "και διεγογγυζον οι τε φαριϲαιοι και οι γραμματειϲ λεγοντεϲ οτι ουτοϲ αμαρτωλουϲ προϲδεχεται και ϲυνεϲθιει αυτοιϲ", "3": "ειπεν δε προϲ αυτουϲ την παραβολην ταυτην λεγων", "4": "τιϲ ανθρωποϲ εξ υμων εχων εκατον προβατα και απολεϲαϲ εξ αυτων εν ου καταλειπει τα ενενηκοντα εννεα εν τη ερημω και πορευεται επι το απολωλοϲ εωϲ ευρη αυτο", "5": "και ευρων επιτιθηϲιν επι τουϲ ωμουϲ αυτου χαιρων", "6": "και ελθων ειϲ τον οικον ϲυνκαλει τουϲ φιλουϲ και τουϲ γειτοναϲ λεγων αυτοιϲ ϲυνχαρητε μοι οτι ευρον το προβατον μου το απολωλοϲ", "7": "λεγω υμιν οτι ουτωϲ χαρα εν τω ουρανω εϲται επι ενι αμαρτωλω μετανοουντι η επι ενενηκοντα εννεα δικαιοιϲ οιτινεϲ ου χρειαν εχουϲιν μετανοιαϲ", "8": "η τιϲ γυνη δραχμαϲ εχουϲα δεκα εαν απολεϲη δραχμην μιαν ουχι απτει λυχνον και ϲαροι την οικιαν και ζητει επιμελωϲ εωϲ ου ευρη", "9": "και ευρουϲα ϲυνκαλει ταϲ φιλαϲ και γειτοναϲ λεγουϲα ϲυνχαρητε μοι οτι ευρον την δραχμην ην απωλεϲα", "10": "ουτωϲ λεγω υμιν γινεται χαρα ενωπιον των αγγελων του θεου επι ενι αμαρτωλω μετανοουντι", "11": "ειπεν δε ανθρωποϲ τιϲ ειχεν δυο υιουϲ", "12": "και ειπεν ο νεωτεροϲ αυτων τω πατρι πατερ δοϲ μοι το επιβαλλον μεροϲ τηϲ ουϲιαϲ ο δε διειλεν αυτοιϲ τον βιον", "13": "και μετ ου πολλαϲ ημεραϲ ϲυναγαγων παντα ο νεωτεροϲ υιοϲ απεδημηϲεν ειϲ χωραν μακραν και εκει διεϲκορπιϲεν την ουϲιαν αυτου ζων αϲωτωϲ", "14": "δαπανηϲαντοϲ δε αυτου παντα εγενετο λιμοϲ ιϲχυρα κατα την χωραν εκεινην και αυτοϲ ηρξατο υϲτερειϲθαι", "15": "και πορευθειϲ εκολληθη ενι των πολιτων τηϲ χωραϲ εκεινηϲ και επεμψεν αυτον ειϲ τουϲ αγρουϲ αυτου βοϲκειν χοιρουϲ", "16": "και επεθυμει χορταϲθηναι εκ των κερατιων ων ηϲθιον οι χοιροι και ουδειϲ εδιδου αυτω", "17": "ειϲ εαυτον δε ελθων εφη ποϲοι μιϲθιοι του πατροϲ μου περιϲϲευονται αρτων εγω δε λιμω ωδε απολλυμαι", "18": "αναϲταϲ πορευϲομαι προϲ τον πατερα μου και ερω αυτω πατερ ημαρτον ειϲ τον ουρανον και ενωπιον ϲου", "19": "ουκετι ειμι αξιοϲ κληθηναι υιοϲ ϲου ποιηϲον με ωϲ ενα των μιϲθιων ϲου", "20": "και αναϲταϲ ηλθεν προϲ τον πατερα εαυτου ετι δε αυτου μακραν απεχοντοϲ ειδεν αυτον ο πατηρ αυτου και εϲπλαγχνιϲθη και δραμων επεπεϲεν επι τον τραχηλον αυτου και κατεφιληϲεν αυτον", "21": "ειπεν δε ο υιοϲ αυτω πατερ ημαρτον ειϲ τον ουρανον και ενωπιον ϲου ουκετι ειμι αξιοϲ κληθηναι υιοϲ ϲου [ποιηϲον με ωϲ ενα των μιϲθιων ϲου]", "22": "ειπεν δε ο πατηρ προϲ τουϲ δουλουϲ αυτου ταχυ εξενεγκατε ϲτολην την πρωτην και ενδυϲατε αυτον και δοτε δακτυλιον ειϲ την χειρα αυτου και υποδηματα ειϲ τουϲ ποδαϲ", "23": "και φερετε τον μοϲχον τον ϲιτευτον θυϲατε και φαγοντεϲ ευφρανθωμεν", "24": "οτι ουτοϲ ο υιοϲ μου νεκροϲ ην και ανεζηϲεν ην απολωλωϲ και ευρεθη και ηρξαντο ευφραινεϲθαι", "25": "ην δε ο υιοϲ αυτου ο πρεϲβυτεροϲ εν αγρω και ωϲ ερχομενοϲ ηγγιϲεν τη οικια ηκουϲεν ϲυμφωνιαϲ και χορων", "26": "και προϲκαλεϲαμενοϲ ενα των παιδων επυνθανετο τι αν ειη ταυτα", "27": "ο δε ειπεν αυτω οτι ο αδελφοϲ ϲου ηκει και εθυϲεν ο πατηρ ϲου τον μοϲχον τον ϲιτευτον οτι υγιαινοντα αυτον απελαβεν", "28": "ωργιϲθη δε και ουκ ηθελεν ειϲελθειν ο δε πατηρ αυτου εξελθων παρεκαλει αυτον", "29": "ο δε αποκριθειϲ ειπεν τω πατρι αυτου ιδου τοϲαυτα ετη δουλευω ϲοι και ουδεποτε εντολην ϲου παρηλθον και εμοι ουδεποτε εδωκαϲ εριφον ινα μετα των φιλων μου ευφρανθω", "30": "οτε δε ο υιοϲ ϲου ουτοϲ ο καταφαγων ϲου τον βιον μετα πορνων ηλθεν εθυϲαϲ αυτω τον ϲιτευτον μοϲχον", "31": "ο δε ειπεν αυτω τεκνον ϲυ παντοτε μετ εμου ει και παντα τα εμα ϲα εϲτιν", "32": "ευφρανθηναι δε και χαρηναι εδει οτι ο αδελφοϲ ϲου ουτοϲ νεκροϲ ην και εζηϲεν και απολωλωϲ και ευρεθη"}