{"1": "εγενετο δε εν τω τον οχλον επικειϲθαι αυτω και ακουειν τον λογον του θεου και αυτοϲ ην εϲτωϲ παρα την λιμνην γεννηϲαρετ", "2": "και ειδεν πλοια δυο εϲτωτα παρα την λιμνην οι δε αλεειϲ απ αυτων αποβαντεϲ επλυνον τα δικτυα", "3": "εμβαϲ δε ειϲ εν των πλοιων ο ην ϲιμωνοϲ ηρωτηϲεν αυτον απο τηϲ γηϲ επαναγαγειν ολιγον καθιϲαϲ δε εκ του πλοιου εδιδαϲκεν τουϲ οχλουϲ", "4": "ωϲ δε επαυϲατο λαλων ειπεν προϲ τον ϲιμωνα επαναγαγε ειϲ το βαθοϲ και χαλαϲατε τα δικτυα υμων ειϲ αγραν", "5": "και αποκριθειϲ ϲιμων ειπεν επιϲτατα δι οληϲ νυκτοϲ κοπιαϲαντεϲ ουδεν ελαβομεν επι δε τω ρηματι ϲου χαλαϲω τα δικτυα", "6": "και τουτο ποιηϲαντεϲ ϲυνεκλειϲαν πληθοϲ ιχθυων πολυ διερηϲϲετο δε τα δικτυα αυτων", "7": "και κατενευϲαν τοιϲ μετοχοιϲ εν τω ετερω πλοιω του ελθονταϲ ϲυλλαβεϲθαι αυτοιϲ και ηλθαν και επληϲαν αμφοτερα τα πλοια ωϲτε βυθιζεϲθαι αυτα", "8": "ιδων δε ϲιμων πετροϲ προϲεπεϲεν τοιϲ γοναϲιν ιηϲου λεγων εξελθε απ εμου οτι ανηρ αμαρτωλοϲ ειμι κυριε", "9": "θαμβοϲ γαρ περιεϲχεν αυτον και πανταϲ τουϲ ϲυν αυτω επι τη αγρα των ιχθυων ων ϲυνελαβον", "10": "ομοιωϲ δε και ιακωβον και ιωανην υιουϲ ζεβεδαιου οι ηϲαν κοινωνοι τω ϲιμωνι και ειπεν προϲ τον ϲιμωνα ιηϲουϲ μη φοβου απο του νυν ανθρωπουϲ εϲη ζωγρων", "11": "και καταγαγοντεϲ τα πλοια επι την γην αφεντεϲ παντα ηκολουθηϲαν αυτω", "12": "και εγενετο εν τω ειναι αυτον εν μια των πολεων και ιδου ανηρ πληρηϲ λεπραϲ ιδων δε τον ιηϲουν πεϲων επι προϲωπον εδεηθη αυτου λεγων κυριε εαν θεληϲ δυναϲαι με καθαριϲαι", "13": "και εκτειναϲ την χειρα ηψατο αυτου λεγων θελω καθαριϲθητι και ευθεωϲ η λεπρα απηλθεν απ αυτου", "14": "και αυτοϲ παρηγγειλεν αυτω μηδενι ειπειν αλλα απελθων δειξον ϲεαυτον τω ιερει και προϲενεγκε περι του καθαριϲμου ϲου καθωϲ προϲεταξεν μωυϲηϲ ειϲ μαρτυριον αυτοιϲ", "15": "διηρχετο δε μαλλον ο λογοϲ περι αυτου και ϲυνηρχοντο οχλοι πολλοι ακουειν και θεραπευεϲθαι απο των αϲθενειων αυτων", "16": "αυτοϲ δε ην υποχωρων εν ταιϲ ερημοιϲ και προϲευχομενοϲ", "17": "και εγενετο εν μια των ημερων και αυτοϲ ην διδαϲκων και ηϲαν καθημενοι φαριϲαιοι και νομοδιδαϲκαλοι οι ηϲαν εληλυθοτεϲ εκ παϲηϲ κωμηϲ τηϲ γαλιλαιαϲ και ιουδαιαϲ και ιερουϲαλημ και δυναμιϲ κυριου ην ειϲ το ιαϲθαι αυτον", "18": "και ιδου ανδρεϲ φεροντεϲ επι κλινηϲ ανθρωπον οϲ ην παραλελυμενοϲ και εζητουν αυτον ειϲενεγκειν και θειναι [αυτον] ενωπιον αυτου", "19": "και μη ευροντεϲ ποιαϲ ειϲενεγκωϲιν αυτον δια τον οχλον αναβαντεϲ επι το δωμα δια των κεραμων καθηκαν αυτον ϲυν τω κλινιδιω ειϲ το μεϲον εμπροϲθεν του ιηϲου", "20": "και ιδων την πιϲτιν αυτων ειπεν ανθρωπε αφεωνται ϲοι αι αμαρτιαι ϲου", "21": "και ηρξαντο διαλογιζεϲθαι οι γραμματειϲ και οι φαριϲαιοι λεγοντεϲ τιϲ εϲτιν ουτοϲ οϲ λαλει βλαϲφημιαϲ τιϲ δυναται αμαρτιαϲ αφειναι ει μη μονοϲ ο θεοϲ", "22": "επιγνουϲ δε ο ιηϲουϲ τουϲ διαλογιϲμουϲ αυτων αποκριθειϲ ειπεν προϲ αυτουϲ τι διαλογιζεϲθε εν ταιϲ καρδιαιϲ υμων", "23": "τι εϲτιν ευκοπωτερον ειπειν αφεωνται ϲοι αι αμαρτιαι ϲου η ειπειν εγειρε και περιπατει", "24": "ινα δε ειδητε οτι ο υιοϲ του ανθρωπου εξουϲιαν εχει επι τηϲ γηϲ αφιεναι αμαρτιαϲ ειπεν τω παραλελυμενω ϲοι λεγω εγειρε και αραϲ το κλινιδιον ϲου πορευου ειϲ τον οικον ϲου", "25": "και παραχρημα αναϲταϲ ενωπιον αυτων αραϲ εφ ο κατεκειτο απηλθεν ειϲ τον οικον αυτου δοξαζων τον θεον", "26": "και εκϲταϲιϲ ελαβεν απανταϲ και εδοξαζον τον θεον και επληϲθηϲαν φοβου λεγοντεϲ οτι ειδαμεν παραδοξα ϲημερον", "27": "και μετα ταυτα εξηλθεν και εθεαϲατο τελωνην ονοματι λευειν καθημενον επι το τελωνιον και ειπεν αυτω ακολουθει μοι", "28": "και καταλιπων παντα αναϲταϲ ηκολουθει αυτω", "29": "και εποιηϲεν δοχην μεγαλην λευειϲ αυτω εν τη οικια αυτου και ην οχλοϲ πολυϲ τελωνων και αλλων οι ηϲαν μετ αυτων κατακειμενοι", "30": "και εγογγυζον οι φαριϲαιοι και οι γραμματειϲ αυτων προϲ τουϲ μαθηταϲ αυτου λεγοντεϲ δια τι μετα των τελωνων και αμαρτωλων εϲθιετε και πινετε", "31": "και αποκριθειϲ [ο] ιηϲουϲ ειπεν προϲ αυτουϲ ου χρειαν εχουϲιν οι υγιαινοντεϲ ιατρου αλλα οι κακωϲ εχοντεϲ", "32": "ουκ εληλυθα καλεϲαι δικαιουϲ αλλα αμαρτωλουϲ ειϲ μετανοιαν", "33": "οι δε ειπαν προϲ αυτον οι μαθηται ιωανου νηϲτευουϲιν πυκνα και δεηϲειϲ ποιουνται ομοιωϲ και οι των φαριϲαιων οι δε ϲοι εϲθιουϲιν και πινουϲιν", "34": "ο δε ιηϲουϲ ειπεν προϲ αυτουϲ μη δυναϲθε τουϲ υιουϲ του νυμφωνοϲ εν ω ο νυμφιοϲ μετ αυτων εϲτιν ποιηϲαι νηϲτευϲαι", "35": "ελευϲονται δε ημεραι και οταν απαρθη απ αυτων ο νυμφιοϲ τοτε νηϲτευϲουϲιν εν εκειναιϲ ταιϲ ημεραιϲ", "36": "ελεγεν δε και παραβολην προϲ αυτουϲ οτι ουδειϲ επιβλημα απο ιματιου καινου ϲχιϲαϲ επιβαλλει επι ιματιον παλαιον ει δε μη γε και το καινον ϲχιϲει και τω παλαιω ου ϲυμφωνηϲει το επιβλημα το απο του καινου", "37": "και ουδειϲ βαλλει οινον νεον ειϲ αϲκουϲ παλαιουϲ ει δε μη γε ρηξει ο οινοϲ ο νεοϲ τουϲ αϲκουϲ και αυτοϲ εκχυθηϲεται και οι αϲκοι απολουνται", "38": "αλλα οινον νεον ειϲ αϲκουϲ καινουϲ βλητεον", "39": "[ουδειϲ πιων παλαιον θελει νεον λεγει γαρ ο παλαιοϲ χρηϲτοϲ εϲτιν]"}