{"1": "και ειϲελθων διηρχετο την ιερειχω", "2": "και ιδου ανηρ ονοματι καλουμενοϲ ζακχαιοϲ και αυτοϲ ην αρχιτελωνηϲ και αυτοϲ πλουϲιοϲ", "3": "και εζητει ιδειν τον ιηϲουν τιϲ εϲτιν και ουκ ηδυνατο απο του οχλου οτι τη ηλικια μικροϲ ην", "4": "και προδραμων ειϲ το εμπροϲθεν ανεβη επι ϲυκομορεαν ινα ιδη αυτον οτι εκεινηϲ ημελλεν διερχεϲθαι", "5": "και ωϲ ηλθεν επι τον τοπον αναβλεψαϲ [ο] ιηϲουϲ ειπεν προϲ αυτον ζακχαιε ϲπευϲαϲ καταβηθι ϲημερον γαρ εν τω οικω ϲου δει με μειναι", "6": "και ϲπευϲαϲ κατεβη και υπεδεξατο αυτον χαιρων", "7": "και ιδοντεϲ παντεϲ διεγογγυζον λεγοντεϲ οτι παρα αμαρτωλω ανδρι ειϲηλθεν καταλυϲαι", "8": "ϲταθειϲ δε ζακχαιοϲ ειπεν προϲ τον κυριον ιδου τα ημιϲια μου των υπαρχοντων κυριε [τοιϲ] πτωχοιϲ διδωμι και ει τινοϲ τι εϲυκοφαντηϲα αποδιδωμι τετραπλουν", "9": "ειπεν δε προϲ αυτον [ο] ιηϲουϲ οτι ϲημερον ϲωτηρια τω οικω τουτω εγενετο καθοτι και αυτοϲ υιοϲ αβρααμ [εϲτιν]", "10": "ηλθεν γαρ ο υιοϲ του ανθρωπου ζητηϲαι και ϲωϲαι το απολωλοϲ", "11": "ακουοντων δε αυτων ταυτα προϲθειϲ ειπεν παραβολην δια το εγγυϲ ειναι ιερουϲαλημ αυτον και δοκειν αυτουϲ οτι παραχρημα μελλει η βαϲιλεια του θεου αναφαινεϲθαι", "12": "ειπεν ουν ανθρωποϲ τιϲ ευγενηϲ επορευθη ειϲ χωραν μακραν λαβειν εαυτω βαϲιλειαν και υποϲτρεψαι", "13": "καλεϲαϲ δε δεκα δουλουϲ εαυτου εδωκεν αυτοιϲ δεκα μναϲ και ειπεν προϲ αυτουϲ πραγματευϲαϲθαι εν ω ερχομαι", "14": "οι δε πολιται αυτου εμιϲουν αυτον και απεϲτειλαν πρεϲβειαν οπιϲω αυτου λεγοντεϲ ου θελομεν τουτον βαϲιλευϲαι εφ ημαϲ", "15": "και εγενετο εν τω επανελθειν αυτον λαβοντα την βαϲιλειαν και ειπεν φωνηθηναι αυτω τουϲ δουλουϲ τουτουϲ οιϲ δεδωκει το αργυριον ινα γνοι τι διεπραγματευϲαντο", "16": "παρεγενετο δε ο πρωτοϲ λεγων κυριε η μνα ϲου δεκα προϲηργαϲατο μναϲ", "17": "και ειπεν αυτω ευγε αγαθε δουλε οτι εν ελαχιϲτω πιϲτοϲ εγενου ιϲθι εξουϲιαν εχων επανω δεκα πολεων", "18": "και ηλθεν ο δευτεροϲ λεγων η μνα ϲου κυριε εποιηϲεν πεντε μναϲ", "19": "ειπεν δε και τουτω και ϲυ επανω γινου πεντε πολεων", "20": "και ο ετεροϲ ηλθεν λεγων κυριε ιδου η μνα ϲου ην ειχον αποκειμενην εν ϲουδαριω", "21": "εφοβουμην γαρ ϲε οτι ανθρωποϲ αυϲτηροϲ ει αιρειϲ ο ουκ εθηκαϲ και θεριζειϲ ο ουκ εϲπειραϲ", "22": "λεγει αυτω εκ του ϲτοματοϲ ϲου κρινω ϲε πονηρε δουλε ηδειϲ οτι εγω ανθρωποϲ αυϲτηροϲ ειμι αιρων ο ουκ εθηκα και θεριζων ο ουκ εϲπειρα", "23": "και δια τι ουκ εδωκαϲ μου το αργυριον επι τραπεζαν καγω ελθων ϲυν τοκω αν αυτο επραξα", "24": "και τοιϲ παρεϲτωϲιν ειπεν αρατε απ αυτου την μναν και δοτε τω ταϲ δεκα μναϲ εχοντι", "25": "και ειπαν αυτω κυριε εχει δεκα μναϲ", "26": "λεγω υμιν οτι παντι τω εχοντι δοθηϲεται απο δε του μη εχοντοϲ και ο εχει αρθηϲεται", "27": "πλην τουϲ εχθρουϲ μου τουτουϲ τουϲ μη θεληϲανταϲ με βαϲιλευϲαι επ αυτουϲ αγαγετε ωδε και καταϲφαξατε αυτουϲ εμπροϲθεν μου", "28": "και ειπων ταυτα επορευετο εμπροϲθεν αναβαινων ειϲ ιεροϲολυμα", "29": "και εγενετο ωϲ ηγγιϲεν ειϲ βηθφαγη και βηθανια προϲ το οροϲ το καλουμενον ελαιων απεϲτειλεν δυο των μαθητων", "30": "λεγων υπαγετε ειϲ την κατεναντι κωμην εν η ειϲπορευομενοι ευρηϲετε πωλον δεδεμενον εφ ον ουδειϲ πωποτε ανθρωπων εκαθιϲεν και λυϲαντεϲ αυτον αγαγετε", "31": "και εαν τιϲ υμαϲ ερωτα δια τι λυετε ουτωϲ ερειτε οτι ο κυριοϲ αυτου χρειαν εχει", "32": "απελθοντεϲ δε οι απεϲταλμενοι ευρον καθωϲ ειπεν αυτοιϲ", "33": "λυοντων δε αυτων τον πωλον ειπαν οι κυριοι αυτου προϲ αυτουϲ τι λυετε τον πωλον", "34": "οι δε ειπαν οτι ο κυριοϲ αυτου χρειαν εχει", "35": "και ηγαγον αυτον προϲ τον ιηϲουν και επιριψαντεϲ αυτων τα ιματια επι τον πωλον επεβιβαϲαν τον ιηϲουν", "36": "πορευομενου δε αυτου υπεϲτρωννυον τα ιματια εαυτων εν τη οδω", "37": "εγγιζοντοϲ δε αυτου ηδη προϲ τη καταβαϲει του ορουϲ των ελαιων ηρξαντο απαν το πληθοϲ των μαθητων χαιροντεϲ αινειν τον θεον φωνη μεγαλη περι παϲων ων ειδον δυναμεων", "38": "λεγοντεϲ ευλογημενοϲ ο ερχομενοϲ ο βαϲιλευϲ εν ονοματι κυριου εν ουρανω ειρηνη και δοξα εν υψιϲτοιϲ", "39": "και τινεϲ των φαριϲαιων απο του οχλου ειπαν προϲ αυτον διδαϲκαλε επιτιμηϲον τοιϲ μαθηταιϲ ϲου", "40": "και αποκριθειϲ ειπεν λεγω υμιν εαν ουτοι ϲιωπηϲουϲιν οι λιθοι κραξουϲιν", "41": "και ωϲ ηγγιϲεν ιδων την πολιν εκλαυϲεν επ αυτην", "42": "λεγων οτι ει εγνωϲ εν τη ημερα ταυτη και ϲυ τα προϲ ειρηνην νυν δε εκρυβη απο οφθαλμων ϲου", "43": "οτι ηξουϲιν ημεραι επι ϲε και παρεμβαλουϲιν οι εχθροι ϲου χαρακα ϲοι και περικυκλωϲουϲιν ϲε και ϲυνεξουϲιν ϲε παντοθεν", "44": "και εδαφιουϲιν ϲε και τα τεκνα ϲου εν ϲοι και ουκ αφηϲουϲιν λιθον επι λιθον εν ϲοι ανθ ων ουκ εγνωϲ τον καιρον τηϲ επιϲκοπηϲ ϲου", "45": "και ειϲελθων ειϲ το ιερον ηρξατο εκβαλλειν τουϲ πωλουνταϲ", "46": "λεγων αυτοιϲ γεγραπται και εϲται ο οικοϲ μου οικοϲ προϲευχηϲ υμειϲ δε αυτον εποιηϲατε ϲπηλαιον ληϲτων", "47": "και ην διδαϲκων το καθ ημεραν εν τω ιερω οι δε αρχιερειϲ και οι γραμματειϲ εζητουν αυτον απολεϲαι και οι πρωτοι του λαου", "48": "και ουχ ηυριϲκον το τι ποιηϲωϲιν ο λαοϲ γαρ απαϲ εξεκρεμετο αυτου ακουων"}