{"1": "και εγενετο εν τω ελθειν αυτον ειϲ οικον τινοϲ των αρχοντων [των] φαριϲαιων ϲαββατω φαγειν αρτον και αυτοι ηϲαν παρατηρουμενοι αυτον", "2": "και ιδου ανθρωποϲ τιϲ ην υδρωπικοϲ εμπροϲθεν αυτου", "3": "και αποκριθειϲ ο ιηϲουϲ ειπεν προϲ τουϲ νομικουϲ και φαριϲαιουϲ λεγων εξεϲτιν τω ϲαββατω θεραπευϲαι η ου", "4": "οι δε ηϲυχαϲαν και επιλαβομενοϲ ιαϲατο αυτον και απελυϲεν", "5": "και προϲ αυτουϲ ειπεν τινοϲ υμων υιοϲ η βουϲ ειϲ φρεαρ πεϲειται και ουκ ευθεωϲ αναϲπαϲει αυτον εν ημερα του ϲαββατου", "6": "και ουκ ιϲχυϲαν ανταποκριθηναι προϲ ταυτα", "7": "ελεγεν δε προϲ τουϲ κεκλημενουϲ παραβολην επεχων πωϲ ταϲ πρωτοκλιϲιαϲ εξελεγοντο λεγων προϲ αυτουϲ", "8": "οταν κληθηϲ υπο τινοϲ ειϲ γαμουϲ μη κατακλιθηϲ ειϲ την πρωτοκλιϲιαν μη ποτε εντιμοτεροϲ ϲου η κεκλημενοϲ υπ αυτου", "9": "και ελθων ο ϲε και αυτον καλεϲαϲ ερει ϲοι δοϲ τουτω τοπον και τοτε αρξη μετα αιϲχυνηϲ τον εϲχατον τοπον κατεχειν", "10": "αλλ οταν κληθηϲ πορευθειϲ αναπεϲε ειϲ τον εϲχατον τοπον ινα οταν ελθη ο κεκληκωϲ ϲε ερει ϲοι φιλε προϲαναβηθι ανωτερον τοτε εϲται ϲοι δοξα ενωπιον παντων των ϲυνανακειμενων ϲοι", "11": "οτι παϲ ο υψων εαυτον ταπεινωθηϲεται και ο ταπεινων εαυτον υψωθηϲεται", "12": "ελεγεν δε και τω κεκληκοτι αυτον οταν ποιηϲ αριϲτον η δειπνον μη φωνει τουϲ φιλουϲ ϲου μηδε τουϲ αδελφουϲ ϲου μηδε τουϲ ϲυγγενειϲ ϲου μηδε γειτοναϲ πλουϲιουϲ μη ποτε και αυτοι αντικαλεϲωϲιν ϲε και γενηται ανταποδομα ϲοι", "13": "αλλ οταν δοχην ποιηϲ καλει πτωχουϲ αναπειρουϲ χωλουϲ τυφλουϲ", "14": "και μακαριοϲ εϲη οτι ουκ εχουϲιν ανταποδουναι ϲοι ανταποδοθηϲεται γαρ ϲοι εν τη αναϲταϲει των δικαιων", "15": "ακουϲαϲ δε τιϲ των ϲυνανακειμενων ταυτα ειπεν αυτω μακαριοϲ οϲτιϲ φαγεται αρτον εν τη βαϲιλεια του θεου", "16": "ο δε ειπεν αυτω ανθρωποϲ τιϲ εποιει δειπνον μεγα και εκαλεϲεν πολλουϲ", "17": "και απεϲτειλεν τον δουλον αυτου τη ωρα του δειπνου ειπειν τοιϲ κεκλημενοιϲ ερχεϲθε οτι ηδη ετοιμα εϲτιν", "18": "και ηρξαντο απο μιαϲ παντεϲ παραιτειϲθαι ο πρωτοϲ ειπεν αυτω αγρον ηγοραϲα και εχω αναγκην εξελθων ιδειν αυτον ερωτω ϲε εχε με παρητημενον", "19": "και ετεροϲ ειπεν ζευγη βοων ηγοραϲα πεντε και πορευομαι δοκιμαϲαι αυτα ερωτω ϲε εχε με παρητημενον", "20": "και ετεροϲ ειπεν γυναικα εγημα και δια τουτο ου δυναμαι ελθειν", "21": "και παραγενομενοϲ ο δουλοϲ απηγγειλεν τω κυριω αυτου ταυτα τοτε οργιϲθειϲ ο οικοδεϲποτηϲ ειπεν τω δουλω αυτου εξελθε ταχεωϲ ειϲ ταϲ πλατειαϲ και ρυμαϲ τηϲ πολεωϲ και τουϲ πτωχουϲ και αναπειρουϲ και τυφλουϲ και χωλουϲ ειϲαγαγε ωδε", "22": "και ειπεν ο δουλοϲ κυριε γεγονεν ο επεταξαϲ και ετι τοποϲ εϲτιν", "23": "και ειπεν ο κυριοϲ προϲ τον δουλον εξελθε ειϲ ταϲ οδουϲ και φραγμουϲ και αναγκαϲον ειϲελθειν ινα γεμιϲθη μου ο οικοϲ", "24": "λεγω γαρ υμιν οτι ουδειϲ των ανδρων εκεινων των κεκλημενων γευϲεται μου του δειπνου", "25": "ϲυνεπορευοντο δε αυτω οχλοι πολλοι και ϲτραφειϲ ειπεν προϲ αυτουϲ", "26": "ει τιϲ ερχεται προϲ με και ου μιϲει τον πατερα εαυτου και την μητερα και την γυναικα και τα τεκνα και τουϲ αδελφουϲ και ταϲ αδελφαϲ ετι τε και την ψυχην εαυτου ου δυναται ειναι μου μαθητηϲ", "27": "οϲτιϲ ου βαϲταζει τον ϲταυρον εαυτου και ερχεται οπιϲω μου ου δυναται ειναι μου μαθητηϲ", "28": "τιϲ γαρ εξ υμων θελων πυργον οικοδομηϲαι ουχι πρωτον καθιϲαϲ ψηφιζει την δαπανην ει εχει ειϲ απαρτιϲμον", "29": "ινα μη ποτε θεντοϲ αυτου θεμελιον και μη ιϲχυοντοϲ εκτελεϲαι παντεϲ οι θεωρουντεϲ αρξωνται αυτω εμπαιζειν", "30": "λεγοντεϲ οτι ουτοϲ ο ανθρωποϲ ηρξατο οικοδομειν και ουκ ιϲχυϲεν εκτελεϲαι", "31": "η τιϲ βαϲιλευϲ πορευομενοϲ ετερω βαϲιλει ϲυνβαλειν ειϲ πολεμον ουχι καθιϲαϲ πρωτον βουλευϲεται ει δυνατοϲ εϲτιν εν δεκα χιλιαϲιν υπαντηϲαι τω μετα εικοϲι χιλιαδων ερχομενω επ αυτον", "32": "ει δε μη γε ετι αυτου πορρω οντοϲ πρεϲβειαν αποϲτειλαϲ ερωτα προϲ ειρηνην", "33": "ουτωϲ ουν παϲ εξ υμων οϲ ουκ αποταϲϲεται παϲιν τοιϲ εαυτου υπαρχουϲιν ου δυναται ειναι μου μαθητηϲ", "34": "καλον ουν το αλαϲ εαν δε και το αλαϲ μωρανθη εν τινι αρτυθηϲεται", "35": "ουτε ειϲ γην ουτε ειϲ κοπριαν ευθετον εϲτιν εξω βαλλουϲιν αυτο ο εχων ωτα ακουειν ακουετω"}