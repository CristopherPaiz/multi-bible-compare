{"1": "ηγγιζεν δε η εορτη των αζυμων η λεγομενη παϲχα", "2": "και εζητουν οι αρχιερειϲ και οι γραμματειϲ το πωϲ ανελωϲιν αυτον εφοβουντο γαρ τον λαον", "3": "ειϲηλθεν δε ϲαταναϲ ειϲ ιουδαν τον καλουμενον ιϲκαριωτην οντα εκ του αριθμου των δωδεκα", "4": "και απελθων ϲυνελαληϲεν τοιϲ αρχιερευϲιν και ϲτρατηγοιϲ το πωϲ αυτοιϲ παραδω αυτον", "5": "και εχαρηϲαν και ϲυνεθεντο αυτω αργυριον δουναι", "6": "και εξωμολογηϲεν και εζητει ευκαιριαν του παραδουναι αυτον ατερ οχλου αυτοιϲ", "7": "ηλθεν δε η ημερα των αζυμων η εδει θυεϲθαι το παϲχα", "8": "και απεϲτειλεν πετρον και ιωανην ειπων πορευθεντεϲ ετοιμαϲατε ημιν το παϲχα ινα φαγωμεν", "9": "οι δε ειπαν αυτω που θελειϲ ετοιμαϲωμεν", "10": "ο δε ειπεν αυτοιϲ ιδου ειϲελθοντων υμων ειϲ την πολιν ϲυναντηϲει υμιν ανθρωποϲ κεραμιον υδατοϲ βαϲταζων ακολουθηϲατε αυτω ειϲ την οικιαν ειϲ ην ειϲπορευεται", "11": "και ερειτε τω οικοδεϲποτη τηϲ οικιαϲ λεγει ϲοι ο διδαϲκαλοϲ που εϲτιν το καταλυμα οπου το παϲχα μετα των μαθητων μου φαγω", "12": "κακεινοϲ υμιν δειξει αναγαιον μεγα εϲτρωμενον εκει ετοιμαϲατε", "13": "απελθοντεϲ δε ευρον καθωϲ ειρηκει αυτοιϲ και ητοιμαϲαν το παϲχα", "14": "και οτε εγενετο η ωρα ανεπεϲεν και οι αποϲτολοι ϲυν αυτω", "15": "και ειπεν προϲ αυτουϲ επιθυμια επεθυμηϲα τουτο το παϲχα φαγειν μεθ υμων προ του με παθειν", "16": "λεγω γαρ υμιν οτι ου μη φαγω αυτο εωϲ οτου πληρωθη εν τη βαϲιλεια του θεου", "17": "και δεξαμενοϲ ποτηριον ευχαριϲτηϲαϲ ειπεν λαβετε τουτο και διαμεριϲατε ειϲ εαυτουϲ", "18": "λεγω γαρ υμιν ου μη πιω απο του νυν απο του γενηματοϲ τηϲ αμπελου εωϲ ου η βαϲιλεια του θεου ελθη", "19": "και λαβων αρτον ευχαριϲτηϲαϲ εκλαϲεν και εδωκεν αυτοιϲ λεγων τουτο εϲτιν το ϲωμα μου", "20": "<n>*</n>", "21": "πλην ιδου η χειρ του παραδιδοντοϲ με μετ εμου επι τηϲ τραπεζηϲ", "22": "οτι ο υιοϲ μεν του ανθρωπου κατα το ωριϲμενον πορευεται πλην ουαι τω ανθρωπω εκεινω δι ου παραδιδοται", "23": "και αυτοι ηρξαντο ϲυνζητειν προϲ εαυτουϲ το τιϲ αρα ειη εξ αυτων ο τουτο μελλων πραϲϲειν", "24": "εγενετο δε και φιλονεικια εν αυτοιϲ το τιϲ αυτων δοκει ειναι μειζων", "25": "ο δε ειπεν αυτοιϲ οι βαϲιλειϲ των εθνων κυριευουϲιν αυτων και οι εξουϲιαζοντεϲ αυτων ευεργεται καλουνται", "26": "υμειϲ δε ουχ ουτωϲ αλλ ο μειζων εν υμιν γινεϲθω ωϲ ο νεωτεροϲ και ο ηγουμενοϲ ωϲ ο διακονων", "27": "τιϲ γαρ μειζων ο ανακειμενοϲ η ο διακονων ουχι ο ανακειμενοϲ εγω δε εν μεϲω υμων ειμι ωϲ ο διακονων", "28": "υμειϲ δε εϲτε οι διαμεμενηκοτεϲ μετ εμου εν τοιϲ πειραϲμοιϲ μου", "29": "καγω διατιθεμαι υμιν καθωϲ διεθετο μοι ο πατηρ μου βαϲιλειαν", "30": "ινα εϲθητε και πινητε επι τηϲ τραπεζηϲ μου εν τη βαϲιλεια μου και καθηϲθε επι θρονων ταϲ δωδεκα φυλαϲ κρινοντεϲ του ιϲραηλ", "31": "ϲιμων ϲιμων ιδου ο ϲαταναϲ εξητηϲατο υμαϲ του ϲινιαϲαι ωϲ τον ϲιτον", "32": "εγω δε εδεηθην περι ϲου ινα μη εκλιπη η πιϲτιϲ ϲου και ϲυ ποτε επιϲτρεψαϲ ϲτηριϲον τουϲ αδελφουϲ ϲου", "33": "ο δε ειπεν αυτω κυριε μετα ϲου ετοιμοϲ ειμι και ειϲ φυλακην και ειϲ θανατον πορευεϲθαι", "34": "ο δε ειπεν λεγω ϲοι πετρε ου φωνηϲει ϲημερον αλεκτωρ εωϲ τριϲ με απαρνηϲη ειδεναι", "35": "και ειπεν αυτοιϲ οτε απεϲτειλα υμαϲ ατερ βαλλαντιου και πηραϲ και υποδηματων μη τινοϲ υϲτερηϲατε οι δε ειπαν ουθενοϲ", "36": "ειπεν δε αυτοιϲ αλλα νυν ο εχων βαλλαντιον αρατω ομοιωϲ και πηραν και ο μη εχων πωληϲατω το ιματιον αυτου και αγοραϲατω μαχαιραν", "37": "λεγω γαρ υμιν οτι τουτο το γεγραμμενον δει τελεϲθηναι εν εμοι το και μετα ανομων ελογιϲθη και γαρ το περι εμου τελοϲ εχει", "38": "οι δε ειπαν κυριε ιδου μαχαιραι ωδε δυο ο δε ειπεν αυτοιϲ ικανον εϲτιν", "39": "και εξελθων επορευθη κατα το εθοϲ ειϲ το οροϲ των ελαιων ηκολουθηϲαν δε αυτω [και] οι μαθηται", "40": "γενομενοϲ δε επι του τοπου ειπεν αυτοιϲ προϲευχεϲθε μη ειϲελθειν ειϲ πειραϲμον", "41": "και αυτοϲ απεϲπαϲθη απ αυτων ωϲει λιθου βολην και θειϲ τα γονατα προϲηυχετο", "42": "λεγων πατερ ει βουλει παρενεγκε τουτο το ποτηριον απ εμου πλην μη το θελημα μου αλλα το ϲον γινεϲθω", "43": "<n>*</n>", "44": "<n>*</n>", "45": "και αναϲταϲ απο τηϲ προϲευχηϲ ελθων προϲ τουϲ μαθηταϲ ευρεν κοιμωμενουϲ αυτουϲ απο τηϲ λυπηϲ", "46": "και ειπεν αυτοιϲ τι καθευδετε αναϲταντεϲ προϲευχεϲθε ινα μη ειϲελθητε ειϲ πειραϲμον", "47": "ετι αυτου λαλουντοϲ ιδου οχλοϲ και ο λεγομενοϲ ιουδαϲ ειϲ των δωδεκα προηρχετο αυτουϲ και ηγγιϲεν τω ιηϲου φιληϲαι αυτον", "48": "ιηϲουϲ δε ειπεν αυτω ιουδα φιληματι τον υιον του ανθρωπου παραδιδωϲ", "49": "ιδοντεϲ δε οι περι αυτον το εϲομενον ειπαν κυριε ει παταξομεν εν μαχαιρη", "50": "και επαταξεν ειϲ τιϲ εξ αυτων του αρχιερεωϲ τον δουλον και αφειλεν το ουϲ αυτου το δεξιον", "51": "αποκριθειϲ δε [ο] ιηϲουϲ ειπεν εατε εωϲ τουτου και αψαμενοϲ του ωτιου ιαϲατο αυτον", "52": "ειπεν δε ιηϲουϲ προϲ τουϲ παραγενομενουϲ επ αυτον αρχιερειϲ και ϲτρατηγουϲ του ιερου και πρεϲβυτερουϲ ωϲ επι ληϲτην εξηλθατε μετα μαχαιρων και ξυλων", "53": "καθ ημεραν οντοϲ μου μεθ υμων εν τω ιερω ουκ εξετεινατε ταϲ χειραϲ επ εμε αλλ αυτη εϲτιν υμων η ωρα και η εξουϲια του ϲκοτουϲ", "54": "ϲυλλαβοντεϲ δε αυτον ηγαγον και ειϲηγαγον ειϲ την οικιαν του αρχιερεωϲ ο δε πετροϲ ηκολουθει μακροθεν", "55": "περιαψαντων δε πυρ εν μεϲω τηϲ αυληϲ και ϲυνκαθιϲαντων εκαθητο ο πετροϲ μεϲοϲ αυτων", "56": "ιδουϲα δε αυτον παιδιϲκη τιϲ καθημενον προϲ το φωϲ και ατενιϲαϲα αυτω ειπεν και ουτοϲ ϲυν αυτω ην", "57": "ο δε ηρνηϲατο λεγων ουκ οιδα αυτον γυναι", "58": "και μετα βραχυ ετεροϲ ιδων αυτον εφη και ϲυ εξ αυτων ει ο δε πετροϲ εφη ανθρωπε ουκ ειμι", "59": "και διαϲταϲηϲ ωϲει ωραϲ μιαϲ αλλοϲ τιϲ διιϲχυριζετο λεγων επ αληθειαϲ και ουτοϲ μετ αυτου ην και γαρ γαλιλαιοϲ εϲτιν", "60": "ειπεν δε ο πετροϲ ανθρωπε ουκ οιδα ο λεγειϲ και παραχρημα ετι λαλουντοϲ αυτου εφωνηϲεν αλεκτωρ", "61": "και ϲτραφειϲ ο κυριοϲ ενεβλεψεν τω πετρω και υπεμνηϲθη ο πετροϲ του ρηματοϲ του κυριου ωϲ ειπεν αυτω οτι πριν αλεκτορα φωνηϲαι ϲημερον απαρνηϲη με τριϲ", "62": "[και εξελθων εξω εκλαυϲεν πικρωϲ]", "63": "και οι ανδρεϲ οι ϲυνεχοντεϲ αυτον ενεπαιζον αυτω δεροντεϲ", "64": "και περικαλυψαντεϲ αυτον επηρωτων λεγοντεϲ προφητευϲον τιϲ εϲτιν ο παιϲαϲ ϲε", "65": "και ετερα πολλα βλαϲφημουντεϲ ελεγον ειϲ αυτον", "66": "και ωϲ εγενετο ημερα ϲυνηχθη το πρεϲβυτεριον του λαου αρχιερειϲ τε και γραμματειϲ και απηγαγον αυτον ειϲ το ϲυνεδριον αυτων", "67": "λεγοντεϲ ει ϲυ ει ο χριϲτοϲ ειπον ημιν ειπεν δε αυτοιϲ εαν υμιν ειπω ου μη πιϲτευϲητε", "68": "εαν δε ερωτηϲω ου μη αποκριθητε", "69": "απο του νυν δε εϲται ο υιοϲ του ανθρωπου καθημενοϲ εκ δεξιων τηϲ δυναμεωϲ του θεου", "70": "ειπαν δε παντεϲ ϲυ ουν ει ο υιοϲ του θεου ο δε προϲ αυτουϲ εφη υμειϲ λεγετε οτι εγω ειμι", "71": "οι δε ειπαν τι ετι εχομεν μαρτυριαϲ χρειαν αυτοι γαρ ηκουϲαμεν απο του ϲτοματοϲ αυτου"}