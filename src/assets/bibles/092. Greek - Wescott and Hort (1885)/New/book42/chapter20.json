{"1": "και εγενετο εν μια των ημερων διδαϲκοντοϲ αυτου τον λαον εν τω ιερω και ευαγγελιζομενου επεϲτηϲαν οι αρχιερειϲ και οι γραμματειϲ ϲυν τοιϲ πρεϲβυτεροιϲ", "2": "και ειπαν λεγοντεϲ προϲ αυτον ειπον ημιν εν ποια εξουϲια ταυτα ποιειϲ η τιϲ εϲτιν ο δουϲ ϲοι την εξουϲιαν ταυτην", "3": "αποκριθειϲ δε ειπεν προϲ αυτουϲ ερωτηϲω υμαϲ καγω λογον και ειπατε μοι", "4": "το βαπτιϲμα ιωανου εξ ουρανου ην η εξ ανθρωπων", "5": "οι δε ϲυνελογιϲαντο προϲ εαυτουϲ λεγοντεϲ οτι εαν ειπωμεν εξ ουρανου ερει δια τι ουκ επιϲτευϲατε αυτω", "6": "εαν δε ειπωμεν εξ ανθρωπων ο λαοϲ απαϲ καταλιθαϲει ημαϲ πεπειϲμενοϲ γαρ εϲτιν ιωανην προφητην ειναι", "7": "και απεκριθηϲαν μη ειδεναι ποθεν", "8": "και ο ιηϲουϲ ειπεν αυτοιϲ ουδε εγω λεγω υμιν εν ποια εξουϲια ταυτα ποιω", "9": "ηρξατο δε προϲ τον λαον λεγειν την παραβολην ταυτην ανθρωποϲ εφυτευϲεν αμπελωνα και εξεδετο αυτον γεωργοιϲ και απεδημηϲεν χρονουϲ ικανουϲ", "10": "και καιρω απεϲτειλεν προϲ τουϲ γεωργουϲ δουλον ινα απο του καρπου του αμπελωνοϲ δωϲουϲιν αυτω οι δε γεωργοι εξαπεϲτειλαν αυτον δειραντεϲ κενον", "11": "και προϲεθετο ετερον πεμψαι δουλον οι δε κακεινον δειραντεϲ και ατιμαϲαντεϲ εξαπεϲτειλαν κενον", "12": "και προϲεθετο τριτον πεμψαι οι δε και τουτον τραυματιϲαντεϲ εξεβαλον", "13": "ειπεν δε ο κυριοϲ του αμπελωνοϲ τι ποιηϲω πεμψω τον υιον μου τον αγαπητον ιϲωϲ τουτον εντραπηϲονται", "14": "ιδοντεϲ δε αυτον οι γεωργοι διελογιζοντο προϲ αλληλουϲ λεγοντεϲ ουτοϲ εϲτιν ο κληρονομοϲ αποκτεινωμεν αυτον ινα ημων γενηται η κληρονομια", "15": "και εκβαλοντεϲ αυτον εξω του αμπελωνοϲ απεκτειναν τι ουν ποιηϲει αυτοιϲ ο κυριοϲ του αμπελωνοϲ", "16": "ελευϲεται και απολεϲει τουϲ γεωργουϲ τουτουϲ και δωϲει τον αμπελωνα αλλοιϲ ακουϲαντεϲ δε ειπαν μη γενοιτο", "17": "ο δε εμβλεψαϲ αυτοιϲ ειπεν τι ουν εϲτιν το γεγραμμενον τουτο λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ", "18": "παϲ ο πεϲων επ εκεινον τον λιθον ϲυνθλαϲθηϲεται εφ ον δ αν πεϲη λικμηϲει αυτον", "19": "και εζητηϲαν οι γραμματειϲ και οι αρχιερειϲ επιβαλειν επ αυτον ταϲ χειραϲ εν αυτη τη ωρα και εφοβηθηϲαν τον λαον εγνωϲαν γαρ οτι προϲ αυτουϲ ειπεν την παραβολην ταυτην", "20": "και παρατηρηϲαντεϲ απεϲτειλαν ενκαθετουϲ υποκρινομενουϲ εαυτουϲ δικαιουϲ ειναι ινα επιλαβωνται αυτου λογου ωϲτε παραδουναι αυτον τη αρχη και τη εξουϲια του ηγεμονοϲ", "21": "και επηρωτηϲαν αυτον λεγοντεϲ διδαϲκαλε οιδαμεν οτι ορθωϲ λεγειϲ και διδαϲκειϲ και ου λαμβανειϲ προϲωπον αλλ επ αληθειαϲ την οδον του θεου διδαϲκειϲ", "22": "εξεϲτιν ημαϲ καιϲαρι φορον δουναι η ου", "23": "κατανοηϲαϲ δε αυτων την πανουργιαν ειπεν προϲ αυτουϲ", "24": "δειξατε μοι δηναριον τινοϲ εχει εικονα και επιγραφην οι δε ειπαν καιϲαροϲ", "25": "ο δε ειπεν προϲ αυτουϲ τοινυν αποδοτε τα καιϲαροϲ καιϲαρι και τα του θεου τω θεω", "26": "και ουκ ιϲχυϲαν επιλαβεϲθαι του ρηματοϲ εναντιον του λαου και θαυμαϲαντεϲ επι τη αποκριϲει αυτου εϲιγηϲαν", "27": "προϲελθοντεϲ δε τινεϲ των ϲαδδουκαιων οι λεγοντεϲ αναϲταϲιν μη ειναι επηρωτηϲαν αυτον", "28": "λεγοντεϲ διδαϲκαλε μωυϲηϲ εγραψεν ημιν εαν τινοϲ αδελφοϲ αποθανη εχων γυναικα και ουτοϲ ατεκνοϲ η ινα λαβη ο αδελφοϲ αυτου την γυναικα και εξαναϲτηϲη ϲπερμα τω αδελφω αυτου", "29": "επτα ουν αδελφοι ηϲαν και ο πρωτοϲ λαβων γυναικα απεθανεν ατεκνοϲ", "30": "και ο δευτεροϲ", "31": "και ο τριτοϲ ελαβεν αυτην ωϲαυτωϲ δε και οι επτα ου κατελιπον τεκνα και απεθανον", "32": "υϲτερον και η γυνη απεθανεν", "33": "η γυνη ουν εν τη αναϲταϲει τινοϲ αυτων γινεται γυνη οι γαρ επτα εϲχον αυτην γυναικα", "34": "και ειπεν αυτοιϲ ο ιηϲουϲ οι υιοι του αιωνοϲ τουτου γαμουϲιν και γαμιϲκονται", "35": "οι δε καταξιωθεντεϲ του αιωνοϲ εκεινου τυχειν και τηϲ αναϲταϲεωϲ τηϲ εκ νεκρων ουτε γαμουϲιν ουτε γαμιζονται", "36": "ουδε γαρ αποθανειν ετι δυνανται ιϲαγγελοι γαρ ειϲιν και υιοι ειϲιν θεου τηϲ αναϲταϲεωϲ υιοι οντεϲ", "37": "οτι δε εγειρονται οι νεκροι και μωυϲηϲ εμηνυϲεν επι τηϲ βατου ωϲ λεγει κυριον τον θεον αβρααμ και θεον ιϲαακ και θεον ιακωβ", "38": "θεοϲ δε ουκ εϲτιν νεκρων αλλα ζωντων παντεϲ γαρ αυτω ζωϲιν", "39": "αποκριθεντεϲ δε τινεϲ των γραμματεων ειπαν διδαϲκαλε καλωϲ ειπαϲ", "40": "ουκετι γαρ ετολμων επερωταν αυτον ουδεν", "41": "ειπεν δε προϲ αυτουϲ πωϲ λεγουϲιν τον χριϲτον ειναι δαυειδ υιον", "42": "αυτοϲ γαρ δαυειδ λεγει εν βιβλω ψαλμων ειπεν κυριοϲ τω κυριω μου καθου εκ δεξιων μου", "43": "εωϲ αν θω τουϲ εχθρουϲ ϲου υποποδιον των ποδων ϲου", "44": "δαυειδ ουν αυτον κυριον καλει και πωϲ αυτου υιοϲ εϲτιν", "45": "ακουοντοϲ δε παντοϲ του λαου ειπεν τοιϲ μαθηταιϲ", "46": "προϲεχετε απο των γραμματεων των θελοντων περιπατειν εν ϲτολαιϲ και φιλουντων αϲπαϲμουϲ εν ταιϲ αγοραιϲ και πρωτοκαθεδριαϲ εν ταιϲ ϲυναγωγαιϲ και πρωτοκλιϲιαϲ εν τοιϲ δειπνοιϲ", "47": "οι κατεϲθιουϲιν ταϲ οικιαϲ των χηρων και προφαϲει μακρα προϲευχονται ουτοι λημψονται περιϲϲοτερον κριμα"}