{"1": "εν ετει δε πεντεκαιδεκατω τηϲ ηγεμονιαϲ τιβεριου καιϲαροϲ ηγεμονευοντοϲ ποντιου πειλατου τηϲ ιουδαιαϲ και τετρααρχουντοϲ τηϲ γαλιλαιαϲ ηρωδου φιλιππου δε του αδελφου αυτου τετρααρχουντοϲ τηϲ ιτουραιαϲ και τραχωνιτιδοϲ χωραϲ και λυϲανιου τηϲ αβειληνηϲ τετρααρχουντοϲ", "2": "επι αρχιερεωϲ αννα και καιαφα εγενετο ρημα θεου επι ιωανην τον ζαχαριου υιον εν τη ερημω", "3": "και ηλθεν ειϲ παϲαν περιχωρον του ιορδανου κηρυϲϲων βαπτιϲμα μετανοιαϲ ειϲ αφεϲιν αμαρτιων", "4": "ωϲ γεγραπται εν βιβλω λογων ηϲαιου του προφητου φωνη βοωντοϲ εν τη ερημω ετοιμαϲατε την οδον κυριου ευθειαϲ ποιειτε ταϲ τριβουϲ αυτου", "5": "παϲα φαραγξ πληρωθηϲεται και παν οροϲ και βουνοϲ ταπεινωθηϲεται και εϲται τα ϲκολια ειϲ ευθειαϲ και αι τραχειαι ειϲ οδουϲ λειαϲ", "6": "και οψεται παϲα ϲαρξ το ϲωτηριον του θεου", "7": "ελεγεν ουν τοιϲ εκπορευομενοιϲ οχλοιϲ βαπτιϲθηναι υπ αυτου γεννηματα εχιδνων τιϲ υπεδειξεν υμιν φυγειν απο τηϲ μελλουϲηϲ οργηϲ", "8": "ποιηϲατε ουν καρπουϲ αξιουϲ τηϲ μετανοιαϲ και μη αρξηϲθε λεγειν εν εαυτοιϲ πατερα εχομεν τον αβρααμ λεγω γαρ υμιν οτι δυναται ο θεοϲ εκ των λιθων τουτων εγειραι τεκνα τω αβρααμ", "9": "ηδη δε και η αξινη προϲ την ριζαν των δενδρων κειται παν ουν δενδρον μη ποιουν καρπον [καλον] εκκοπτεται και ειϲ πυρ βαλλεται", "10": "και επηρωτων αυτον οι οχλοι λεγοντεϲ τι ουν ποιηϲωμεν", "11": "αποκριθειϲ δε ελεγεν αυτοιϲ ο εχων δυο χιτωναϲ μεταδοτω τω μη εχοντι και ο εχων βρωματα ομοιωϲ ποιειτω", "12": "ηλθον δε και τελωναι βαπτιϲθηναι και ειπαν προϲ αυτον διδαϲκαλε τι ποιηϲωμεν", "13": "ο δε ειπεν προϲ αυτουϲ μηδεν πλεον παρα το διατεταγμενον υμιν πραϲϲετε", "14": "επηρωτων δε αυτον και ϲτρατευομενοι λεγοντεϲ τι ποιηϲωμεν και ημειϲ και ειπεν αυτοιϲ μηδενα διαϲειϲητε μηδε ϲυκοφαντηϲητε και αρκειϲθε τοιϲ οψωνιοιϲ υμων", "15": "προϲδοκωντοϲ δε του λαου και διαλογιζομενων παντων εν ταιϲ καρδιαιϲ αυτων περι του ιωανου μη ποτε αυτοϲ ειη ο χριϲτοϲ", "16": "απεκρινατο λεγων παϲιν ο ιωανηϲ εγω μεν υδατι βαπτιζω υμαϲ ερχεται δε ο ιϲχυροτεροϲ μου ου ουκ ειμι ικανοϲ λυϲαι τον ιμαντα των υποδηματων αυτου αυτοϲ υμαϲ βαπτιϲει εν πνευματι αγιω και πυρι", "17": "ου το πτυον εν τη χειρι αυτου διακαθαραι την αλωνα αυτου και ϲυναγαγειν τον ϲιτον ειϲ την αποθηκην αυτου το δε αχυρον κατακαυϲει πυρι αϲβεϲτω", "18": "πολλα μεν ουν και ετερα παρακαλων ευηγγελιζετο τον λαον", "19": "ο δε ηρωδηϲ ο τετρααρχηϲ ελεγχομενοϲ υπ αυτου περι ηρωδιαδοϲ τηϲ γυναικοϲ του αδελφου αυτου και περι παντων ων εποιηϲεν πονηρων ο ηρωδηϲ", "20": "προϲεθηκεν και τουτο επι παϲιν κατεκλειϲεν τον ιωανην εν φυλακη", "21": "εγενετο δε εν τω βαπτιϲθηναι απαντα τον λαον και ιηϲου βαπτιϲθεντοϲ και προϲευχομενου ανεωχθηναι τον ουρανον", "22": "και καταβηναι το πνευμα το αγιον ϲωματικω ειδει ωϲ περιϲτεραν επ αυτον και φωνην εξ ουρανου γενεϲθαι ϲυ ει ο υιοϲ μου ο αγαπητοϲ εν ϲοι ευδοκηϲα", "23": "και αυτοϲ ην ιηϲουϲ αρχομενοϲ ωϲει ετων τριακοντα ων υιοϲ ωϲ ενομιζετο ιωϲηφ του ηλει", "24": "του ματθατ του λευει του μελχει του ιανναι του ιωϲηφ", "25": "του ματταθιου του αμωϲ του ναουμ του εϲλει του ναγγαι", "26": "του μααθ του ματταθιου του ϲεμεειν του ιωϲηχ του ιωδα", "27": "του ιωαναν του ρηϲα του ζοροβαβελ του ϲαλαθιηλ του νηρει", "28": "του μελχει του αδδει του κωϲαμ του ελμαδαμ του ηρ", "29": "του ιηϲου του ελιεζερ του ιωρειμ του μαθθατ του λευει", "30": "του ϲυμεων του ιουδα του ιωϲηφ του ιωναμ του ελιακειμ", "31": "του μελεα του μεννα του ματταθα του ναθαμ του δαυειδ", "32": "του ιεϲϲαι του ιωβηλ του βοοϲ του ϲαλα του νααϲϲων", "33": "του αδμειν του αρνει του εϲρων του φαρεϲ του ιουδα", "34": "του ιακωβ του ιϲαακ του αβρααμ του θαρα του ναχωρ", "35": "του ϲερουχ του ραγαυ του φαλεκ του εβερ του ϲαλα", "36": "του καιναμ του αρφαξαδ του ϲημ του νωε του λαμεχ", "37": "του μαθουϲαλα του ενωχ του ιαρετ του μαλελεηλ του καιναμ", "38": "του ενωϲ του ϲηθ του αδαμ του θεου"}