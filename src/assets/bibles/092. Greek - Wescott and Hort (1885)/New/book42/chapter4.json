{"1": "ιηϲουϲ δε πληρηϲ πνευματοϲ αγιου υπεϲτρεψεν απο του ιορδανου και ηγετο εν τω πνευματι εν τη ερημω", "2": "ημεραϲ τεϲϲερακοντα πειραζομενοϲ υπο του διαβολου και ουκ εφαγεν ουδεν εν ταιϲ ημεραιϲ εκειναιϲ και ϲυντελεϲθειϲων αυτων επειναϲεν", "3": "ειπεν δε αυτω ο διαβολοϲ ει υιοϲ ει του θεου ειπε τω λιθω τουτω ινα γενηται αρτοϲ", "4": "και απεκριθη προϲ αυτον ο ιηϲουϲ γεγραπται οτι ουκ επ αρτω μονω ζηϲεται ο ανθρωποϲ", "5": "και αναγαγων αυτον εδειξεν αυτω παϲαϲ ταϲ βαϲιλειαϲ τηϲ οικουμενηϲ εν ϲτιγμη χρονου", "6": "και ειπεν αυτω ο διαβολοϲ ϲοι δωϲω την εξουϲιαν ταυτην απαϲαν και την δοξαν αυτων οτι εμοι παραδεδοται και ω αν θελω διδωμι αυτην", "7": "ϲυ ουν εαν προϲκυνηϲηϲ ενωπιον εμου εϲται ϲου παϲα", "8": "και αποκριθειϲ ο ιηϲουϲ ειπεν αυτω γεγραπται κυριον τον θεον ϲου προϲκυνηϲειϲ και αυτω μονω λατρευϲειϲ", "9": "ηγαγεν δε αυτον ειϲ ιερουϲαλημ και εϲτηϲεν επι το πτερυγιον του ιερου και ειπεν [αυτω] ει υιοϲ ει του θεου βαλε ϲεαυτον εντευθεν κατω", "10": "γεγραπται γαρ οτι τοιϲ αγγελοιϲ αυτου εντελειται περι ϲου του διαφυλαξαι ϲε", "11": "και οτι επι χειρων αρουϲιν ϲε μη ποτε προϲκοψηϲ προϲ λιθον τον ποδα ϲου", "12": "και αποκριθειϲ ειπεν αυτω ο ιηϲουϲ οτι ειρηται ουκ εκπειραϲειϲ κυριον τον θεον ϲου", "13": "και ϲυντελεϲαϲ παντα πειραϲμον ο διαβολοϲ απεϲτη απ αυτου αχρι καιρου", "14": "και υπεϲτρεψεν ο ιηϲουϲ εν τη δυναμει του πνευματοϲ ειϲ την γαλιλαιαν και φημη εξηλθεν καθ οληϲ τηϲ περιχωρου περι αυτου", "15": "και αυτοϲ εδιδαϲκεν εν ταιϲ ϲυναγωγαιϲ αυτων δοξαζομενοϲ υπο παντων", "16": "και ηλθεν ειϲ ναζαρα ου ην τεθραμμενοϲ και ειϲηλθεν κατα το ειωθοϲ αυτω εν τη ημερα των ϲαββατων ειϲ την ϲυναγωγην και ανεϲτη αναγνωναι", "17": "και επεδοθη αυτω βιβλιον του προφητου ηϲαιου και ανοιξαϲ το βιβλιον ευρεν [τον] τοπον ου ην γεγραμμενον", "18": "πνευμα κυριου επ εμε ου εινεκεν εχριϲεν με ευαγγελιϲαϲθαι πτωχοιϲ απεϲταλκεν με κηρυξαι αιχμαλωτοιϲ αφεϲιν και τυφλοιϲ αναβλεψιν αποϲτειλαι τεθραυϲμενουϲ εν αφεϲει", "19": "κηρυξαι ενιαυτον κυριου δεκτον", "20": "και πτυξαϲ το βιβλιον αποδουϲ τω υπηρετη εκαθιϲεν και παντων οι οφθαλμοι εν τη ϲυναγωγη ηϲαν ατενιζοντεϲ αυτω", "21": "ηρξατο δε λεγειν προϲ αυτουϲ οτι ϲημερον πεπληρωται η γραφη αυτη εν τοιϲ ωϲιν υμων", "22": "και παντεϲ εμαρτυρουν αυτω και εθαυμαζον επι τοιϲ λογοιϲ τηϲ χαριτοϲ τοιϲ εκπορευομενοιϲ εκ του ϲτοματοϲ αυτου και ελεγον ουχι υιοϲ εϲτιν ιωϲηφ ουτοϲ", "23": "και ειπεν προϲ αυτουϲ παντωϲ ερειτε μοι την παραβολην ταυτην ιατρε θεραπευϲον ϲεαυτον οϲα ηκουϲαμεν γενομενα ειϲ την καφαρναουμ ποιηϲον και ωδε εν τη πατριδι ϲου", "24": "ειπεν δε αμην λεγω υμιν οτι ουδειϲ προφητηϲ δεκτοϲ εϲτιν εν τη πατριδι αυτου", "25": "επ αληθειαϲ δε λεγω υμιν πολλαι χηραι ηϲαν εν ταιϲ ημεραιϲ ηλειου εν τω ιϲραηλ οτε εκλειϲθη ο ουρανοϲ ετη τρια και μηναϲ εξ ωϲ εγενετο λιμοϲ μεγαϲ επι παϲαν την γην", "26": "και προϲ ουδεμιαν αυτων επεμφθη ηλειαϲ ει μη ειϲ ϲαρεπτα τηϲ ϲιδωνιαϲ προϲ γυναικα χηραν", "27": "και πολλοι λεπροι ηϲαν εν τω ιϲραηλ επι ελιϲαιου του προφητου και ουδειϲ αυτων εκαθαριϲθη ει μη ναιμαν ο ϲυροϲ", "28": "και επληϲθηϲαν παντεϲ θυμου εν τη ϲυναγωγη ακουοντεϲ ταυτα", "29": "και αναϲταντεϲ εξεβαλον αυτον εξω τηϲ πολεωϲ και ηγαγον αυτον εωϲ οφρυοϲ του ορουϲ εφ ου η πολιϲ ωκοδομητο αυτων ωϲτε κατακρημνιϲαι αυτον", "30": "αυτοϲ δε διελθων δια μεϲου αυτων επορευετο", "31": "και κατηλθεν ειϲ καφαρναουμ πολιν τηϲ γαλιλαιαϲ και ην διδαϲκων αυτουϲ εν τοιϲ ϲαββαϲιν", "32": "και εξεπληϲϲοντο επι τη διδαχη αυτου οτι εν εξουϲια ην ο λογοϲ αυτου", "33": "και εν τη ϲυναγωγη ην ανθρωποϲ εχων πνευμα δαιμονιου ακαθαρτου και ανεκραξεν φωνη μεγαλη", "34": "εα τι ημιν και ϲοι ιηϲου ναζαρηνε ηλθεϲ απολεϲαι ημαϲ οιδα ϲε τιϲ ει ο αγιοϲ του θεου", "35": "και επετιμηϲεν αυτω ο ιηϲουϲ λεγων φιμωθητι και εξελθε απ αυτου και ριψαν αυτον το δαιμονιον ειϲ το μεϲον εξηλθεν απ αυτου μηδεν βλαψαν αυτον", "36": "και εγενετο θαμβοϲ επι πανταϲ και ϲυνελαλουν προϲ αλληλουϲ λεγοντεϲ τιϲ ο λογοϲ ουτοϲ οτι εν εξουϲια και δυναμει επιταϲϲει τοιϲ ακαθαρτοιϲ πνευμαϲιν και εξερχονται", "37": "και εξεπορευετο ηχοϲ περι αυτου ειϲ παντα τοπον τηϲ περιχωρου", "38": "αναϲταϲ δε απο τηϲ ϲυναγωγηϲ ειϲηλθεν ειϲ την οικιαν ϲιμωνοϲ πενθερα δε του ϲιμωνοϲ ην ϲυνεχομενη πυρετω μεγαλω και ηρωτηϲαν αυτον περι αυτηϲ", "39": "και επιϲταϲ επανω αυτηϲ επετιμηϲεν τω πυρετω και αφηκεν αυτην παραχρημα δε αναϲταϲα διηκονει αυτοιϲ", "40": "δυνοντοϲ δε του ηλιου απαντεϲ οϲοι ειχον αϲθενουνταϲ νοϲοιϲ ποικιλαιϲ ηγαγον αυτουϲ προϲ αυτον ο δε ενι εκαϲτω αυτων ταϲ χειραϲ επιτιθειϲ εθεραπευεν αυτουϲ", "41": "εξηρχετο δε και δαιμονια απο πολλων κραζοντα και λεγοντα οτι ϲυ ει ο υιοϲ του θεου και επιτιμων ουκ εια αυτα λαλειν οτι ηδειϲαν τον χριϲτον αυτον ειναι", "42": "γενομενηϲ δε ημεραϲ εξελθων επορευθη ειϲ ερημον τοπον και οι οχλοι επεζητουν αυτον και ηλθον εωϲ αυτου και κατειχον αυτον του μη πορευεϲθαι απ αυτων", "43": "ο δε ειπεν προϲ αυτουϲ οτι και ταιϲ ετεραιϲ πολεϲιν ευαγγελιϲαϲθαι με δει την βαϲιλειαν του θεου οτι επι τουτο απεϲταλην", "44": "και ην κηρυϲϲων ειϲ ταϲ ϲυναγωγαϲ τηϲ ιουδαιαϲ"}