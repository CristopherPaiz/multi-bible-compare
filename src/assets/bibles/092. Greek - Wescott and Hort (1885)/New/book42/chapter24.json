{"1": "τη δε μια των ϲαββατων ορθρου βαθεωϲ επι το μνημα ηλθαν φερουϲαι α ητοιμαϲαν αρωματα", "2": "ευρον δε τον λιθον αποκεκυλιϲμενον απο του μνημειου", "3": "ειϲελθουϲαι δε ουχ ευρον το ϲωμα", "4": "και εγενετο εν τω απορειϲθαι αυταϲ περι τουτου και ιδου ανδρεϲ δυο επεϲτηϲαν αυταιϲ εν εϲθητι αϲτραπτουϲη", "5": "εμφοβων δε γενομενων αυτων και κλινουϲων τα προϲωπα ειϲ την γην ειπαν προϲ αυταϲ τι ζητειτε τον ζωντα μετα των νεκρων", "6": "μνηϲθητε ωϲ ελαληϲεν υμιν ετι ων εν τη γαλιλαια", "7": "λεγων τον υιον του ανθρωπου οτι δει παραδοθηναι ειϲ χειραϲ ανθρωπων αμαρτωλων και ϲταυρωθηναι και τη τριτη ημερα αναϲτηναι", "8": "και εμνηϲθηϲαν των ρηματων αυτου", "9": "και υποϲτρεψαϲαι [απο του μνημειου] απηγγειλαν ταυτα παντα τοιϲ ενδεκα και παϲιν τοιϲ λοιποιϲ", "10": "ηϲαν δε η μαγδαληνη μαρια και ιωανα και μαρια η ιακωβου και αι λοιπαι ϲυν αυταιϲ ελεγον προϲ τουϲ αποϲτολουϲ ταυτα", "11": "και εφανηϲαν ενωπιον αυτων ωϲει ληροϲ τα ρηματα ταυτα και ηπιϲτουν αυταιϲ", "12": "<n>*</n>", "13": "και ιδου δυο εξ αυτων εν αυτη τη ημερα ηϲαν πορευομενοι ειϲ κωμην απεχουϲαν ϲταδιουϲ εξηκοντα απο ιερουϲαλημ η ονομα εμμαουϲ", "14": "και αυτοι ωμιλουν προϲ αλληλουϲ περι παντων των ϲυμβεβηκοτων τουτων", "15": "και εγενετο εν τω ομιλειν αυτουϲ και ϲυνζητειν [και] αυτοϲ ιηϲουϲ εγγιϲαϲ ϲυνεπορευετο αυτοιϲ", "16": "οι δε οφθαλμοι αυτων εκρατουντο του μη επιγνωναι αυτον", "17": "ειπεν δε προϲ αυτουϲ τινεϲ οι λογοι ουτοι ουϲ αντιβαλλετε προϲ αλληλουϲ περιπατουντεϲ και εϲταθηϲαν ϲκυθρωποι", "18": "αποκριθειϲ δε ειϲ ονοματι κλεοπαϲ ειπεν προϲ αυτον ϲυ μονοϲ παροικειϲ ιερουϲαλημ και ουκ εγνωϲ τα γενομενα εν αυτη εν ταιϲ ημεραιϲ ταυταιϲ", "19": "και ειπεν αυτοιϲ ποια οι δε ειπαν αυτω τα περι ιηϲου του ναζαρηνου οϲ εγενετο ανηρ προφητηϲ δυνατοϲ εν εργω και λογω εναντιον του θεου και παντοϲ του λαου", "20": "οπωϲ τε παρεδωκαν αυτον οι αρχιερειϲ και οι αρχοντεϲ ημων ειϲ κριμα θανατου και εϲταυρωϲαν αυτον", "21": "ημειϲ δε ηλπιζομεν οτι αυτοϲ εϲτιν ο μελλων λυτρουϲθαι τον ιϲραηλ αλλα γε και ϲυν παϲιν τουτοιϲ τριτην ταυτην ημεραν αγει αφ ου ταυτα εγενετο", "22": "αλλα και γυναικεϲ τινεϲ εξ ημων εξεϲτηϲαν ημαϲ γενομεναι ορθριναι επι το μνημειον", "23": "και μη ευρουϲαι το ϲωμα αυτου ηλθαν λεγουϲαι και οπταϲιαν αγγελων εωρακεναι οι λεγουϲιν αυτον ζην", "24": "και απηλθαν τινεϲ των ϲυν ημιν επι το μνημειον και ευρον ουτωϲ καθωϲ αι γυναικεϲ ειπον αυτον δε ουκ ειδον", "25": "και αυτοϲ ειπεν προϲ αυτουϲ ω ανοητοι και βραδειϲ τη καρδια του πιϲτευειν επι παϲιν οιϲ ελαληϲαν οι προφηται", "26": "ουχι ταυτα εδει παθειν τον χριϲτον και ειϲελθειν ειϲ την δοξαν αυτου", "27": "και αρξαμενοϲ απο μωυϲεωϲ και απο παντων των προφητων διερμηνευϲεν αυτοιϲ εν παϲαιϲ ταιϲ γραφαιϲ τα περι εαυτου", "28": "και ηγγιϲαν ειϲ την κωμην ου επορευοντο και αυτοϲ προϲεποιηϲατο πορρωτερον πορευεϲθαι", "29": "και παρεβιαϲαντο αυτον λεγοντεϲ μεινον μεθ ημων οτι προϲ εϲπεραν εϲτιν και κεκλικεν ηδη η ημερα και ειϲηλθεν του μειναι ϲυν αυτοιϲ", "30": "και εγενετο εν τω κατακλιθηναι αυτον μετ αυτων λαβων τον αρτον ευλογηϲεν και κλαϲαϲ επεδιδου αυτοιϲ", "31": "αυτων δε διηνοιχθηϲαν οι οφθαλμοι και επεγνωϲαν αυτον και αυτοϲ αφαντοϲ εγενετο απ αυτων", "32": "και ειπαν προϲ αλληλουϲ ουχι η καρδια ημων καιομενη ην ωϲ ελαλει ημιν εν τη οδω ωϲ διηνοιγεν ημιν ταϲ γραφαϲ", "33": "και αναϲταντεϲ αυτη τη ωρα υπεϲτρεψαν ειϲ ιερουϲαλημ και ευρον ηθροιϲμενουϲ τουϲ ενδεκα και τουϲ ϲυν αυτοιϲ", "34": "λεγονταϲ οτι οντωϲ ηγερθη ο κυριοϲ και ωφθη ϲιμωνι", "35": "και αυτοι εξηγουντο τα εν τη οδω και ωϲ εγνωϲθη αυτοιϲ εν τη κλαϲει του αρτου", "36": "ταυτα δε αυτων λαλουντων αυτοϲ εϲτη εν μεϲω αυτων", "37": "πτοηθεντεϲ δε και εμφοβοι γενομενοι εδοκουν πνευμα θεωρειν", "38": "και ειπεν αυτοιϲ τι τεταραγμενοι εϲτε και δια τι διαλογιϲμοι αναβαινουϲιν εν τη καρδια υμων", "39": "ιδετε ταϲ χειραϲ μου και τουϲ ποδαϲ μου οτι εγω ειμι αυτοϲ ψηλαφηϲατε με και ιδετε οτι πνευμα ϲαρκα και οϲτεα ουκ εχει καθωϲ εμε θεωρειτε εχοντα", "40": "<n>*</n>", "41": "ετι δε απιϲτουντων αυτων απο τηϲ χαραϲ και θαυμαζοντων ειπεν αυτοιϲ εχετε τι βρωϲιμον ενθαδε", "42": "οι δε επεδωκαν αυτω ιχθυοϲ οπτου μεροϲ", "43": "και λαβων ενωπιον αυτων εφαγεν", "44": "ειπεν δε προϲ αυτουϲ ουτοι οι λογοι μου ουϲ ελαληϲα προϲ υμαϲ ετι ων ϲυν υμιν οτι δει πληρωθηναι παντα τα γεγραμμενα εν τω νομω μωυϲεωϲ και τοιϲ προφηταιϲ και ψαλμοιϲ περι εμου", "45": "τοτε διηνοιξεν αυτων τον νουν του ϲυνιεναι ταϲ γραφαϲ και ειπεν αυτοιϲ", "46": "οτι ουτωϲ γεγραπται παθειν τον χριϲτον και αναϲτηναι εκ νεκρων τη τριτη ημερα", "47": "και κηρυχθηναι επι τω ονοματι αυτου μετανοιαν ειϲ αφεϲιν αμαρτιων ειϲ παντα τα εθνη αρξαμενοι απο ιερουϲαλημ", "48": "υμειϲ μαρτυρεϲ τουτων", "49": "και ιδου εγω εξαποϲτελλω την επαγγελιαν του πατροϲ μου εφ υμαϲ υμειϲ δε καθιϲατε εν τη πολει εωϲ ου ενδυϲηϲθε εξ υψουϲ δυναμιν", "50": "εξηγαγεν δε αυτουϲ εωϲ προϲ βηθανιαν και επαραϲ ταϲ χειραϲ αυτου ευλογηϲεν αυτουϲ", "51": "και εγενετο εν τω ευλογειν αυτον αυτουϲ διεϲτη απ αυτων", "52": "και αυτοι υπεϲτρεψαν ειϲ ιερουϲαλημ μετα χαραϲ μεγαληϲ", "53": "και ηϲαν δια παντοϲ εν τω ιερω ευλογουντεϲ τον θεον"}