{"1": "αναβλεψαϲ δε ειδεν τουϲ βαλλονταϲ ειϲ το γαζοφυλακιον τα δωρα αυτων πλουϲιουϲ", "2": "ειδεν δε τινα χηραν πενιχραν βαλλουϲαν εκει λεπτα δυο", "3": "και ειπεν αληθωϲ λεγω υμιν οτι η χηρα αυτη η πτωχη πλειον παντων εβαλεν", "4": "παντεϲ γαρ ουτοι εκ του περιϲϲευοντοϲ αυτοιϲ εβαλον ειϲ τα δωρα αυτη δε εκ του υϲτερηματοϲ αυτηϲ παντα τον βιον ον ειχεν εβαλεν", "5": "και τινων λεγοντων περι του ιερου οτι λιθοιϲ καλοιϲ και αναθημαϲιν κεκοϲμηται ειπεν", "6": "ταυτα α θεωρειτε ελευϲονται ημεραι εν αιϲ ουκ αφεθηϲεται λιθοϲ επι λιθω ωδε οϲ ου καταλυθηϲεται", "7": "επηρωτηϲαν δε αυτον λεγοντεϲ διδαϲκαλε ποτε ουν ταυτα εϲται και τι το ϲημειον οταν μελλη ταυτα γινεϲθαι", "8": "ο δε ειπεν βλεπετε μη πλανηθητε πολλοι γαρ ελευϲονται επι τω ονοματι μου λεγοντεϲ εγω ειμι και ο καιροϲ ηγγικεν μη πορευθητε οπιϲω αυτων", "9": "οταν δε ακουϲητε πολεμουϲ και ακαταϲταϲιαϲ μη πτοηθητε δει γαρ ταυτα γενεϲθαι πρωτον αλλ ουκ ευθεωϲ το τελοϲ", "10": "τοτε ελεγεν αυτοιϲ εγερθηϲεται εθνοϲ επ εθνοϲ και βαϲιλεια επι βαϲιλειαν", "11": "ϲειϲμοι τε μεγαλοι και κατα τοπουϲ λοιμοι και λιμοι εϲονται φοβηθρα τε και απ ουρανου ϲημεια μεγαλα εϲται", "12": "προ δε τουτων παντων επιβαλουϲιν εφ υμαϲ ταϲ χειραϲ αυτων και διωξουϲιν παραδιδοντεϲ ειϲ ταϲ ϲυναγωγαϲ και φυλακαϲ απαγομενουϲ επι βαϲιλειϲ και ηγεμοναϲ ενεκεν του ονοματοϲ μου", "13": "αποβηϲεται υμιν ειϲ μαρτυριον", "14": "θετε ουν εν ταιϲ καρδιαιϲ υμων μη προμελεταν απολογηθηναι", "15": "εγω γαρ δωϲω υμιν ϲτομα και ϲοφιαν η ου δυνηϲονται αντιϲτηναι η αντειπειν απαντεϲ οι αντικειμενοι υμιν", "16": "παραδοθηϲεϲθε δε και υπο γονεων και αδελφων και ϲυγγενων και φιλων και θανατωϲουϲιν εξ υμων", "17": "και εϲεϲθε μιϲουμενοι υπο παντων δια το ονομα μου", "18": "και θριξ εκ τηϲ κεφαληϲ υμων ου μη αποληται", "19": "εν τη υπομονη υμων κτηϲεϲθε ταϲ ψυχαϲ υμων", "20": "οταν δε ιδητε κυκλουμενην υπο ϲτρατοπεδων ιερουϲαλημ τοτε γνωτε οτι ηγγικεν η ερημωϲιϲ αυτηϲ", "21": "τοτε οι εν τη ιουδαια φευγετωϲαν ειϲ τα ορη και οι εν μεϲω αυτηϲ εκχωρειτωϲαν και οι εν ταιϲ χωραιϲ μη ειϲερχεϲθωϲαν ειϲ αυτην", "22": "οτι ημεραι εκδικηϲεωϲ αυται ειϲιν του πληϲθηναι παντα τα γεγραμμενα", "23": "ουαι ταιϲ εν γαϲτρι εχουϲαιϲ και ταιϲ θηλαζουϲαιϲ εν εκειναιϲ ταιϲ ημεραιϲ εϲται γαρ αναγκη μεγαλη επι τηϲ γηϲ και οργη τω λαω τουτω", "24": "και πεϲουνται ϲτοματι μαχαιρηϲ και αιχμαλωτιϲθηϲονται ειϲ τα εθνη παντα και ιερουϲαλημ εϲται πατουμενη υπο εθνων αχρι ου πληρωθωϲιν [και εϲονται] καιροι εθνων", "25": "και εϲονται ϲημεια εν ηλιω και ϲεληνη και αϲτροιϲ και επι τηϲ γηϲ ϲυνοχη εθνων εν απορια ηχουϲ θαλαϲϲηϲ και ϲαλου", "26": "αποψυχοντων ανθρωπων απο φοβου και προϲδοκιαϲ των επερχομενων τη οικουμενη αι γαρ δυναμειϲ των ουρανων ϲαλευθηϲονται", "27": "και τοτε οψονται τον υιον του ανθρωπου ερχομενον εν νεφελη μετα δυναμεωϲ και δοξηϲ πολληϲ", "28": "αρχομενων δε τουτων γινεϲθαι ανακυψατε και επαρατε ταϲ κεφαλαϲ υμων διοτι εγγιζει η απολυτρωϲιϲ υμων", "29": "και ειπεν παραβολην αυτοιϲ ιδετε την ϲυκην και παντα τα δενδρα", "30": "οταν προβαλωϲιν ηδη βλεποντεϲ αφ εαυτων γινωϲκετε οτι ηδη εγγυϲ το θεροϲ εϲτιν", "31": "ουτωϲ και υμειϲ οταν ιδητε ταυτα γινομενα γινωϲκετε οτι εγγυϲ εϲτιν η βαϲιλεια του θεου", "32": "αμην λεγω υμιν οτι ου μη παρελθη η γενεα αυτη εωϲ [αν] παντα γενηται", "33": "ο ουρανοϲ και η γη παρελευϲονται οι δε λογοι μου ου μη παρελευϲονται", "34": "προϲεχετε δε εαυτοιϲ μη ποτε βαρηθωϲιν αι καρδιαι υμων εν κρεπαλη και μεθη και μεριμναιϲ βιωτικαιϲ και επιϲτη εφ υμαϲ εφνιδιοϲ η ημερα εκεινη", "35": "ωϲ παγιϲ επειϲελευϲεται γαρ επι πανταϲ τουϲ καθημενουϲ επι προϲωπον παϲηϲ τηϲ γηϲ", "36": "αγρυπνειτε δε εν παντι καιρω δεομενοι ινα κατιϲχυϲητε εκφυγειν ταυτα παντα τα μελλοντα γινεϲθαι και ϲταθηναι εμπροϲθεν του υιου του ανθρωπου", "37": "ην δε ταϲ ημεραϲ εν τω ιερω διδαϲκων ταϲ δε νυκταϲ εξερχομενοϲ ηυλιζετο ειϲ το οροϲ το καλουμενον ελαιων", "38": "και παϲ ο λαοϲ ωρθριζεν προϲ αυτον εν τω ιερω ακουειν αυτου"}