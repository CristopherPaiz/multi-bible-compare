{"1": "επειδη επληρωϲεν παντα τα ρηματα αυτου ειϲ ταϲ ακοαϲ του λαου ειϲηλθεν ειϲ καφαρναουμ", "2": "εκατονταρχου δε τινοϲ δουλοϲ κακωϲ εχων ημελλεν τελευταν οϲ ην αυτω εντιμοϲ", "3": "ακουϲαϲ δε περι του ιηϲου απεϲτειλεν προϲ αυτον πρεϲβυτερουϲ των ιουδαιων ερωτων αυτον οπωϲ ελθων διαϲωϲη τον δουλον αυτου", "4": "οι δε παραγενομενοι προϲ τον ιηϲουν παρεκαλουν αυτον ϲπουδαιωϲ λεγοντεϲ οτι αξιοϲ εϲτιν ω παρεξη τουτο", "5": "αγαπα γαρ το εθνοϲ ημων και την ϲυναγωγην αυτοϲ ωκοδομηϲεν ημιν", "6": "ο δε ιηϲουϲ επορευετο ϲυν αυτοιϲ ηδη δε αυτου ου μακραν απεχοντοϲ απο τηϲ οικιαϲ επεμψεν φιλουϲ ο εκατονταρχηϲ λεγων αυτω κυριε μη ϲκυλλου ου γαρ ικανοϲ ειμι ινα υπο την ϲτεγην μου ειϲελθηϲ", "7": "διο ουδε εμαυτον ηξιωϲα προϲ ϲε ελθειν αλλα ειπε λογω και ιαθητω ο παιϲ μου", "8": "και γαρ εγω ανθρωποϲ ειμι υπο εξουϲιαν ταϲϲομενοϲ εχων υπ εμαυτον ϲτρατιωταϲ και λεγω τουτω πορευθητι και πορευεται και αλλω ερχου και ερχεται και τω δουλω μου ποιηϲον τουτο και ποιει", "9": "ακουϲαϲ δε ταυτα ο ιηϲουϲ εθαυμαϲεν αυτον και ϲτραφειϲ τω ακολουθουντι αυτω οχλω ειπεν λεγω υμιν ουδε εν τω ιϲραηλ τοϲαυτην πιϲτιν ευρον", "10": "και υποϲτρεψαντεϲ ειϲ τον οικον οι πεμφθεντεϲ ευρον τον δουλον υγιαινοντα", "11": "και εγενετο εν τω εξηϲ επορευθη ειϲ πολιν καλουμενην ναιν και ϲυνεπορευοντο αυτω οι μαθηται αυτου και οχλοϲ πολυϲ", "12": "ωϲ δε ηγγιϲεν τη πυλη τηϲ πολεωϲ και ιδου εξεκομιζετο τεθνηκωϲ μονογενηϲ υιοϲ τη μητρι αυτου και αυτη ην χηρα και οχλοϲ τηϲ πολεωϲ ικανοϲ ην ϲυν αυτη", "13": "και ιδων αυτην ο κυριοϲ εϲπλαγχνιϲθη επ αυτη και ειπεν αυτη μη κλαιε", "14": "και προϲελθων ηψατο τηϲ ϲορου οι δε βαϲταζοντεϲ εϲτηϲαν και ειπεν νεανιϲκε ϲοι λεγω εγερθητι", "15": "και ανεκαθιϲεν ο νεκροϲ και ηρξατο λαλειν και εδωκεν αυτον τη μητρι αυτου", "16": "ελαβεν δε φοβοϲ πανταϲ και εδοξαζον τον θεον λεγοντεϲ οτι προφητηϲ μεγαϲ ηγερθη εν ημιν και οτι επεϲκεψατο ο θεοϲ τον λαον αυτου", "17": "και εξηλθεν ο λογοϲ ουτοϲ εν ολη τη ιουδαια περι αυτου και παϲη τη περιχωρω", "18": "και απηγγειλαν ιωανει οι μαθηται αυτου περι παντων τουτων και προϲκαλεϲαμενοϲ δυο τιναϲ των μαθητων αυτου ο ιωανηϲ", "19": "επεμψεν προϲ τον κυριον λεγων ϲυ ει ο ερχομενοϲ η ετερον προϲδοκωμεν", "20": "παραγενομενοι δε προϲ αυτον οι ανδρεϲ ειπαν ιωανηϲ ο βαπτιϲτηϲ απεϲτειλεν ημαϲ προϲ ϲε λεγων ϲυ ει ο ερχομενοϲ η αλλον προϲδοκωμεν", "21": "εν εκεινη τη ωρα εθεραπευϲεν πολλουϲ απο νοϲων και μαϲτιγων και πνευματων πονηρων και τυφλοιϲ πολλοιϲ εχαριϲατο βλεπειν", "22": "και αποκριθειϲ ειπεν αυτοιϲ πορευθεντεϲ απαγγειλατε ιωανει α ειδετε και ηκουϲατε τυφλοι αναβλεπουϲιν χωλοι περιπατουϲιν λεπροι καθαριζονται και κωφοι ακουουϲιν νεκροι εγειρονται πτωχοι ευαγγελιζονται", "23": "και μακαριοϲ εϲτιν οϲ εαν μη ϲκανδαλιϲθη εν εμοι", "24": "απελθοντων δε των αγγελων ιωανου ηρξατο λεγειν προϲ τουϲ οχλουϲ περι ιωανου τι εξηλθατε ειϲ την ερημον θεαϲαϲθαι καλαμον υπο ανεμου ϲαλευομενον", "25": "αλλα τι εξηλθατε ιδειν ανθρωπον εν μαλακοιϲ ιματιοιϲ ημφιεϲμενον ιδου οι εν ιματιϲμω ενδοξω και τρυφη υπαρχοντεϲ εν τοιϲ βαϲιλειοιϲ ειϲιν", "26": "αλλα τι εξηλθατε ιδειν προφητην ναι λεγω υμιν και περιϲϲοτερον προφητου", "27": "ουτοϲ εϲτιν περι ου γεγραπται ιδου αποϲτελλω τον αγγελον μου προ προϲωπου ϲου οϲ καταϲκευαϲει την οδον ϲου εμπροϲθεν ϲου", "28": "λεγω υμιν μειζων εν γεννητοιϲ γυναικων ιωανου ουδειϲ εϲτιν ο δε μικροτεροϲ εν τη βαϲιλεια του θεου μειζων αυτου εϲτιν", "29": "και παϲ ο λαοϲ ακουϲαϲ και οι τελωναι εδικαιωϲαν τον θεον βαπτιϲθεντεϲ το βαπτιϲμα ιωανου", "30": "οι δε φαριϲαιοι και οι νομικοι την βουλην του θεου ηθετηϲαν ειϲ εαυτουϲ μη βαπτιϲθεντεϲ υπ αυτου", "31": "τινι ουν ομοιωϲω τουϲ ανθρωπουϲ τηϲ γενεαϲ ταυτηϲ και τινι ειϲιν ομοιοι", "32": "ομοιοι ειϲιν παιδιοιϲ τοιϲ εν αγορα καθημενοιϲ και προϲφωνουϲιν αλληλοιϲ α λεγει ηυληϲαμεν υμιν και ουκ ωρχηϲαϲθε εθρηνηϲαμεν και ουκ εκλαυϲατε", "33": "εληλυθεν γαρ ιωανηϲ ο βαπτιϲτηϲ μη εϲθων αρτον μητε πινων οινον και λεγετε δαιμονιον εχει", "34": "εληλυθεν ο υιοϲ του ανθρωπου εϲθων και πινων και λεγετε ιδου ανθρωποϲ φαγοϲ και οινοποτηϲ φιλοϲ τελωνων και αμαρτωλων", "35": "και εδικαιωθη η ϲοφια απο παντων των τεκνων αυτηϲ", "36": "ηρωτα δε τιϲ αυτον των φαριϲαιων ινα φαγη μετ αυτου και ειϲελθων ειϲ τον οικον του φαριϲαιου κατεκλιθη", "37": "και ιδου γυνη ητιϲ ην εν τη πολει αμαρτωλοϲ και επιγνουϲα οτι κατακειται εν τη οικια του φαριϲαιου κομιϲαϲα αλαβαϲτρον μυρου", "38": "και ϲταϲα οπιϲω παρα τουϲ ποδαϲ αυτου κλαιουϲα τοιϲ δακρυϲιν ηρξατο βρεχειν τουϲ ποδαϲ αυτου και ταιϲ θριξιν τηϲ κεφαληϲ αυτηϲ εξεμαϲϲεν και κατεφιλει τουϲ ποδαϲ αυτου και ηλειφεν τω μυρω", "39": "ιδων δε ο φαριϲαιοϲ ο καλεϲαϲ αυτον ειπεν εν εαυτω λεγων ουτοϲ ει ην [ο] προφητηϲ εγινωϲκεν αν τιϲ και ποταπη η γυνη ητιϲ απτεται αυτου οτι αμαρτωλοϲ εϲτιν", "40": "και αποκριθειϲ ο ιηϲουϲ ειπεν προϲ αυτον ϲιμων εχω ϲοι τι ειπειν ο δε διδαϲκαλε ειπε φηϲιν", "41": "δυο χρεοφιλεται ηϲαν δανιϲτη τινι ο ειϲ ωφειλεν δηναρια πεντακοϲια ο δε ετεροϲ πεντηκοντα", "42": "μη εχοντων αυτων αποδουναι αμφοτεροιϲ εχαριϲατο τιϲ ουν αυτων πλειον αγαπηϲει αυτον", "43": "αποκριθειϲ ϲιμων ειπεν υπολαμβανω οτι ω το πλειον εχαριϲατο ο δε ειπεν αυτω ορθωϲ εκριναϲ", "44": "και ϲτραφειϲ προϲ την γυναικα τω ϲιμωνι εφη βλεπειϲ ταυτην την γυναικα ειϲηλθον ϲου ειϲ την οικιαν υδωρ μοι επι ποδαϲ ουκ εδωκαϲ αυτη δε τοιϲ δακρυϲιν εβρεξεν μου τουϲ ποδαϲ και ταιϲ θριξιν αυτηϲ εξεμαξεν", "45": "φιλημα μοι ουκ εδωκαϲ αυτη δε αφ ηϲ ειϲηλθον ου διελιπεν καταφιλουϲα μου τουϲ ποδαϲ", "46": "ελαιω την κεφαλην μου ουκ ηλειψαϲ αυτη δε μυρω ηλειψεν τουϲ ποδαϲ μου", "47": "ου χαριν λεγω ϲοι αφεωνται αι αμαρτιαι αυτηϲ αι πολλαι οτι ηγαπηϲεν πολυ ω δε ολιγον αφιεται ολιγον αγαπα", "48": "ειπεν δε αυτη αφεωνται ϲου αι αμαρτιαι", "49": "και ηρξαντο οι ϲυνανακειμενοι λεγειν εν εαυτοιϲ τιϲ ουτοϲ εϲτιν οϲ και αμαρτιαϲ αφιηϲιν", "50": "ειπεν δε προϲ την γυναικα η πιϲτιϲ ϲου ϲεϲωκεν ϲε πορευου ειϲ ειρηνην"}