{"1": "εγενετο δε εν ταιϲ ημεραιϲ εκειναιϲ εξηλθεν δογμα παρα καιϲαροϲ αυγουϲτου απογραφεϲθαι παϲαν την οικουμενην", "2": "αυτη απογραφη πρωτη εγενετο ηγεμονευοντοϲ τηϲ ϲυριαϲ κυρηνιου", "3": "και επορευοντο παντεϲ απογραφεϲθαι εκαϲτοϲ ειϲ την εαυτου πολιν", "4": "ανεβη δε και ιωϲηφ απο τηϲ γαλιλαιαϲ εκ πολεωϲ ναζαρετ ειϲ την ιουδαιαν ειϲ πολιν δαυειδ ητιϲ καλειται βηθλεεμ δια το ειναι αυτον εξ οικου και πατριαϲ δαυειδ", "5": "απογραψαϲθαι ϲυν μαριαμ τη εμνηϲτευμενη αυτω ουϲη ενκυω", "6": "εγενετο δε εν τω ειναι αυτουϲ εκει επληϲθηϲαν αι ημεραι του τεκειν αυτην", "7": "και ετεκεν τον υιον αυτηϲ τον πρωτοτοκον και εϲπαργανωϲεν αυτον και ανεκλινεν αυτον εν φατνη διοτι ουκ ην αυτοιϲ τοποϲ εν τω καταλυματι", "8": "και ποιμενεϲ ηϲαν εν τη χωρα τη αυτη αγραυλουντεϲ και φυλαϲϲοντεϲ φυλακαϲ τηϲ νυκτοϲ επι την ποιμνην αυτων", "9": "και αγγελοϲ κυριου επεϲτη αυτοιϲ και δοξα κυριου περιελαμψεν αυτουϲ και εφοβηθηϲαν φοβον μεγαν", "10": "και ειπεν αυτοιϲ ο αγγελοϲ μη φοβειϲθε ιδου γαρ ευαγγελιζομαι υμιν χαραν μεγαλην ητιϲ εϲται παντι τω λαω", "11": "οτι ετεχθη υμιν ϲημερον ϲωτηρ οϲ εϲτιν χριϲτοϲ κυριοϲ εν πολει δαυειδ", "12": "και τουτο υμιν ϲημειον ευρηϲετε βρεφοϲ εϲπαργανωμενον και κειμενον εν φατνη", "13": "και εξεφνηϲ εγενετο ϲυν τω αγγελω πληθοϲ ϲτρατιαϲ ουρανιου αινουντων τον θεον και λεγοντων", "14": "δοξα εν υψιϲτοιϲ θεω και επι γηϲ ειρηνη εν ανθρωποιϲ ευδοκιαϲ", "15": "και εγενετο ωϲ απηλθον απ αυτων ειϲ τον ουρανον οι αγγελοι οι ποιμενεϲ ελαλουν προϲ αλληλουϲ διελθωμεν δη εωϲ βηθλεεμ και ιδωμεν το ρημα τουτο το γεγονοϲ ο ο κυριοϲ εγνωριϲεν ημιν", "16": "και ηλθαν ϲπευϲαντεϲ και ανευραν την τε μαριαμ και τον ιωϲηφ και το βρεφοϲ κειμενον εν τη φατνη", "17": "ιδοντεϲ δε εγνωριϲαν περι του ρηματοϲ του λαληθεντοϲ αυτοιϲ περι του παιδιου τουτου", "18": "και παντεϲ οι ακουϲαντεϲ εθαυμαϲαν περι των λαληθεντων υπο των ποιμενων προϲ αυτουϲ", "19": "η δε μαρια παντα ϲυνετηρει τα ρηματα ταυτα ϲυνβαλλουϲα εν τη καρδια αυτηϲ", "20": "και υπεϲτρεψαν οι ποιμενεϲ δοξαζοντεϲ και αινουντεϲ τον θεον επι παϲιν οιϲ ηκουϲαν και ειδον καθωϲ ελαληθη προϲ αυτουϲ", "21": "και οτε επληϲθηϲαν ημεραι οκτω του περιτεμειν αυτον και εκληθη το ονομα αυτου ιηϲουϲ το κληθεν υπο του αγγελου προ του ϲυλλημφθηναι αυτον εν τη κοιλια", "22": "και οτε επληϲθηϲαν αι ημεραι του καθαριϲμου αυτων κατα τον νομον μωυϲεωϲ ανηγαγον αυτον ειϲ ιεροϲολυμα παραϲτηϲαι τω κυριω", "23": "καθωϲ γεγραπται εν νομω κυριου οτι παν αρϲεν διανοιγον μητραν αγιον τω κυριω κληθηϲεται", "24": "και του δουναι θυϲιαν κατα το ειρημενον εν τω νομω κυριου ζευγοϲ τρυγονων η δυο νοϲϲουϲ περιϲτερων", "25": "και ιδου ανθρωποϲ ην εν ιερουϲαλημ ω ονομα ϲυμεων και ο ανθρωποϲ ουτοϲ δικαιοϲ και ευλαβηϲ προϲδεχομενοϲ παρακληϲιν του ιϲραηλ και πνευμα ην αγιον επ αυτον", "26": "και ην αυτω κεχρηματιϲμενον υπο του πνευματοϲ του αγιου μη ιδειν θανατον πριν [η] αν ιδη τον χριϲτον κυριου", "27": "και ηλθεν εν τω πνευματι ειϲ το ιερον και εν τω ειϲαγαγειν τουϲ γονειϲ το παιδιον ιηϲουν του ποιηϲαι αυτουϲ κατα το ειθιϲμενον του νομου περι αυτου", "28": "και αυτοϲ εδεξατο αυτο ειϲ ταϲ αγκαλαϲ και ευλογηϲεν τον θεον και ειπεν", "29": "νυν απολυειϲ τον δουλον ϲου δεϲποτα κατα το ρημα ϲου εν ειρηνη", "30": "οτι ειδον οι οφθαλμοι μου το ϲωτηριον ϲου", "31": "ο ητοιμαϲαϲ κατα προϲωπον παντων των λαων", "32": "φωϲ ειϲ αποκαλυψιν εθνων και δοξαν λαου ϲου ιϲραηλ", "33": "και ην ο πατηρ αυτου και η μητηρ θαυμαζοντεϲ επι τοιϲ λαλουμενοιϲ περι αυτου", "34": "και ευλογηϲεν αυτουϲ ϲυμεων και ειπεν προϲ μαριαμ την μητερα αυτου ιδου ουτοϲ κειται ειϲ πτωϲιν και αναϲταϲιν πολλων εν τω ιϲραηλ και ειϲ ϲημειον αντιλεγομενον", "35": "και ϲου αυτηϲ την ψυχην διελευϲεται ρομφαια οπωϲ αν αποκαλυφθωϲιν εκ πολλων καρδιων διαλογιϲμοι", "36": "και ην αννα προφητιϲ θυγατηρ φανουηλ εκ φυληϲ αϲηρ αυτη προβεβηκυια εν ημεραιϲ πολλαιϲ ζηϲαϲα μετα ανδροϲ ετη επτα απο τηϲ παρθενιαϲ αυτηϲ", "37": "και αυτη χηρα εωϲ ετων ογδοηκοντα τεϲϲαρων η ουκ αφιϲτατο του ιερου νηϲτειαιϲ και δεηϲεϲιν λατρευουϲα νυκτα και ημεραν", "38": "και αυτη τη ωρα επιϲταϲα ανθωμολογειτο τω θεω και ελαλει περι αυτου παϲιν τοιϲ προϲδεχομενοιϲ λυτρωϲιν ιερουϲαλημ", "39": "και ωϲ ετελεϲαν παντα τα κατα τον νομον κυριου επεϲτρεψαν ειϲ την γαλιλαιαν ειϲ πολιν εαυτων ναζαρετ", "40": "το δε παιδιον ηυξανεν και εκραταιουτο πληρουμενον ϲοφια και χαριϲ θεου ην επ αυτο", "41": "και επορευοντο οι γονειϲ αυτου κατ ετοϲ ειϲ ιερουϲαλημ τη εορτη του παϲχα", "42": "και οτε εγενετο ετων δωδεκα αναβαινοντων αυτων κατα το εθοϲ τηϲ εορτηϲ", "43": "και τελειωϲαντων ταϲ ημεραϲ εν τω υποϲτρεφειν αυτουϲ υπεμεινεν ιηϲουϲ ο παιϲ εν ιερουϲαλημ και ουκ εγνωϲαν οι γονειϲ αυτου", "44": "νομιϲαντεϲ δε αυτον ειναι εν τη ϲυνοδια ηλθον ημεραϲ οδον και ανεζητουν αυτον εν τοιϲ ϲυγγενευϲιν και τοιϲ γνωϲτοιϲ", "45": "και μη ευροντεϲ υπεϲτρεψαν ειϲ ιερουϲαλημ αναζητουντεϲ αυτον", "46": "και εγενετο μετα ημεραϲ τρειϲ ευρον αυτον εν τω ιερω καθεζομενον εν μεϲω των διδαϲκαλων και ακουοντα αυτων και επερωτωντα αυτουϲ", "47": "εξιϲταντο δε παντεϲ οι ακουοντεϲ αυτου επι τη ϲυνεϲει και ταιϲ αποκριϲεϲιν αυτου", "48": "και ιδοντεϲ αυτον εξεπλαγηϲαν και ειπεν προϲ αυτον η μητηρ αυτου τεκνον τι εποιηϲαϲ ημιν ουτωϲ ιδου ο πατηρ ϲου και εγω οδυνωμενοι ζητουμεν ϲε", "49": "και ειπεν προϲ αυτουϲ τι οτι εζητειτε με ουκ ηδειτε οτι εν τοιϲ του πατροϲ μου δει ειναι με", "50": "και αυτοι ου ϲυνηκαν το ρημα ο ελαληϲεν αυτοιϲ", "51": "και κατεβη μετ αυτων και ηλθεν ειϲ ναζαρετ και ην υποταϲϲομενοϲ αυτοιϲ και η μητηρ αυτου διετηρει παντα τα ρηματα εν τη καρδια αυτηϲ", "52": "και ιηϲουϲ προεκοπτεν τη ϲοφια και ηλικια και χαριτι παρα θεω και ανθρωποιϲ"}