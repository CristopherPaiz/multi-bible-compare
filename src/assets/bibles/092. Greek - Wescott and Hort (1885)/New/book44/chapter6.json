{"1": "εν δε ταιϲ ημεραιϲ ταυταιϲ πληθυνοντων των μαθητων εγενετο γογγυϲμοϲ των ελληνιϲτων προϲ τουϲ εβραιουϲ οτι παρεθεωρουντο εν τη διακονια τη καθημερινη αι χηραι αυτων", "2": "προϲκαλεϲαμενοι δε οι δωδεκα το πληθοϲ των μαθητων ειπαν ουκ αρεϲτον εϲτιν ημαϲ καταλειψανταϲ τον λογον του θεου διακονειν τραπεζαιϲ", "3": "επιϲκεψαϲθε δε αδελφοι ανδραϲ εξ υμων μαρτυρουμενουϲ επτα πληρειϲ πνευματοϲ και ϲοφιαϲ ουϲ καταϲτηϲομεν επι τηϲ χρειαϲ ταυτηϲ", "4": "ημειϲ δε τη προϲευχη και τη διακονια του λογου προϲκαρτερηϲομεν", "5": "και ηρεϲεν ο λογοϲ ενωπιον παντοϲ του πληθουϲ και εξελεξαντο ϲτεφανον ανδρα πληρη πιϲτεωϲ και πνευματοϲ αγιου και φιλιππον και προχορον και νικανορα και τιμωνα και παρμεναν και νικολαον προϲηλυτον αντιοχεα", "6": "ουϲ εϲτηϲαν ενωπιον των αποϲτολων και προϲευξαμενοι επεθηκαν αυτοιϲ ταϲ χειραϲ", "7": "και ο λογοϲ του θεου ηυξανεν και επληθυνετο ο αριθμοϲ των μαθητων εν ιερουϲαλημ ϲφοδρα πολυϲ τε οχλοϲ των ιερεων υπηκουον τη πιϲτει", "8": "ϲτεφανοϲ δε πληρηϲ χαριτοϲ και δυναμεωϲ εποιει τερατα και ϲημεια μεγαλα εν τω λαω", "9": "ανεϲτηϲαν δε τινεϲ των εκ τηϲ ϲυναγωγηϲ τηϲ λεγομενηϲ λιβερτινων και κυρηναιων και αλεξανδρεων και των απο κιλικιαϲ και αϲιαϲ ϲυνζητουντεϲ τω ϲτεφανω", "10": "και ουκ ιϲχυον αντιϲτηναι τη ϲοφια και τω πνευματι ω ελαλει", "11": "τοτε υπεβαλον ανδραϲ λεγονταϲ οτι ακηκοαμεν αυτου λαλουντοϲ ρηματα βλαϲφημα ειϲ μωυϲην και τον θεον", "12": "ϲυνεκινηϲαν τε τον λαον και τουϲ πρεϲβυτερουϲ και τουϲ γραμματειϲ και επιϲταντεϲ ϲυνηρπαϲαν αυτον και ηγαγον ειϲ το ϲυνεδριον", "13": "εϲτηϲαν τε μαρτυραϲ ψευδειϲ λεγονταϲ ο ανθρωποϲ ουτοϲ ου παυεται λαλων ρηματα κατα του τοπου του αγιου [τουτου] και του νομου", "14": "ακηκοαμεν γαρ αυτου λεγοντοϲ οτι ιηϲουϲ ο ναζωραιοϲ ουτοϲ καταλυϲει τον τοπον τουτον και αλλαξει τα εθη α παρεδωκεν ημιν μωυϲηϲ", "15": "και ατενιϲαντεϲ ειϲ αυτον παντεϲ οι καθεζομενοι εν τω ϲυνεδριω ειδαν το προϲωπον αυτου ωϲει προϲωπον αγγελου"}