{"1": "διοδευϲαντεϲ δε την αμφιπολιν και την απολλωνιαν ηλθον ειϲ θεϲϲαλονικην οπου ην ϲυναγωγη των ιουδαιων", "2": "κατα δε το ειωθοϲ τω παυλω ειϲηλθεν προϲ αυτουϲ και επι ϲαββατα τρια διελεξατο αυτοιϲ απο των γραφων", "3": "διανοιγων και παρατιθεμενοϲ οτι τον χριϲτον εδει παθειν και αναϲτηναι εκ νεκρων και οτι ουτοϲ εϲτιν ο χριϲτοϲ ο ιηϲουϲ ον εγω καταγγελλω υμιν", "4": "και τινεϲ εξ αυτων επειϲθηϲαν και προϲεκληρωθηϲαν τω παυλω και [τω] ϲιλα των τε ϲεβομενων ελληνων πληθοϲ πολυ γυναικων τε των πρωτων ουκ ολιγαι", "5": "ζηλωϲαντεϲ δε οι ιουδαιοι και προϲλαβομενοι των αγοραιων ανδραϲ τιναϲ πονηρουϲ και οχλοποιηϲαντεϲ εθορυβουν την πολιν και επιϲταντεϲ τη οικια ιαϲονοϲ εζητουν αυτουϲ προαγαγειν ειϲ τον δημον", "6": "μη ευροντεϲ δε αυτουϲ εϲυρον ιαϲονα και τιναϲ αδελφουϲ επι τουϲ πολιταρχαϲ βοωντεϲ οτι οι την οικουμενην αναϲτατωϲαντεϲ ουτοι και ενθαδε παρειϲιν", "7": "ουϲ υποδεδεκται ιαϲων και ουτοι παντεϲ απεναντι των δογματων καιϲαροϲ πραϲϲουϲι βαϲιλεα ετερον λεγοντεϲ ειναι ιηϲουν", "8": "εταραξαν δε τον οχλον και τουϲ πολιταρχαϲ ακουονταϲ ταυτα", "9": "και λαβοντεϲ το ικανον παρα του ιαϲονοϲ και των λοιπων απελυϲαν αυτουϲ", "10": "οι δε αδελφοι ευθεωϲ δια νυκτοϲ εξεπεμψαν τον τε παυλον και τον ϲιλαν ειϲ βεροιαν οιτινεϲ παραγενομενοι ειϲ την ϲυναγωγην των ιουδαιων απηεϲαν", "11": "ουτοι δε ηϲαν ευγενεϲτεροι των εν θεϲϲαλονικη οιτινεϲ εδεξαντο τον λογον μετα παϲηϲ προθυμιαϲ [το] καθ ημεραν ανακρινοντεϲ ταϲ γραφαϲ ει εχοι ταυτα ουτωϲ", "12": "πολλοι μεν ουν εξ αυτων επιϲτευϲαν και των ελληνιδων γυναικων των ευϲχημονων και ανδρων ουκ ολιγοι", "13": "ωϲ δε εγνωϲαν οι απο τηϲ θεϲϲαλονικηϲ ιουδαιοι οτι και εν τη βεροια κατηγγελη υπο του παυλου ο λογοϲ του θεου ηλθον κακει ϲαλευοντεϲ και ταραϲϲοντεϲ τουϲ οχλουϲ", "14": "ευθεωϲ δε τοτε τον παυλον εξαπεϲτειλαν οι αδελφοι πορευεϲθαι εωϲ επι την θαλαϲϲαν υπεμειναν τε ο τε ϲιλαϲ και ο τιμοθεοϲ εκει", "15": "οι δε καθιϲτανοντεϲ τον παυλον ηγαγον εωϲ αθηνων και λαβοντεϲ εντολην προϲ τον ϲιλαν και τον τιμοθεον ινα ωϲ ταχιϲτα ελθωϲιν προϲ αυτον εξηεϲαν", "16": "εν δε ταιϲ αθηναιϲ εκδεχομενου αυτουϲ του παυλου παρωξυνετο το πνευμα αυτου εν αυτω θεωρουντοϲ κατειδωλον ουϲαν την πολιν", "17": "διελεγετο μεν ουν εν τη ϲυναγωγη τοιϲ ιουδαιοιϲ και τοιϲ ϲεβομενοιϲ και εν τη αγορα κατα παϲαν ημεραν προϲ τουϲ παρατυγχανονταϲ", "18": "τινεϲ δε και των επικουριων και ϲτωικων φιλοϲοφων ϲυνεβαλλον αυτω και τινεϲ ελεγον τι αν θελοι ο ϲπερμολογοϲ ουτοϲ λεγειν οι δε ξενων δαιμονιων δοκει καταγγελευϲ ειναι οτι τον ιηϲουν και την αναϲταϲιν ευηγγελιζετο", "19": "επιλαβομενοι δε αυτου επι τον αρειον παγον ηγαγον λεγοντεϲ δυναμεθα γνωναι τιϲ η καινη αυτη [η] υπο ϲου λαλουμενη διδαχη", "20": "ξενιζοντα γαρ τινα ειϲφερειϲ ειϲ ταϲ ακοαϲ ημων βουλομεθα ουν γνωναι τινα θελει ταυτα ειναι", "21": "αθηναιοι δε παντεϲ και οι επιδημουντεϲ ξενοι ειϲ ουδεν ετερον ηυκαιρουν η λεγειν τι η ακουειν τι καινοτερον", "22": "ϲταθειϲ δε παυλοϲ εν μεϲω του αρειου παγου εφη ανδρεϲ αθηναιοι κατα παντα ωϲ δειϲιδαιμονεϲτερουϲ υμαϲ θεωρω", "23": "διερχομενοϲ γαρ και αναθεωρων τα ϲεβαϲματα υμων ευρον και βωμον εν ω επεγεγραπτο αγνωϲτω θεω ο ουν αγνοουντεϲ ευϲεβειτε τουτο εγω καταγγελλω υμιν", "24": "ο θεοϲ ο ποιηϲαϲ τον κοϲμον και παντα τα εν αυτω ουτοϲ ουρανου και γηϲ υπαρχων κυριοϲ ουκ εν χειροποιητοιϲ ναοιϲ κατοικει", "25": "ουδε υπο χειρων ανθρωπινων θεραπευεται προϲδεομενοϲ τινοϲ αυτοϲ διδουϲ παϲι ζωην και πνοην και τα παντα", "26": "εποιηϲεν τε εξ ενοϲ παν εθνοϲ ανθρωπων κατοικειν επι παντοϲ προϲωπου τηϲ γηϲ οριϲαϲ προϲτεταγμενουϲ καιρουϲ και ταϲ οροθεϲιαϲ τηϲ κατοικιαϲ αυτων", "27": "ζητειν τον θεον ει αρα γε ψηλαφηϲειαν αυτον και ευροιεν και γε ου μακραν απο ενοϲ εκαϲτου ημων υπαρχοντα", "28": "εν αυτω γαρ ζωμεν και κινουμεθα και εϲμεν ωϲ και τινεϲ των καθ υμαϲ ποιητων ειρηκαϲιν του γαρ και γενοϲ εϲμεν", "29": "γενοϲ ουν υπαρχοντεϲ του θεου ουκ οφειλομεν νομιζειν χρυϲω η αργυρω η λιθω χαραγματι τεχνηϲ και ενθυμηϲεωϲ ανθρωπου το θειον ειναι ομοιον", "30": "τουϲ μεν ουν χρονουϲ τηϲ αγνοιαϲ υπεριδων ο θεοϲ τα νυν απαγγελλει τοιϲ ανθρωποιϲ πανταϲ πανταχου μετανοειν", "31": "καθοτι εϲτηϲεν ημεραν εν η μελλει κρινειν την οικουμενην εν δικαιοϲυνη εν ανδρι ω ωριϲεν πιϲτιν παραϲχων παϲιν αναϲτηϲαϲ αυτον εκ νεκρων", "32": "ακουϲαντεϲ δε αναϲταϲιν νεκρων οι μεν εχλευαζον οι δε ειπαν ακουϲομεθα ϲου περι τουτου και παλιν", "33": "ουτωϲ ο παυλοϲ εξηλθεν εκ μεϲου αυτων", "34": "τινεϲ δε ανδρεϲ κολληθεντεϲ αυτω επιϲτευϲαν εν οιϲ και διονυϲιοϲ [ο] αρεοπαγιτηϲ και γυνη ονοματι δαμαριϲ και ετεροι ϲυν αυτοιϲ"}