{"1": "ανηρ δε τιϲ εν καιϲαρια ονοματι κορνηλιοϲ εκατονταρχηϲ εκ ϲπειρηϲ τηϲ καλουμενηϲ ιταλικηϲ", "2": "ευϲεβηϲ και φοβουμενοϲ τον θεον ϲυν παντι τω οικω αυτου ποιων ελεημοϲυναϲ πολλαϲ τω λαω και δεομενοϲ του θεου δια παντοϲ", "3": "ειδεν εν οραματι φανερωϲ ωϲει περι ωραν ενατην τηϲ ημεραϲ αγγελον του θεου ειϲελθοντα προϲ αυτον και ειποντα αυτω κορνηλιε", "4": "ο δε ατενιϲαϲ αυτω και εμφοβοϲ γενομενοϲ ειπεν τι εϲτιν κυριε ειπεν δε αυτω αι προϲευχαι ϲου και αι ελεημοϲυναι ϲου ανεβηϲαν ειϲ μνημοϲυνον εμπροϲθεν του θεου", "5": "και νυν πεμψον ανδραϲ ειϲ ιοππην και μεταπεμψαι ϲιμωνα τινα οϲ επικαλειται πετροϲ", "6": "ουτοϲ ξενιζεται παρα τινι ϲιμωνι βυρϲει ω εϲτιν οικια παρα θαλαϲϲαν", "7": "ωϲ δε απηλθεν ο αγγελοϲ ο λαλων αυτω φωνηϲαϲ δυο των οικετων και ϲτρατιωτην ευϲεβη των προϲκαρτερουντων αυτω", "8": "και εξηγηϲαμενοϲ απαντα αυτοιϲ απεϲτειλεν αυτουϲ ειϲ την ιοππην", "9": "τη δε επαυριον οδοιπορουντων εκεινων και τη πολει εγγιζοντων ανεβη πετροϲ επι το δωμα προϲευξαϲθαι περι ωραν εκτην", "10": "εγενετο δε προϲπεινοϲ και ηθελεν γευϲαϲθαι παραϲκευαζοντων δε αυτων εγενετο επ αυτον εκϲταϲιϲ", "11": "και θεωρει τον ουρανον ανεωγμενον και καταβαινον ϲκευοϲ τι ωϲ οθονην μεγαλην τεϲϲαρϲιν αρχαιϲ καθιεμενον επι τηϲ γηϲ", "12": "εν ω υπηρχεν παντα τα τετραποδα και ερπετα τηϲ γηϲ και πετεινα του ουρανου", "13": "και εγενετο φωνη προϲ αυτον αναϲταϲ πετρε θυϲον και φαγε", "14": "ο δε πετροϲ ειπεν μηδαμωϲ κυριε οτι ουδεποτε εφαγον παν κοινον και ακαθαρτον", "15": "και φωνη παλιν εκ δευτερου προϲ αυτον α ο θεοϲ εκαθαριϲεν ϲυ μη κοινου", "16": "τουτο δε εγενετο επι τριϲ και ευθυϲ ανελημφθη το ϲκευοϲ ειϲ τον ουρανον", "17": "ωϲ δε εν εαυτω διηπορει ο πετροϲ τι αν ειη το οραμα ο ειδεν ιδου οι ανδρεϲ οι απεϲταλμενοι υπο του κορνηλιου διερωτηϲαντεϲ την οικιαν του ϲιμωνοϲ επεϲτηϲαν επι τον πυλωνα", "18": "και φωνηϲαντεϲ επυθοντο ει ϲιμων ο επικαλουμενοϲ πετροϲ ενθαδε ξενιζεται", "19": "του δε πετρου διενθυμουμενου περι του οραματοϲ ειπεν το πνευμα ιδου ανδρεϲ δυο ζητουντεϲ ϲε", "20": "αλλα αναϲταϲ καταβηθι και πορευου ϲυν αυτοιϲ μηδεν διακρινομενοϲ οτι εγω απεϲταλκα αυτουϲ", "21": "καταβαϲ δε πετροϲ προϲ τουϲ ανδραϲ ειπεν ιδου εγω ειμι ον ζητειτε τιϲ η αιτια δι ην παρεϲτε", "22": "οι δε ειπαν κορνηλιοϲ εκατονταρχηϲ ανηρ δικαιοϲ και φοβουμενοϲ τον θεον μαρτυρουμενοϲ τε υπο ολου του εθνουϲ των ιουδαιων εχρηματιϲθη υπο αγγελου αγιου μεταπεμψαϲθαι ϲε ειϲ τον οικον αυτου και ακουϲαι ρηματα παρα ϲου", "23": "ειϲκαλεϲαμενοϲ ουν αυτουϲ εξενιϲεν τη δε επαυριον αναϲταϲ εξηλθεν ϲυν αυτοιϲ και τινεϲ των αδελφων των απο ιοππηϲ ϲυνηλθαν αυτω", "24": "τη δε επαυριον ειϲηλθεν ειϲ την καιϲαριαν ο δε κορνηλιοϲ ην προϲδοκων αυτουϲ ϲυνκαλεϲαμενοϲ τουϲ ϲυγγενειϲ αυτου και τουϲ αναγκαιουϲ φιλουϲ", "25": "ωϲ δε εγενετο του ειϲελθειν τον πετρον ϲυναντηϲαϲ αυτω ο κορνηλιοϲ πεϲων επι τουϲ ποδαϲ προϲεκυνηϲεν", "26": "ο δε πετροϲ ηγειρεν αυτον λεγων αναϲτηθι και εγω αυτοϲ ανθρωποϲ ειμι", "27": "και ϲυνομιλων αυτω ειϲηλθεν και ευριϲκει ϲυνεληλυθοταϲ πολλουϲ", "28": "εφη τε προϲ αυτουϲ υμειϲ επιϲταϲθε ωϲ αθεμιτον εϲτιν ανδρι ιουδαιω κολλαϲθαι η προϲερχεϲθαι αλλοφυλω καμοι ο θεοϲ εδειξεν μηδενα κοινον η ακαθαρτον λεγειν ανθρωπον", "29": "διο και αναντιρητωϲ ηλθον μεταπεμφθειϲ πυνθανομαι ουν τινι λογω μετεπεμψαϲθε με", "30": "και ο κορνηλιοϲ εφη απο τεταρτηϲ ημεραϲ μεχρι ταυτηϲ τηϲ ωραϲ ημην την ενατην προϲευχομενοϲ εν τω οικω μου και ιδου ανηρ εϲτη ενωπιον μου εν εϲθητι λαμπρα", "31": "και φηϲι κορνηλιε ειϲηκουϲθη ϲου η προϲευχη και αι ελεημοϲυναι ϲου εμνηϲθηϲαν ενωπιον του θεου", "32": "πεμψον ουν ειϲ ιοππην και μετακαλεϲαι ϲιμωνα οϲ επικαλειται πετροϲ ουτοϲ ξενιζεται εν οικια ϲιμωνοϲ βυρϲεωϲ παρα θαλαϲϲαν", "33": "εξαυτηϲ ουν επεμψα προϲ ϲε ϲυ τε καλωϲ εποιηϲαϲ παραγενομενοϲ νυν ουν παντεϲ ημειϲ ενωπιον του θεου παρεϲμεν ακουϲαι παντα τα προϲτεταγμενα ϲοι υπο του κυριου", "34": "ανοιξαϲ δε πετροϲ το ϲτομα ειπεν επ αληθειαϲ καταλαμβανομαι οτι ουκ εϲτιν προϲωπολημπτηϲ ο θεοϲ", "35": "αλλ εν παντι εθνει ο φοβουμενοϲ αυτον και εργαζομενοϲ δικαιοϲυνην δεκτοϲ αυτω εϲτιν", "36": "τον λογον απεϲτειλεν τοιϲ υιοιϲ ιϲραηλ ευαγγελιζομενοϲ ειρηνην δια ιηϲου χριϲτου ουτοϲ εϲτιν παντων κυριοϲ", "37": "υμειϲ οιδατε το γενομενον ρημα καθ οληϲ τηϲ ιουδαιαϲ αρξαμενοϲ απο τηϲ γαλιλαιαϲ μετα το βαπτιϲμα ο εκηρυξεν ιωανηϲ", "38": "ιηϲουν τον απο ναζαρεθ ωϲ εχριϲεν αυτον ο θεοϲ πνευματι αγιω και δυναμει οϲ διηλθεν ευεργετων και ιωμενοϲ πανταϲ τουϲ καταδυναϲτευομενουϲ υπο του διαβολου οτι ο θεοϲ ην μετ αυτου", "39": "και ημειϲ μαρτυρεϲ παντων ων εποιηϲεν εν τε τη χωρα των ιουδαιων και ιερουϲαλημ ον και ανειλαν κρεμαϲαντεϲ επι ξυλου", "40": "τουτον ο θεοϲ ηγειρεν τη τριτη ημερα και εδωκεν αυτον εμφανη γενεϲθαι", "41": "ου παντι τω λαω αλλα μαρτυϲι τοιϲ προκεχειροτονημενοιϲ υπο του θεου ημιν οιτινεϲ ϲυνεφαγομεν και ϲυνεπιομεν αυτω μετα το αναϲτηναι αυτον εκ νεκρων", "42": "και παρηγγειλεν ημιν κηρυξαι τω λαω και διαμαρτυραϲθαι οτι ουτοϲ εϲτιν ο ωριϲμενοϲ υπο του θεου κριτηϲ ζωντων και νεκρων", "43": "τουτω παντεϲ οι προφηται μαρτυρουϲιν αφεϲιν αμαρτιων λαβειν δια του ονοματοϲ αυτου παντα τον πιϲτευοντα ειϲ αυτον", "44": "ετι λαλουντοϲ του πετρου τα ρηματα ταυτα επεπεϲε το πνευμα το αγιον επι πανταϲ τουϲ ακουονταϲ τον λογον", "45": "και εξεϲτηϲαν οι εκ περιτομηϲ πιϲτοι οι ϲυνηλθαν τω πετρω οτι και επι τα εθνη η δωρεα του πνευματοϲ του αγιου εκκεχυται", "46": "ηκουον γαρ αυτων λαλουντων γλωϲϲαιϲ και μεγαλυνοντων τον θεον τοτε απεκριθη πετροϲ", "47": "μητι το υδωρ δυναται κωλυϲαι τιϲ του μη βαπτιϲθηναι τουτουϲ οιτινεϲ το πνευμα το αγιον ελαβον ωϲ και ημειϲ", "48": "προϲεταξεν δε αυτουϲ εν τω ονοματι ιηϲου χριϲτου βαπτιϲθηναι τοτε ηρωτηϲαν αυτον επιμειναι ημεραϲ τιναϲ"}