{"1": "ωϲ δε εκριθη του αποπλειν ημαϲ ειϲ την ιταλιαν παρεδιδουν τον τε παυλον και τιναϲ ετερουϲ δεϲμωταϲ εκατονταρχη ονοματι ιουλιω ϲπειρηϲ ϲεβαϲτηϲ", "2": "επιβαντεϲ δε πλοιω αδραμυντηνω μελλοντι πλειν ειϲ τουϲ κατα την αϲιαν τοπουϲ ανηχθημεν οντοϲ ϲυν ημιν αριϲταρχου μακεδονοϲ θεϲϲαλονικεωϲ", "3": "τη τε ετερα κατηχθημεν ειϲ ϲιδωνα φιλανθρωπωϲ τε ο ιουλιοϲ τω παυλω χρηϲαμενοϲ επετρεψεν προϲ τουϲ φιλουϲ πορευθεντι επιμελειαϲ τυχειν", "4": "κακειθεν αναχθεντεϲ υπεπλευϲαμεν την κυπρον δια το τουϲ ανεμουϲ ειναι εναντιουϲ", "5": "το τε πελαγοϲ το κατα την κιλικιαν και παμφυλιαν διαπλευϲαντεϲ κατηλθαμεν ειϲ μυρρα τηϲ λυκιαϲ", "6": "κακει ευρων ο εκατονταρχηϲ πλοιον αλεξανδρινον πλεον ειϲ την ιταλιαν ενεβιβαϲεν ημαϲ ειϲ αυτο", "7": "εν ικαναιϲ δε ημεραιϲ βραδυπλοουντεϲ και μολιϲ γενομενοι κατα την κνιδον μη προϲεωντοϲ ημαϲ του ανεμου υπεπλευϲαμεν την κρητην κατα ϲαλμωνην", "8": "μολιϲ τε παραλεγομενοι αυτην ηλθομεν ειϲ τοπον τινα καλουμενον καλουϲ λιμεναϲ ω εγγυϲ ην πολιϲ λαϲεα", "9": "ικανου δε χρονου διαγενομενου και οντοϲ ηδη επιϲφαλουϲ του πλοοϲ δια το και την νηϲτειαν ηδη παρεληλυθεναι παρηνει ο παυλοϲ", "10": "λεγων αυτοιϲ ανδρεϲ θεωρω οτι μετα υβρεωϲ και πολληϲ ζημιαϲ ου μονον του φορτιου και του πλοιου αλλα και των ψυχων ημων μελλειν εϲεϲθαι τον πλουν", "11": "ο δε εκατονταρχηϲ τω κυβερνητη και τω ναυκληρω μαλλον επειθετο η τοιϲ υπο παυλου λεγομενοιϲ", "12": "ανευθετου δε του λιμενοϲ υπαρχοντοϲ προϲ παραχειμαϲιαν οι πλειονεϲ εθεντο βουλην αναχθηναι εκειθεν ει πωϲ δυναιντο καταντηϲαντεϲ ειϲ φοινικα παραχειμαϲαι λιμενα τηϲ κρητηϲ βλεποντα κατα λιβα και κατα χωρον", "13": "υποπνευϲαντοϲ δε νοτου δοξαντεϲ τηϲ προθεϲεωϲ κεκρατηκεναι αραντεϲ αϲϲον παρελεγοντο την κρητην", "14": "μετ ου πολυ δε εβαλεν κατ αυτηϲ ανεμοϲ τυφωνικοϲ ο καλουμενοϲ ευρακυλων", "15": "ϲυναρπαϲθεντοϲ δε του πλοιου και μη δυναμενου αντοφθαλμειν τω ανεμω επιδοντεϲ εφερομεθα", "16": "νηϲιον δε τι υποδραμοντεϲ καλουμενον καυδα ιϲχυϲαμεν μολιϲ περικρατειϲ γενεϲθαι τηϲ ϲκαφηϲ", "17": "ην αραντεϲ βοηθειαιϲ εχρωντο υποζωννυντεϲ το πλοιον φοβουμενοι τε μη ειϲ την ϲυρτιν εκπεϲωϲιν χαλαϲαντεϲ το ϲκευοϲ ουτωϲ εφεροντο", "18": "ϲφοδρωϲ δε χειμαζομενων ημων τη εξηϲ εκβολην εποιουντο", "19": "και τη τριτη αυτοχειρεϲ την ϲκευην του πλοιου εριψαν", "20": "μητε δε ηλιου μητε αϲτρων επιφαινοντων επι πλειοναϲ ημεραϲ χειμωνοϲ τε ουκ ολιγου επικειμενου λοιπον περιηρειτο ελπιϲ παϲα του ϲωζεϲθαι ημαϲ", "21": "πολληϲ τε αϲιτιαϲ υπαρχουϲηϲ τοτε ϲταθειϲ ο παυλοϲ εν μεϲω αυτων ειπεν εδει μεν ω ανδρεϲ πειθαρχηϲανταϲ μοι μη αναγεϲθαι απο τηϲ κρητηϲ κερδηϲαι τε την υβριν ταυτην και την ζημιαν", "22": "και τα νυν παραινω υμαϲ ευθυμειν αποβολη γαρ ψυχηϲ ουδεμια εϲται εξ υμων πλην του πλοιου", "23": "παρεϲτη γαρ μοι ταυτη τη νυκτι του θεου ου ειμι ω και λατρευω αγγελοϲ", "24": "λεγων μη φοβου παυλε καιϲαρι ϲε δει παραϲτηναι και ιδου κεχαριϲται ϲοι ο θεοϲ πανταϲ τουϲ πλεονταϲ μετα ϲου", "25": "διο ευθυμειτε ανδρεϲ πιϲτευω γαρ τω θεω οτι ουτωϲ εϲται καθ ον τροπον λελαληται μοι", "26": "ειϲ νηϲον δε τινα δει ημαϲ εκπεϲειν", "27": "ωϲ δε τεϲϲαρεϲκαιδεκατη νυξ εγενετο διαφερομενων ημων εν τω αδρια κατα μεϲον τηϲ νυκτοϲ υπενοουν οι ναυται προϲαγειν τινα αυτοιϲ χωραν", "28": "και βολιϲαντεϲ ευρον οργυιαϲ εικοϲι βραχυ δε διαϲτηϲαντεϲ και παλιν βολιϲαντεϲ ευρον οργυιαϲ δεκαπεντε", "29": "φοβουμενοι τε μη που κατα τραχειϲ τοπουϲ εκπεϲωμεν εκ πρυμνηϲ ριψαντεϲ αγκυραϲ τεϲϲαραϲ ηυχοντο ημεραν γενεϲθαι", "30": "των δε ναυτων ζητουντων φυγειν εκ του πλοιου και χαλαϲαντων την ϲκαφην ειϲ την θαλαϲϲαν προφαϲει ωϲ εκ πρωρηϲ αγκυραϲ μελλοντων εκτεινειν", "31": "ειπεν ο παυλοϲ τω εκατονταρχη και τοιϲ ϲτρατιωταιϲ εαν μη ουτοι μεινωϲιν εν τω πλοιω υμειϲ ϲωθηναι ου δυναϲθε", "32": "τοτε απεκοψαν οι ϲτρατιωται τα ϲχοινια τηϲ ϲκαφηϲ και ειαϲαν αυτην εκπεϲειν", "33": "αχρι δε ου ημερα ημελλεν γινεϲθαι παρεκαλει ο παυλοϲ απανταϲ μεταλαβειν τροφηϲ λεγων τεϲϲαρεϲκαιδεκατην ϲημερον ημεραν προϲδοκωντεϲ αϲιτοι διατελειτε μηθεν προϲλαβομενοι", "34": "διο παρακαλω υμαϲ μεταλαβειν τροφηϲ τουτο γαρ προϲ τηϲ υμετεραϲ ϲωτηριαϲ υπαρχει ουδενοϲ γαρ υμων θριξ απο τηϲ κεφαληϲ απολειται", "35": "ειπαϲ δε ταυτα και λαβων αρτον ευχαριϲτηϲεν τω θεω ενωπιον παντων και κλαϲαϲ ηρξατο εϲθιειν", "36": "ευθυμοι δε γενομενοι παντεϲ και αυτοι προϲελαβοντο τροφηϲ", "37": "ημεθα δε αι παϲαι ψυχαι εν τω πλοιω ωϲ εβδομηκοντα εξ", "38": "κορεϲθεντεϲ δε τροφηϲ εκουφιζον το πλοιον εκβαλλομενοι τον ϲιτον ειϲ την θαλαϲϲαν", "39": "οτε δε ημερα εγενετο την γην ουκ επεγινωϲκον κολπον δε τινα κατενοουν εχοντα αιγιαλον ειϲ ον εβουλευοντο ει δυναιντο εκϲωϲαι το πλοιον", "40": "και ταϲ αγκυραϲ περιελοντεϲ ειων ειϲ την θαλαϲϲαν αμα ανεντεϲ ταϲ ζευκτηριαϲ των πηδαλιων και επαραντεϲ τον αρτεμωνα τη πνεουϲη κατειχον ειϲ τον αιγιαλον", "41": "περιπεϲοντεϲ δε ειϲ τοπον διθαλαϲϲον επεκειλαν την ναυν και η μεν πρωρα ερειϲαϲα εμεινεν αϲαλευτοϲ η δε πρυμνα ελυετο υπο τηϲ βιαϲ", "42": "των δε ϲτρατιωτων βουλη εγενετο ινα τουϲ δεϲμωταϲ αποκτεινωϲιν μη τιϲ εκκολυμβηϲαϲ διαφυγη", "43": "ο δε εκατονταρχηϲ βουλομενοϲ διαϲωϲαι τον παυλον εκωλυϲεν αυτουϲ του βουληματοϲ εκελευϲεν τε τουϲ δυναμενουϲ κολυμβαν αποριψανταϲ πρωτουϲ επι την γην εξιεναι", "44": "και τουϲ λοιπουϲ ουϲ μεν επι ϲανιϲιν ουϲ δε επι τινων των απο του πλοιου και ουτωϲ εγενετο πανταϲ διαϲωθηναι επι την γην"}