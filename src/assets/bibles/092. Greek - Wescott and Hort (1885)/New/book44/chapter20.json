{"1": "μετα δε το παυϲαϲθαι τον θορυβον μεταπεμψαμενοϲ ο παυλοϲ τουϲ μαθηταϲ και παρακαλεϲαϲ αϲπαϲαμενοϲ εξηλθεν πορευεϲθαι ειϲ μακεδονιαν", "2": "διελθων δε τα μερη εκεινα και παρακαλεϲαϲ αυτουϲ λογω πολλω ηλθεν ειϲ την ελλαδα", "3": "ποιηϲαϲ τε μηναϲ τρειϲ γενομενηϲ επιβουληϲ αυτω υπο των ιουδαιων μελλοντι αναγεϲθαι ειϲ την ϲυριαν εγενετο γνωμηϲ του υποϲτρεφειν δια μακεδονιαϲ", "4": "ϲυνειπετο δε αυτω ϲωπατροϲ πυρρου βεροιαιοϲ θεϲϲαλονικεων δε αριϲταρχοϲ και ϲεκουνδοϲ και γαιοϲ δερβαιοϲ και τιμοθεοϲ αϲιανοι δε τυχικοϲ και τροφιμοϲ", "5": "ουτοι δε προϲελθοντεϲ εμενον ημαϲ εν τρωαδι", "6": "ημειϲ δε εξεπλευϲαμεν μετα ταϲ ημεραϲ των αζυμων απο φιλιππων και ηλθομεν προϲ αυτουϲ ειϲ την τρωαδα αχρι ημερων πεντε ου διετριψαμεν ημεραϲ επτα", "7": "εν δε τη μια των ϲαββατων ϲυνηγμενων ημων κλαϲαι αρτον ο παυλοϲ διελεγετο αυτοιϲ μελλων εξιεναι τη επαυριον παρετεινεν τε τον λογον μεχρι μεϲονυκτιου", "8": "ηϲαν δε λαμπαδεϲ ικαναι εν τω υπερωω ου ημεν ϲυνηγμενοι", "9": "καθεζομενοϲ δε τιϲ νεανιαϲ ονοματι ευτυχοϲ επι τηϲ θυριδοϲ καταφερομενοϲ υπνω βαθει διαλεγομενου του παυλου επι πλειον κατενεχθειϲ απο του υπνου επεϲεν απο του τριϲτεγου κατω και ηρθη νεκροϲ", "10": "καταβαϲ δε ο παυλοϲ επεπεϲεν αυτω και ϲυνπεριλαβων ειπεν μη θορυβειϲθε η γαρ ψυχη αυτου εν αυτω εϲτιν", "11": "αναβαϲ δε [και] κλαϲαϲ τον αρτον και γευϲαμενοϲ εφ ικανον τε ομιληϲαϲ αχρι αυγηϲ ουτωϲ εξηλθεν", "12": "ηγαγον δε τον παιδα ζωντα και παρεκληθηϲαν ου μετριωϲ", "13": "ημειϲ δε προελθοντεϲ επι το πλοιον ανηχθημεν επι την αϲϲον εκειθεν μελλοντεϲ αναλαμβανειν τον παυλον ουτωϲ γαρ διατεταγμενοϲ ην μελλων αυτοϲ πεζευειν", "14": "ωϲ δε ϲυνεβαλλεν ημιν ειϲ την αϲϲον αναλαβοντεϲ αυτον ηλθομεν ειϲ μιτυληνην", "15": "κακειθεν αποπλευϲαντεϲ τη επιουϲη κατηντηϲαμεν αντικρυϲ χιου τη δε ετερα παρεβαλομεν ειϲ ϲαμον τη δε εχομενη ηλθομεν ειϲ μιλητον", "16": "κεκρικει γαρ ο παυλοϲ παραπλευϲαι την εφεϲον οπωϲ μη γενηται αυτω χρονοτριβηϲαι εν τη αϲια εϲπευδεν γαρ ει δυνατον ειη αυτω την ημεραν τηϲ πεντηκοϲτηϲ γενεϲθαι ειϲ ιεροϲολυμα", "17": "απο δε τηϲ μιλητου πεμψαϲ ειϲ εφεϲον μετεκαλεϲατο τουϲ πρεϲβυτερουϲ τηϲ εκκληϲιαϲ", "18": "ωϲ δε παρεγενοντο προϲ αυτον ειπεν αυτοιϲ υμειϲ επιϲταϲθε απο πρωτηϲ ημεραϲ αφ ηϲ επεβην ειϲ την αϲιαν πωϲ μεθ υμων τον παντα χρονον εγενομην", "19": "δουλευων τω κυριω μετα παϲηϲ ταπεινοφροϲυνηϲ και δακρυων και πειραϲμων των ϲυμβαντων μοι εν ταιϲ επιβουλαιϲ των ιουδαιων", "20": "ωϲ ουδεν υπεϲτειλαμην των ϲυμφεροντων του μη αναγγειλαι υμιν και διδαξαι υμαϲ δημοϲια και κατ οικουϲ", "21": "διαμαρτυρομενοϲ ιουδαιοιϲ τε και ελληϲιν την ειϲ θεον μετανοιαν και πιϲτιν ειϲ τον κυριον ημων ιηϲουν", "22": "και νυν ιδου δεδεμενοϲ εγω τω πνευματι πορευομαι ειϲ ιερουϲαλημ τα εν αυτη ϲυναντηϲοντα εμοι μη ειδωϲ", "23": "πλην οτι το πνευμα το αγιον κατα πολιν διαμαρτυρεται μοι λεγον οτι δεϲμα και θλιψειϲ με μενουϲιν", "24": "αλλ ουδενοϲ λογου ποιουμαι την ψυχην τιμιαν εμαυτω ωϲ τελειωϲω τον δρομον μου και την διακονιαν ην ελαβον παρα του κυριου ιηϲου διαμαρτυραϲθαι το ευαγγελιον τηϲ χαριτοϲ του θεου", "25": "και νυν ιδου εγω οιδα οτι ουκετι οψεϲθε το προϲωπον μου υμειϲ παντεϲ εν οιϲ διηλθον κηρυϲϲων την βαϲιλειαν", "26": "διοτι μαρτυρομαι υμιν εν τη ϲημερον ημερα οτι καθαροϲ ειμι απο του αιματοϲ παντων", "27": "ου γαρ υπεϲτειλαμην του μη αναγγειλαι παϲαν την βουλην του θεου υμιν", "28": "προϲεχετε εαυτοιϲ και παντι τω ποιμνιω εν ω υμαϲ το πνευμα το αγιον εθετο επιϲκοπουϲ ποιμαινειν την εκκληϲιαν του θεου ην περιεποιηϲατο δια του αιματοϲ του ιδιου", "29": "εγω οιδα οτι ειϲελευϲονται μετα την αφιξιν μου λυκοι βαρειϲ ειϲ υμαϲ μη φειδομενοι του ποιμνιου", "30": "και εξ υμων [αυτων] αναϲτηϲονται ανδρεϲ λαλουντεϲ διεϲτραμμενα του αποϲπαν τουϲ μαθηταϲ οπιϲω εαυτων", "31": "διο γρηγορειτε μνημονευοντεϲ οτι τριετιαν νυκτα και ημεραν ουκ επαυϲαμην μετα δακρυων νουθετων ενα εκαϲτον", "32": "και τα νυν παρατιθεμαι υμαϲ τω κυριω και τω λογω τηϲ χαριτοϲ αυτου τω δυναμενω οικοδομηϲαι και δουναι την κληρονομιαν εν τοιϲ ηγιαϲμενοιϲ παϲιν", "33": "αργυριου η χρυϲιου η ιματιϲμου ουδενοϲ επεθυμηϲα", "34": "αυτοι γινωϲκετε οτι ταιϲ χρειαιϲ μου και τοιϲ ουϲι μετ εμου υπηρετηϲαν αι χειρεϲ αυται", "35": "παντα υπεδειξα υμιν οτι ουτωϲ κοπιωνταϲ δει αντιλαμβανεϲθαι των αϲθενουντων μνημονευειν τε των λογων του κυριου ιηϲου οτι αυτοϲ ειπεν μακαριον εϲτιν μαλλον διδοναι η λαμβανειν", "36": "και ταυτα ειπων θειϲ τα γονατα αυτου ϲυν παϲιν αυτοιϲ προϲηυξατο", "37": "ικανοϲ δε κλαυθμοϲ εγενετο παντων και επιπεϲοντεϲ επι τον τραχηλον του παυλου κατεφιλουν αυτον", "38": "οδυνωμενοι μαλιϲτα επι τω λογω ω ειρηκει οτι ουκετι μελλουϲιν το προϲωπον αυτου θεωρειν προεπεμπον δε αυτον ειϲ το πλοιον"}