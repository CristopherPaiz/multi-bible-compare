{"1": "τον μεν πρωτον λογον εποιηϲαμην περι παντων ω θεοφιλε ων ηρξατο ιηϲουϲ ποιειν τε και διδαϲκειν", "2": "αχρι ηϲ ημεραϲ εντειλαμενοϲ τοιϲ αποϲτολοιϲ δια πνευματοϲ αγιου ουϲ εξελεξατο ανελημφθη", "3": "οιϲ και παρεϲτηϲεν εαυτον ζωντα μετα το παθειν αυτον εν πολλοιϲ τεκμηριοιϲ δι ημερων τεϲϲερακοντα οπτανομενοϲ αυτοιϲ και λεγων τα περι τηϲ βαϲιλειαϲ του θεου", "4": "και ϲυναλιζομενοϲ παρηγγειλεν αυτοιϲ απο ιεροϲολυμων μη χωριζεϲθαι αλλα περιμενειν την επαγγελιαν του πατροϲ ην ηκουϲατε μου", "5": "οτι ιωανηϲ μεν εβαπτιϲεν υδατι υμειϲ δε εν πνευματι βαπτιϲθηϲεϲθε αγιω ου μετα πολλαϲ ταυταϲ ημεραϲ", "6": "οι μεν ουν ϲυνελθοντεϲ ηρωτων αυτον λεγοντεϲ κυριε ει εν τω χρονω τουτω αποκαθιϲτανειϲ την βαϲιλειαν τω ιϲραηλ", "7": "ειπεν προϲ αυτουϲ ουχ υμων εϲτιν γνωναι χρονουϲ η καιρουϲ ουϲ ο πατηρ εθετο εν τη ιδια εξουϲια", "8": "αλλα λημψεϲθε δυναμιν επελθοντοϲ του αγιου πνευματοϲ εφ υμαϲ και εϲεϲθε μου μαρτυρεϲ εν τε ιερουϲαλημ και [εν] παϲη τη ιουδαια και ϲαμαρια και εωϲ εϲχατου τηϲ γηϲ", "9": "και ταυτα ειπων βλεποντων αυτων επηρθη και νεφελη υπελαβεν αυτον απο των οφθαλμων αυτων", "10": "και ωϲ ατενιζοντεϲ ηϲαν ειϲ τον ουρανον πορευομενου αυτου και ιδου ανδρεϲ δυο παριϲτηκειϲαν αυτοιϲ εν εϲθηϲεϲι λευκαιϲ", "11": "οι και ειπαν ανδρεϲ γαλιλαιοι τι εϲτηκατε βλεποντεϲ ειϲ τον ουρανον ουτοϲ ο ιηϲουϲ ο αναλημφθειϲ αφ υμων ειϲ τον ουρανον ουτωϲ ελευϲεται ον τροπον εθεαϲαϲθε αυτον πορευομενον ειϲ τον ουρανον", "12": "τοτε υπεϲτρεψαν ειϲ ιερουϲαλημ απο ορουϲ του καλουμενου ελαιωνοϲ ο εϲτιν εγγυϲ ιερουϲαλημ ϲαββατου εχον οδον", "13": "και οτε ειϲηλθον ειϲ το υπερωον ανεβηϲαν ου ηϲαν καταμενοντεϲ ο τε πετροϲ και ιωανηϲ και ιακωβοϲ και ανδρεαϲ φιλιπποϲ και θωμαϲ βαρθολομαιοϲ και μαθθαιοϲ ιακωβοϲ αλφαιου και ϲιμων ο ζηλωτηϲ και ιουδαϲ ιακωβου", "14": "ουτοι παντεϲ ηϲαν προϲκαρτερουντεϲ ομοθυμαδον τη προϲευχη ϲυν γυναιξιν και μαριαμ τη μητρι [του] ιηϲου και ϲυν τοιϲ αδελφοιϲ αυτου", "15": "και εν ταιϲ ημεραιϲ ταυταιϲ αναϲταϲ πετροϲ εν μεϲω των αδελφων ειπεν ην τε οχλοϲ ονοματων επι το αυτο ωϲ εκατον εικοϲι", "16": "ανδρεϲ αδελφοι εδει πληρωθηναι την γραφην ην προειπε το πνευμα το αγιον δια ϲτοματοϲ δαυειδ περι ιουδα του γενομενου οδηγου τοιϲ ϲυλλαβουϲιν ιηϲουν", "17": "οτι κατηριθμημενοϲ ην εν ημιν και ελαχεν τον κληρον τηϲ διακονιαϲ ταυτηϲ", "18": "ουτοϲ μεν ουν εκτηϲατο χωριον εκ μιϲθου τηϲ αδικιαϲ και πρηνηϲ γενομενοϲ ελακηϲεν μεϲοϲ και εξεχυθη παντα τα ϲπλαγχνα αυτου", "19": "και γνωϲτον εγενετο παϲι τοιϲ κατοικουϲιν ιερουϲαλημ ωϲτε κληθηναι το χωριον εκεινο τη διαλεκτω αυτων ακελδαμαχ τουτ εϲτιν χωριον αιματοϲ", "20": "γεγραπται γαρ εν βιβλω ψαλμων γενηθητω η επαυλιϲ αυτου ερημοϲ και μη εϲτω ο κατοικων εν αυτη και την επιϲκοπην αυτου λαβετω ετεροϲ", "21": "δει ουν των ϲυνελθοντων ημιν ανδρων εν παντι χρονω ω ειϲηλθεν και εξηλθεν εφ ημαϲ ο κυριοϲ ιηϲουϲ", "22": "αρξαμενοϲ απο του βαπτιϲματοϲ ιωανου εωϲ τηϲ ημεραϲ ηϲ ανελημφθη αφ ημων μαρτυρα τηϲ αναϲταϲεωϲ αυτου ϲυν ημιν γενεϲθαι ενα τουτων", "23": "και εϲτηϲαν δυο ιωϲηφ τον καλουμενον βαρϲαββαν οϲ επεκληθη ιουϲτοϲ και μαθθιαν", "24": "και προϲευξαμενοι ειπαν ϲυ κυριε καρδιογνωϲτα παντων αναδειξον ον εξελεξω εκ τουτων των δυο ενα", "25": "λαβειν τον τοπον τηϲ διακονιαϲ ταυτηϲ και αποϲτοληϲ αφ ηϲ παρεβη ιουδαϲ πορευθηναι ειϲ τον τοπον τον ιδιον", "26": "και εδωκαν κληρουϲ αυτοιϲ και επεϲεν ο κληροϲ επι μαθθιαν και ϲυνκατεψηφιϲθη μετα των ενδεκα αποϲτολων"}