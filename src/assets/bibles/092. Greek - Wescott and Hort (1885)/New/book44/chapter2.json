{"1": "και εν τω ϲυνπληρουϲθαι την ημεραν τηϲ πεντηκοϲτηϲ ηϲαν παντεϲ ομου επι το αυτο", "2": "και εγενετο αφνω εκ του ουρανου ηχοϲ ωϲπερ φερομενηϲ πνοηϲ βιαιαϲ και επληρωϲεν ολον τον οικον ου ηϲαν καθημενοι", "3": "και ωφθηϲαν αυτοιϲ διαμεριζομεναι γλωϲϲαι ωϲει πυροϲ και εκαθιϲεν εφ ενα εκαϲτον αυτων", "4": "και επληϲθηϲαν παντεϲ πνευματοϲ αγιου και ηρξαντο λαλειν ετεραιϲ γλωϲϲαιϲ καθωϲ το πνευμα εδιδου αποφθεγγεϲθαι αυτοιϲ", "5": "ηϲαν δε εν ιερουϲαλημ κατοικουντεϲ ιουδαιοι ανδρεϲ ευλαβειϲ απο παντοϲ εθνουϲ των υπο τον ουρανον", "6": "γενομενηϲ δε τηϲ φωνηϲ ταυτηϲ ϲυνηλθε το πληθοϲ και ϲυνεχυθη οτι ηκουϲεν ειϲ εκαϲτοϲ τη ιδια διαλεκτω λαλουντων αυτων", "7": "εξιϲταντο δε και εθαυμαζον λεγοντεϲ ουχι ιδου παντεϲ ουτοι ειϲιν οι λαλουντεϲ γαλιλαιοι", "8": "και πωϲ ημειϲ ακουομεν εκαϲτοϲ τη ιδια διαλεκτω ημων εν η εγεννηθημεν", "9": "παρθοι και μηδοι και ελαμειται και οι κατοικουντεϲ την μεϲοποταμιαν ιουδαιαν τε και καππαδοκιαν ποντον και την αϲιαν", "10": "φρυγιαν τε και παμφυλιαν αιγυπτον και τα μερη τηϲ λιβυηϲ τηϲ κατα κυρηνην και οι επιδημουντεϲ ρωμαιοι", "11": "ιουδαιοι τε και προϲηλυτοι κρητεϲ και αραβεϲ ακουομεν λαλουντων αυτων ταιϲ ημετεραιϲ γλωϲϲαιϲ τα μεγαλεια του θεου", "12": "εξιϲταντο δε παντεϲ και διηπορουντο αλλοϲ προϲ αλλον λεγοντεϲ τι θελει τουτο ειναι", "13": "ετεροι δε διαχλευαζοντεϲ ελεγον οτι γλευκουϲ μεμεϲτωμενοι ειϲιν", "14": "ϲταθειϲ δε ο πετροϲ ϲυν τοιϲ ενδεκα επηρεν την φωνην αυτου και απεφθεγξατο αυτοιϲ ανδρεϲ ιουδαιοι και οι κατοικουντεϲ ιερουϲαλημ παντεϲ τουτο υμιν γνωϲτον εϲτω και ενωτιϲαϲθε τα ρηματα μου", "15": "ου γαρ ωϲ υμειϲ υπολαμβανετε ουτοι μεθυουϲιν εϲτιν γαρ ωρα τριτη τηϲ ημεραϲ", "16": "αλλα τουτο εϲτιν το ειρημενον δια του προφητου ιωηλ", "17": "και εϲται εν ταιϲ εϲχαταιϲ ημεραιϲ λεγει ο θεοϲ εκχεω απο του πνευματοϲ μου επι παϲαν ϲαρκα και προφητευϲουϲιν οι υιοι υμων και αι θυγατερεϲ υμων και οι νεανιϲκοι υμων οραϲειϲ οψονται και οι πρεϲβυτεροι υμων ενυπνιοιϲ ενυπνιαϲθηϲονται", "18": "και γε επι τουϲ δουλουϲ μου και επι ταϲ δουλαϲ μου εν ταιϲ ημεραιϲ εκειναιϲ εκχεω απο του πνευματοϲ μου και προφητευϲουϲιν", "19": "και δωϲω τερατα εν τω ουρανω ανω και ϲημεια επι τηϲ γηϲ κατω αιμα και πυρ και ατμιδα καπνου", "20": "ο ηλιοϲ μεταϲτραφηϲεται ειϲ ϲκοτοϲ και η ϲεληνη ειϲ αιμα πριν ελθειν ημεραν κυριου την μεγαλην και επιφανη", "21": "και εϲται παϲ οϲ εαν επικαλεϲηται το ονομα κυριου ϲωθηϲεται", "22": "ανδρεϲ ιϲραηλειται ακουϲατε τουϲ λογουϲ τουτουϲ ιηϲουν τον ναζωραιον ανδρα αποδεδειγμενον απο του θεου ειϲ υμαϲ δυναμεϲι και τεραϲι και ϲημειοιϲ οιϲ εποιηϲεν δι αυτου ο θεοϲ εν μεϲω υμων καθωϲ αυτοι οιδατε", "23": "τουτον τη ωριϲμενη βουλη και προγνωϲει του θεου εκδοτον δια χειροϲ ανομων προϲπηξαντεϲ ανειλατε", "24": "ον ο θεοϲ ανεϲτηϲεν λυϲαϲ ταϲ ωδιναϲ του θανατου καθοτι ουκ ην δυνατον κρατειϲθαι αυτον υπ αυτου", "25": "δαυειδ γαρ λεγει ειϲ αυτον προορωμην τον κυριον ενωπιον μου δια παντοϲ οτι εκ δεξιων μου εϲτιν ινα μη ϲαλευθω", "26": "δια τουτο ηυφρανθη μου η καρδια και ηγαλλιαϲατο η γλωϲϲα μου ετι δε και η ϲαρξ μου καταϲκηνωϲει επ ελπιδι", "27": "οτι ουκ ενκαταλειψειϲ την ψυχην μου ειϲ αδην ουδε δωϲειϲ τον οϲιον ϲου ιδειν διαφθοραν", "28": "εγνωριϲαϲ μοι οδουϲ ζωηϲ πληρωϲειϲ με ευφροϲυνηϲ μετα του προϲωπου ϲου", "29": "ανδρεϲ αδελφοι εξον ειπειν μετα παρρηϲιαϲ προϲ υμαϲ περι του πατριαρχου δαυειδ οτι και ετελευτηϲεν και εταφη και το μνημα αυτου εϲτιν εν ημιν αχρι τηϲ ημεραϲ ταυτηϲ", "30": "προφητηϲ ουν υπαρχων και ειδωϲ οτι ορκω ωμοϲεν αυτω ο θεοϲ εκ καρπου τηϲ οϲφυοϲ αυτου καθιϲαι επι τον θρονον αυτου", "31": "προιδων ελαληϲεν περι τηϲ αναϲταϲεωϲ του χριϲτου οτι ουτε ενκατελειφθη ειϲ αδην ουτε η ϲαρξ αυτου ειδεν διαφθοραν", "32": "τουτον τον ιηϲουν ανεϲτηϲεν ο θεοϲ ου παντεϲ ημειϲ εϲμεν μαρτυρεϲ", "33": "τη δεξια ουν του θεου υψωθειϲ την τε επαγγελιαν του πνευματοϲ του αγιου λαβων παρα του πατροϲ εξεχεεν τουτο ο υμειϲ [και] βλεπετε και ακουετε", "34": "ου γαρ δαυειδ ανεβη ειϲ τουϲ ουρανουϲ λεγει δε αυτοϲ ειπεν κυριοϲ τω κυριω μου καθου εκ δεξιων μου", "35": "εωϲ αν θω τουϲ εχθρουϲ ϲου υποποδιον των ποδων ϲου", "36": "αϲφαλωϲ ουν γινωϲκετω παϲ οικοϲ ιϲραηλ οτι και κυριον αυτον και χριϲτον εποιηϲεν ο θεοϲ τουτον τον ιηϲουν ον υμειϲ εϲταυρωϲατε", "37": "ακουϲαντεϲ δε κατενυγηϲαν την καρδιαν ειπαν τε προϲ τον πετρον και τουϲ λοιπουϲ αποϲτολουϲ τι ποιηϲωμεν ανδρεϲ αδελφοι", "38": "πετροϲ δε προϲ αυτουϲ μετανοηϲατε και βαπτιϲθητω εκαϲτοϲ υμων εν τω ονοματι ιηϲου χριϲτου ειϲ αφεϲιν των αμαρτιων υμων και λημψεϲθε την δωρεαν του αγιου πνευματοϲ", "39": "υμιν γαρ εϲτιν η επαγγελια και τοιϲ τεκνοιϲ υμων και παϲι τοιϲ ειϲ μακραν οϲουϲ αν προϲκαλεϲηται κυριοϲ ο θεοϲ ημων", "40": "ετεροιϲ τε λογοιϲ πλειοϲιν διεμαρτυρατο και παρεκαλει αυτουϲ λεγων ϲωθητε απο τηϲ γενεαϲ τηϲ ϲκολιαϲ ταυτηϲ", "41": "οι μεν ουν αποδεξαμενοι τον λογον αυτου εβαπτιϲθηϲαν και προϲετεθηϲαν εν τη ημερα εκεινη ψυχαι ωϲει τριϲχιλιαι", "42": "ηϲαν δε προϲκαρτερουντεϲ τη διδαχη των αποϲτολων και τη κοινωνια τη κλαϲει του αρτου και ταιϲ προϲευχαιϲ", "43": "εγινετο δε παϲη ψυχη φοβοϲ πολλα δε τερατα και ϲημεια δια των αποϲτολων εγινετο", "44": "παντεϲ δε οι πιϲτευϲαντεϲ επι το αυτο ειχον απαντα κοινα", "45": "και τα κτηματα και ταϲ υπαρξειϲ επιπραϲκον και διεμεριζον αυτα παϲιν καθοτι αν τιϲ χρειαν ειχεν", "46": "καθ ημεραν τε προϲκαρτερουντεϲ ομοθυμαδον εν τω ιερω κλωντεϲ τε κατ οικον αρτον μετελαμβανον τροφηϲ εν αγαλλιαϲει και αφελοτητι καρδιαϲ", "47": "αινουντεϲ τον θεον και εχοντεϲ χαριν προϲ ολον τον λαον ο δε κυριοϲ προϲετιθει τουϲ ϲωζομενουϲ καθ ημεραν επι το αυτο"}