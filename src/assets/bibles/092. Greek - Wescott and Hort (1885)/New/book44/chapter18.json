{"1": "μετα ταυτα χωριϲθειϲ εκ των αθηνων ηλθεν ειϲ κορινθον", "2": "και ευρων τινα ιουδαιον ονοματι ακυλαν ποντικον τω γενει προϲφατωϲ εληλυθοτα απο τηϲ ιταλιαϲ και πριϲκιλλαν γυναικα αυτου δια το διατεταχεναι κλαυδιον χωριζεϲθαι πανταϲ τουϲ ιουδαιουϲ απο τηϲ ρωμηϲ προϲηλθεν αυτοιϲ", "3": "και δια το ομοτεχνον ειναι εμενεν παρ αυτοιϲ και ηργαζοντο ηϲαν γαρ ϲκηνοποιοι τη τεχνη", "4": "διελεγετο δε εν τη ϲυναγωγη κατα παν ϲαββατον επειθεν τε ιουδαιουϲ και ελληναϲ", "5": "ωϲ δε κατηλθον απο τηϲ μακεδονιαϲ ο τε ϲιλαϲ και ο τιμοθεοϲ ϲυνειχετο τω λογω ο παυλοϲ διαμαρτυρομενοϲ τοιϲ ιουδαιοιϲ ειναι τον χριϲτον ιηϲουν", "6": "αντιταϲϲομενων δε αυτων και βλαϲφημουντων εκτιναξαμενοϲ τα ιματια ειπεν προϲ αυτουϲ το αιμα υμων επι την κεφαλην υμων καθαροϲ εγω απο του νυν ειϲ τα εθνη πορευϲομαι", "7": "και μεταβαϲ εκειθεν ηλθεν ειϲ οικιαν τινοϲ ονοματι τιτιου ιουϲτου ϲεβομενου τον θεον ου η οικια ην ϲυνομορουϲα τη ϲυναγωγη", "8": "κριϲποϲ δε ο αρχιϲυναγωγοϲ επιϲτευϲεν τω κυριω ϲυν ολω τω οικω αυτου και πολλοι των κορινθιων ακουοντεϲ επιϲτευον και εβαπτιζοντο", "9": "ειπεν δε ο κυριοϲ εν νυκτι δι οραματοϲ τω παυλω μη φοβου αλλα λαλει και μη ϲιωπηϲηϲ", "10": "διοτι εγω ειμι μετα ϲου και ουδειϲ επιθηϲεται ϲοι του κακωϲαι ϲε διοτι λαοϲ εϲτι μοι πολυϲ εν τη πολει ταυτη", "11": "εκαθιϲεν δε ενιαυτον και μηναϲ εξ διδαϲκων εν αυτοιϲ τον λογον του θεου", "12": "γαλλιωνοϲ δε ανθυπατου οντοϲ τηϲ αχαιαϲ κατεπεϲτηϲαν οι ιουδαιοι ομοθυμαδον τω παυλω και ηγαγον αυτον επι το βημα", "13": "λεγοντεϲ οτι παρα τον νομον αναπειθει ουτοϲ τουϲ ανθρωπουϲ ϲεβεϲθαι τον θεον", "14": "μελλοντοϲ δε του παυλου ανοιγειν το ϲτομα ειπεν ο γαλλιων προϲ τουϲ ιουδαιουϲ ει μεν ην αδικημα τι η ραδιουργημα πονηρον ω ιουδαιοι κατα λογον αν ανεϲχομην υμων", "15": "ει δε ζητηματα εϲτιν περι λογου και ονοματων και νομου του καθ υμαϲ οψεϲθε αυτοι κριτηϲ εγω τουτων ου βουλομαι ειναι", "16": "και απηλαϲεν αυτουϲ απο του βηματοϲ", "17": "επιλαβομενοι δε παντεϲ ϲωϲθενην τον αρχιϲυναγωγον ετυπτον εμπροϲθεν του βηματοϲ και ουδεν τουτων τω γαλλιωνι εμελεν", "18": "ο δε παυλοϲ ετι προϲμειναϲ ημεραϲ ικαναϲ τοιϲ αδελφοιϲ αποταξαμενοϲ εξεπλει ειϲ την ϲυριαν και ϲυν αυτω πριϲκιλλα και ακυλαϲ κειραμενοϲ εν κενχρεαιϲ την κεφαλην ειχεν γαρ ευχην", "19": "κατηντηϲαν δε ειϲ εφεϲον κακεινουϲ κατελιπεν αυτου αυτοϲ δε ειϲελθων ειϲ την ϲυναγωγην διελεξατο τοιϲ ιουδαιοιϲ", "20": "ερωτωντων δε αυτων επι πλειονα χρονον μειναι ουκ επενευϲεν", "21": "αλλα αποταξαμενοϲ και ειπων παλιν ανακαμψω προϲ υμαϲ του θεου θελοντοϲ ανηχθη απο τηϲ εφεϲου", "22": "και κατελθων ειϲ καιϲαριαν αναβαϲ και αϲπαϲαμενοϲ την εκκληϲιαν κατεβη ειϲ αντιοχειαν", "23": "και ποιηϲαϲ χρονον τινα εξηλθεν διερχομενοϲ καθεξηϲ την γαλατικην χωραν και φρυγιαν ϲτηριζων πανταϲ τουϲ μαθηταϲ", "24": "ιουδαιοϲ δε τιϲ απολλωϲ ονοματι αλεξανδρευϲ τω γενει ανηρ λογιοϲ κατηντηϲεν ειϲ εφεϲον δυνατοϲ ων εν ταιϲ γραφαιϲ", "25": "ουτοϲ ην κατηχημενοϲ την οδον του κυριου και ζεων τω πνευματι ελαλει και εδιδαϲκεν ακριβωϲ τα περι του ιηϲου επιϲταμενοϲ μονον το βαπτιϲμα ιωανου", "26": "ουτοϲ τε ηρξατο παρρηϲιαζεϲθαι εν τη ϲυναγωγη ακουϲαντεϲ δε αυτου πριϲκιλλα και ακυλαϲ προϲελαβοντο αυτον και ακριβεϲτερον αυτω εξεθεντο την οδον του θεου", "27": "βουλομενου δε αυτου διελθειν ειϲ την αχαιαν προτρεψαμενοι οι αδελφοι εγραψαν τοιϲ μαθηταιϲ αποδεξαϲθαι αυτον οϲ παραγενομενοϲ ϲυνεβαλετο πολυ τοιϲ πεπιϲτευκοϲιν δια τηϲ χαριτοϲ", "28": "ευτονωϲ γαρ τοιϲ ιουδαιοιϲ διακατηλεγχετο δημοϲια επιδεικνυϲ δια των γραφων ειναι τον χριϲτον ιηϲουν"}