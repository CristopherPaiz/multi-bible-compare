{"1": "ο δε ϲαυλοϲ ετι ενπνεων απειληϲ και φονου ειϲ τουϲ μαθηταϲ του κυριου προϲελθων τω αρχιερει", "2": "ητηϲατο παρ αυτου επιϲτολαϲ ειϲ δαμαϲκον προϲ ταϲ ϲυναγωγαϲ οπωϲ εαν τιναϲ ευρη τηϲ οδου ονταϲ ανδραϲ τε και γυναικαϲ δεδεμενουϲ αγαγη ειϲ ιερουϲαλημ", "3": "εν δε τω πορευεϲθαι εγενετο αυτον εγγιζειν τη δαμαϲκω εξεφνηϲ τε αυτον περιηϲτραψεν φωϲ εκ του ουρανου", "4": "και πεϲων επι την γην ηκουϲεν φωνην λεγουϲαν αυτω ϲαουλ ϲαουλ τι με διωκειϲ", "5": "ειπεν δε τιϲ ει κυριε ο δε εγω ειμι ιηϲουϲ ον ϲυ διωκειϲ", "6": "αλλα αναϲτηθι και ειϲελθε ειϲ την πολιν και λαληθηϲεται ϲοι ο τι ϲε δει ποιειν", "7": "οι δε ανδρεϲ οι ϲυνοδευοντεϲ αυτω ιϲτηκειϲαν ενεοι ακουοντεϲ μεν τηϲ φωνηϲ μηδενα δε θεωρουντεϲ", "8": "ηγερθη δε ϲαυλοϲ απο τηϲ γηϲ ανεωγμενων δε των οφθαλμων αυτου ουδεν εβλεπεν χειραγωγουντεϲ δε αυτον ειϲηγαγον ειϲ δαμαϲκον", "9": "και ην ημεραϲ τρειϲ μη βλεπων και ουκ εφαγεν ουδε επιεν", "10": "ην δε τιϲ μαθητηϲ εν δαμαϲκω ονοματι ανανιαϲ και ειπεν προϲ αυτον εν οραματι ο κυριοϲ ανανια ο δε ειπεν ιδου εγω κυριε", "11": "ο δε κυριοϲ προϲ αυτον αναϲτα πορευθητι επι την ρυμην την καλουμενην ευθειαν και ζητηϲον εν οικια ιουδα ϲαυλον ονοματι ταρϲεα ιδου γαρ προϲευχεται", "12": "και ειδεν ανδρα [εν οραματι] ανανιαν ονοματι ειϲελθοντα και επιθεντα αυτω [ταϲ] χειραϲ οπωϲ αναβλεψη", "13": "απεκριθη δε ανανιαϲ κυριε ηκουϲα απο πολλων περι του ανδροϲ τουτου οϲα κακα τοιϲ αγιοιϲ ϲου εποιηϲεν εν ιερουϲαλημ", "14": "και ωδε εχει εξουϲιαν παρα των αρχιερεων δηϲαι πανταϲ τουϲ επικαλουμενουϲ το ονομα ϲου", "15": "ειπεν δε προϲ αυτον ο κυριοϲ πορευου οτι ϲκευοϲ εκλογηϲ εϲτιν μοι ουτοϲ του βαϲταϲαι το ονομα μου ενωπιον [των] εθνων τε και βαϲιλεων υιων τε ιϲραηλ", "16": "εγω γαρ υποδειξω αυτω οϲα δει αυτον υπερ του ονοματοϲ μου παθειν", "17": "απηλθεν δε ανανιαϲ και ειϲηλθεν ειϲ την οικιαν και επιθειϲ επ αυτον ταϲ χειραϲ ειπεν ϲαουλ αδελφε ο κυριοϲ απεϲταλκεν με ιηϲουϲ ο οφθειϲ ϲοι εν τη οδω η ηρχου οπωϲ αναβλεψηϲ και πληϲθηϲ πνευματοϲ αγιου", "18": "και ευθεωϲ απεπεϲαν αυτου απο των οφθαλμων ωϲ λεπιδεϲ ανεβλεψεν τε και αναϲταϲ εβαπτιϲθη", "19": "και λαβων τροφην ενιϲχυθη εγενετο δε μετα των εν δαμαϲκω μαθητων ημεραϲ τιναϲ", "20": "και ευθεωϲ εν ταιϲ ϲυναγωγαιϲ εκηρυϲϲεν τον ιηϲουν οτι ουτοϲ εϲτιν ο υιοϲ του θεου", "21": "εξιϲταντο δε παντεϲ οι ακουοντεϲ και ελεγον ουχ ουτοϲ εϲτιν ο πορθηϲαϲ εν ιερουϲαλημ τουϲ επικαλουμενουϲ το ονομα τουτο και ωδε ειϲ τουτο εληλυθει ινα δεδεμενουϲ αυτουϲ αγαγη επι τουϲ αρχιερειϲ", "22": "ϲαυλοϲ δε μαλλον ενεδυναμουτο και ϲυνεχυννεν ιουδαιουϲ τουϲ κατοικουνταϲ εν δαμαϲκω ϲυνβιβαζων οτι ουτοϲ εϲτιν ο χριϲτοϲ", "23": "ωϲ δε επληρουντο ημεραι ικαναι ϲυνεβουλευϲαντο οι ιουδαιοι ανελειν αυτον", "24": "εγνωϲθη δε τω ϲαυλω η επιβουλη αυτων παρετηρουντο δε και ταϲ πυλαϲ ημεραϲ τε και νυκτοϲ οπωϲ αυτον ανελωϲιν", "25": "λαβοντεϲ δε οι μαθηται αυτου νυκτοϲ δια του τειχουϲ καθηκαν αυτον χαλαϲαντεϲ εν ϲφυριδι", "26": "παραγενομενοϲ δε ειϲ ιερουϲαλημ επειραζεν κολλαϲθαι τοιϲ μαθηταιϲ και παντεϲ εφοβουντο αυτον μη πιϲτευοντεϲ οτι εϲτιν μαθητηϲ", "27": "βαρναβαϲ δε επιλαβομενοϲ αυτον ηγαγεν προϲ τουϲ αποϲτολουϲ και διηγηϲατο αυτοιϲ πωϲ εν τη οδω ειδεν τον κυριον και οτι ελαληϲεν αυτω και πωϲ εν δαμαϲκω επαρρηϲιαϲατο εν τω ονοματι ιηϲου", "28": "και ην μετ αυτων ειϲπορευομενοϲ και εκπορευομενοϲ ειϲ ιερουϲαλημ παρρηϲιαζομενοϲ εν τω ονοματι του κυριου", "29": "ελαλει τε και ϲυνεζητει προϲ τουϲ ελληνιϲταϲ οι δε επεχειρουν ανελειν αυτον", "30": "επιγνοντεϲ δε οι αδελφοι κατηγαγον αυτον ειϲ καιϲαριαν και εξαπεϲτειλαν αυτον ειϲ ταρϲον", "31": "η μεν ουν εκκληϲια καθ οληϲ τηϲ ιουδαιαϲ και γαλιλαιαϲ και ϲαμαριαϲ ειχεν ειρηνην οικοδομουμενη και πορευομενη τω φοβω του κυριου και τη παρακληϲει του αγιου πνευματοϲ επληθυνετο", "32": "εγενετο δε πετρον διερχομενον δια παντων κατελθειν και προϲ τουϲ αγιουϲ τουϲ κατοικουνταϲ λυδδα", "33": "ευρεν δε εκει ανθρωπον τινα ονοματι αινεαν εξ ετων οκτω κατακειμενον επι κραβαττου οϲ ην παραλελυμενοϲ", "34": "και ειπεν αυτω ο πετροϲ αινεα ιαται ϲε ιηϲουϲ χριϲτοϲ αναϲτηθι και ϲτρωϲον ϲεαυτω και ευθεωϲ ανεϲτη", "35": "και ειδαν αυτον παντεϲ οι κατοικουντεϲ λυδδα και τον ϲαρωνα οιτινεϲ επεϲτρεψαν επι τον κυριον", "36": "εν ιοππη δε τιϲ ην μαθητρια ονοματι ταβειθα η διερμηνευομενη λεγεται δορκαϲ αυτη ην πληρηϲ εργων αγαθων και ελεημοϲυνων ων εποιει", "37": "εγενετο δε εν ταιϲ ημεραιϲ εκειναιϲ αϲθενηϲαϲαν αυτην αποθανειν λουϲαντεϲ δε εθηκαν εν υπερωω", "38": "εγγυϲ δε ουϲηϲ λυδδαϲ τη ιοππη οι μαθηται ακουϲαντεϲ οτι πετροϲ εϲτιν εν αυτη απεϲτειλαν δυο ανδραϲ προϲ αυτον παρακαλουντεϲ μη οκνηϲηϲ διελθειν εωϲ ημων", "39": "αναϲταϲ δε πετροϲ ϲυνηλθεν αυτοιϲ ον παραγενομενον ανηγαγον ειϲ το υπερωον και παρεϲτηϲαν αυτω παϲαι αι χηραι κλαιουϲαι και επιδεικνυμεναι χιτωναϲ και ιματια οϲα εποιει μετ αυτων ουϲα η δορκαϲ", "40": "εκβαλων δε εξω πανταϲ ο πετροϲ και θειϲ τα γονατα προϲηυξατο και επιϲτρεψαϲ προϲ το ϲωμα ειπεν ταβειθα αναϲτηθι η δε ηνοιξεν τουϲ οφθαλμουϲ αυτηϲ και ιδουϲα τον πετρον ανεκαθιϲεν", "41": "δουϲ δε αυτη χειρα ανεϲτηϲεν αυτην φωνηϲαϲ δε τουϲ αγιουϲ και ταϲ χηραϲ παρεϲτηϲεν αυτην ζωϲαν", "42": "γνωϲτον δε εγενετο καθ οληϲ ιοππηϲ και επιϲτευϲαν πολλοι επι τον κυριον", "43": "εγενετο δε ημεραϲ ικαναϲ μειναι εν ιοππη παρα τινι ϲιμωνι βυρϲει"}