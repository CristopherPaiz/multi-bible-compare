{"1": "κατηντηϲεν δε και ειϲ δερβην και ειϲ λυϲτραν και ιδου μαθητηϲ τιϲ ην εκει ονοματι τιμοθεοϲ υιοϲ γυναικοϲ ιουδαιαϲ πιϲτηϲ πατροϲ δε ελληνοϲ", "2": "οϲ εμαρτυρειτο υπο των εν λυϲτροιϲ και ικονιω αδελφων", "3": "τουτον ηθεληϲεν ο παυλοϲ ϲυν αυτω εξελθειν και λαβων περιετεμεν αυτον δια τουϲ ιουδαιουϲ τουϲ ονταϲ εν τοιϲ τοποιϲ εκεινοιϲ ηδειϲαν γαρ απαντεϲ οτι ελλην ο πατηρ αυτου υπηρχεν", "4": "ωϲ δε διεπορευοντο ταϲ πολειϲ παρεδιδοϲαν αυτοιϲ φυλαϲϲειν τα δογματα τα κεκριμενα υπο των αποϲτολων και πρεϲβυτερων των εν ιεροϲολυμοιϲ", "5": "αι μεν ουν εκκληϲιαι εϲτερεουντο τη πιϲτει και επεριϲϲευον τω αριθμω καθ ημεραν", "6": "διηλθον δε την φρυγιαν και γαλατικην χωραν κωλυθεντεϲ υπο του αγιου πνευματοϲ λαληϲαι τον λογον εν τη αϲια", "7": "ελθοντεϲ δε κατα την μυϲιαν επειραζον ειϲ την βιθυνιαν πορευθηναι και ουκ ειαϲεν αυτουϲ το πνευμα ιηϲου", "8": "παρελθοντεϲ δε την μυϲιαν κατεβηϲαν ειϲ τρωαδα", "9": "και οραμα δια νυκτοϲ τω παυλω ωφθη ανηρ μακεδων τιϲ ην εϲτωϲ και παρακαλων αυτον και λεγων διαβαϲ ειϲ μακεδονιαν βοηθηϲον ημιν", "10": "ωϲ δε το οραμα ειδεν ευθεωϲ εζητηϲαμεν εξελθειν ειϲ μακεδονιαν ϲυνβιβαζοντεϲ οτι προϲκεκληται ημαϲ ο θεοϲ ευαγγελιϲαϲθαι αυτουϲ", "11": "αναχθεντεϲ ουν απο τρωαδοϲ ευθυδρομηϲαμεν ειϲ ϲαμοθρακην τη δε επιουϲη ειϲ νεαν πολιν", "12": "κακειθεν ειϲ φιλιππουϲ ητιϲ εϲτιν πρωτη τηϲ μεριδοϲ μακεδονιαϲ πολιϲ κολωνια ημεν δε εν ταυτη τη πολει διατριβοντεϲ ημεραϲ τιναϲ", "13": "τη τε ημερα των ϲαββατων εξηλθομεν εξω τηϲ πυληϲ παρα ποταμον ου ενομιζομεν προϲευχην ειναι και καθιϲαντεϲ ελαλουμεν ταιϲ ϲυνελθουϲαιϲ γυναιξιν", "14": "και τιϲ γυνη ονοματι λυδια πορφυροπωλιϲ πολεωϲ θυατειρων ϲεβομενη τον θεον ηκουεν ηϲ ο κυριοϲ διηνοιξεν την καρδιαν προϲεχειν τοιϲ λαλουμενοιϲ υπο παυλου", "15": "ωϲ δε εβαπτιϲθη και ο οικοϲ αυτηϲ παρεκαλεϲεν λεγουϲα ει κεκρικατε με πιϲτην τω κυριω ειναι ειϲελθοντεϲ ειϲ τον οικον μου μενετε και παρεβιαϲατο ημαϲ", "16": "εγενετο δε πορευομενων ημων ειϲ την προϲευχην παιδιϲκην τινα εχουϲαν πνευμα πυθωνα υπαντηϲαι ημιν ητιϲ εργαϲιαν πολλην παρειχεν τοιϲ κυριοιϲ αυτηϲ μαντευομενη", "17": "αυτη κατακολουθουϲα [τω] παυλω και ημιν εκραζεν λεγουϲα ουτοι οι ανθρωποι δουλοι του θεου του υψιϲτου ειϲιν οιτινεϲ καταγγελλουϲιν υμιν οδον ϲωτηριαϲ", "18": "τουτο δε εποιει επι πολλαϲ ημεραϲ διαπονηθειϲ δε παυλοϲ και επιϲτρεψαϲ τω πνευματι ειπεν παραγγελλω ϲοι εν ονοματι ιηϲου χριϲτου εξελθειν απ αυτηϲ και εξηλθεν αυτη τη ωρα", "19": "ιδοντεϲ δε οι κυριοι αυτηϲ οτι εξηλθεν η ελπιϲ τηϲ εργαϲιαϲ αυτων επιλαβομενοι τον παυλον και τον ϲιλαν ειλκυϲαν ειϲ την αγοραν επι τουϲ αρχονταϲ", "20": "και προϲαγαγοντεϲ αυτουϲ τοιϲ ϲτρατηγοιϲ ειπαν ουτοι οι ανθρωποι εκταραϲϲουϲιν ημων την πολιν ιουδαιοι υπαρχοντεϲ", "21": "και καταγγελλουϲιν εθη α ουκ εξεϲτιν ημιν παραδεχεϲθαι ουδε ποιειν ρωμαιοιϲ ουϲιν", "22": "και ϲυνεπεϲτη ο οχλοϲ κατ αυτων και οι ϲτρατηγοι περιρηξαντεϲ αυτων τα ιματια εκελευον ραβδιζειν", "23": "πολλαϲ δε επιθεντεϲ αυτοιϲ πληγαϲ εβαλον ειϲ φυλακην παραγγειλαντεϲ τω δεϲμοφυλακι αϲφαλωϲ τηρειν αυτουϲ", "24": "οϲ παραγγελιαν τοιαυτην λαβων εβαλεν αυτουϲ ειϲ την εϲωτεραν φυλακην και τουϲ ποδαϲ ηϲφαλιϲατο αυτων ειϲ το ξυλον", "25": "κατα δε το μεϲονυκτιον παυλοϲ και ϲιλαϲ προϲευχομενοι υμνουν τον θεον επηκροωντο δε αυτων οι δεϲμιοι", "26": "αφνω δε ϲειϲμοϲ εγενετο μεγαϲ ωϲτε ϲαλευθηναι τα θεμελια του δεϲμωτηριου ηνεωχθηϲαν δε [παραχρημα] αι θυραι παϲαι και παντων τα δεϲμα ανεθη", "27": "εξυπνοϲ δε γενομενοϲ ο δεϲμοφυλαξ και ιδων ανεωγμεναϲ ταϲ θυραϲ τηϲ φυλακηϲ ϲπαϲαμενοϲ την μαχαιραν ημελλεν εαυτον αναιρειν νομιζων εκπεφευγεναι τουϲ δεϲμιουϲ", "28": "εφωνηϲεν δε παυλοϲ μεγαλη φωνη λεγων μηδεν πραξηϲ ϲεαυτω κακον απαντεϲ γαρ εϲμεν ενθαδε", "29": "αιτηϲαϲ δε φωτα ειϲεπηδηϲεν και εντρομοϲ γενομενοϲ προϲεπεϲεν τω παυλω και ϲιλα", "30": "και προαγαγων αυτουϲ εξω εφη κυριοι τι με δει ποιειν ινα ϲωθω", "31": "οι δε ειπαν πιϲτευϲον επι τον κυριον ιηϲουν και ϲωθηϲη ϲυ και ο οικοϲ ϲου", "32": "και ελαληϲαν αυτω τον λογον του θεου ϲυν παϲι τοιϲ εν τη οικια αυτου", "33": "και παραλαβων αυτουϲ εν εκεινη τη ωρα τηϲ νυκτοϲ ελουϲεν απο των πληγων και εβαπτιϲθη αυτοϲ και οι αυτου απαντεϲ παραχρημα", "34": "αναγαγων τε αυτουϲ ειϲ τον οικον παρεθηκεν τραπεζαν και ηγαλλιαϲατο πανοικει πεπιϲτευκωϲ τω θεω", "35": "ημεραϲ δε γενομενηϲ απεϲτειλαν οι ϲτρατηγοι τουϲ ραβδουχουϲ λεγοντεϲ απολυϲον τουϲ ανθρωπουϲ εκεινουϲ", "36": "απηγγειλεν δε ο δεϲμοφυλαξ τουϲ λογουϲ προϲ τον παυλον οτι απεϲταλκαν οι ϲτρατηγοι ινα απολυθητε νυν ουν εξελθοντεϲ πορευεϲθε εν ειρηνη", "37": "ο δε παυλοϲ εφη προϲ αυτουϲ δειραντεϲ ημαϲ δημοϲια ακατακριτουϲ ανθρωπουϲ ρωμαιουϲ υπαρχονταϲ εβαλαν ειϲ φυλακην και νυν λαθρα ημαϲ εκβαλλουϲιν ου γαρ αλλα ελθοντεϲ αυτοι ημαϲ εξαγαγετωϲαν", "38": "απηγγειλαν δε τοιϲ ϲτρατηγοιϲ οι ραβδουχοι τα ρηματα ταυτα εφοβηθηϲαν δε ακουϲαντεϲ οτι ρωμαιοι ειϲιν", "39": "και ελθοντεϲ παρεκαλεϲαν αυτουϲ και εξαγαγοντεϲ ηρωτων απελθειν απο τηϲ πολεωϲ", "40": "εξελθοντεϲ δε απο τηϲ φυλακηϲ ειϲηλθον προϲ την λυδιαν και ιδοντεϲ παρεκαλεϲαν τουϲ αδελφουϲ και εξηλθαν"}