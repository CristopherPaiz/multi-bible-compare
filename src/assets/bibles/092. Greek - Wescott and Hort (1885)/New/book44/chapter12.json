{"1": "κατ εκεινον δε τον καιρον επεβαλεν ηρωδηϲ ο βαϲιλευϲ ταϲ χειραϲ κακωϲαι τιναϲ των απο τηϲ εκκληϲιαϲ", "2": "ανειλεν δε ιακωβον τον αδελφον ιωανου μαχαιρη", "3": "ιδων δε οτι αρεϲτον εϲτιν τοιϲ ιουδαιοιϲ προϲεθετο ϲυλλαβειν και πετρον ηϲαν δε ημεραι των αζυμων", "4": "ον και πιαϲαϲ εθετο ειϲ φυλακην παραδουϲ τεϲϲαρϲιν τετραδιοιϲ ϲτρατιωτων φυλαϲϲειν αυτον βουλομενοϲ μετα το παϲχα αναγαγειν αυτον τω λαω", "5": "ο μεν ουν πετροϲ ετηρειτο εν τη φυλακη προϲευχη δε ην εκτενωϲ γινομενη υπο τηϲ εκκληϲιαϲ προϲ τον θεον περι αυτου", "6": "οτε δε ημελλεν προϲαγαγειν αυτον ο ηρωδηϲ τη νυκτι εκεινη ην ο πετροϲ κοιμωμενοϲ μεταξυ δυο ϲτρατιωτων δεδεμενοϲ αλυϲεϲιν δυϲιν φυλακεϲ τε προ τηϲ θυραϲ ετηρουν την φυλακην", "7": "και ιδου αγγελοϲ κυριου επεϲτη και φωϲ ελαμψεν εν τω οικηματι παταξαϲ δε την πλευραν του πετρου ηγειρεν αυτον λεγων αναϲτα εν ταχει και εξεπεϲαν αυτου αι αλυϲειϲ εκ των χειρων", "8": "ειπεν δε ο αγγελοϲ προϲ αυτον ζωϲαι και υποδηϲαι τα ϲανδαλια ϲου εποιηϲεν δε ουτωϲ και λεγει αυτω περιβαλου το ιματιον ϲου και ακολουθει μοι", "9": "και εξελθων ηκολουθει και ουκ ηδει οτι αληθεϲ εϲτιν το γινομενον δια του αγγελου εδοκει δε οραμα βλεπειν", "10": "διελθοντεϲ δε πρωτην φυλακην και δευτεραν ηλθαν επι την πυλην την ϲιδηραν την φερουϲαν ειϲ την πολιν ητιϲ αυτοματη ηνοιγη αυτοιϲ και εξελθοντεϲ προηλθον ρυμην μιαν και ευθεωϲ απεϲτη ο αγγελοϲ απ αυτου", "11": "και ο πετροϲ εν εαυτω γενομενοϲ ειπεν νυν οιδα αληθωϲ οτι εξαπεϲτειλεν ο κυριοϲ τον αγγελον αυτου και εξειλατο με εκ χειροϲ ηρωδου και παϲηϲ τηϲ προϲδοκιαϲ του λαου των ιουδαιων", "12": "ϲυνιδων τε ηλθεν επι την οικιαν τηϲ μαριαϲ τηϲ μητροϲ ιωανου του επικαλουμενου μαρκου ου ηϲαν ικανοι ϲυνηθροιϲμενοι και προϲευχομενοι", "13": "κρουϲαντοϲ δε αυτου την θυραν του πυλωνοϲ προϲηλθε παιδιϲκη υπακουϲαι ονοματι ροδη", "14": "και επιγνουϲα την φωνην του πετρου απο τηϲ χαραϲ ουκ ηνοιξεν τον πυλωνα ειϲδραμουϲα δε απηγγειλεν εϲταναι τον πετρον προ του πυλωνοϲ", "15": "οι δε προϲ αυτην ειπαν μαινη η δε διιϲχυριζετο ουτωϲ εχειν οι δε ελεγον ο αγγελοϲ εϲτιν αυτου", "16": "ο δε πετροϲ επεμενεν κρουων ανοιξαντεϲ δε ειδαν αυτον και εξεϲτηϲαν", "17": "καταϲειϲαϲ δε αυτοιϲ τη χειρι ϲιγαν διηγηϲατο αυτοιϲ πωϲ ο κυριοϲ αυτον εξηγαγεν εκ τηϲ φυλακηϲ ειπεν τε απαγγειλατε ιακωβω και τοιϲ αδελφοιϲ ταυτα και εξελθων επορευθη ειϲ ετερον τοπον", "18": "γενομενηϲ δε ημεραϲ ην ταραχοϲ ουκ ολιγοϲ εν τοιϲ ϲτρατιωταιϲ τι αρα ο πετροϲ εγενετο", "19": "ηρωδηϲ δε επιζητηϲαϲ αυτον και μη ευρων ανακριναϲ τουϲ φυλακαϲ εκελευϲεν απαχθηναι και κατελθων απο τηϲ ιουδαιαϲ ειϲ καιϲαριαν διετριβεν", "20": "ην δε θυμομαχων τυριοιϲ και ϲιδωνιοιϲ ομοθυμαδον δε παρηϲαν προϲ αυτον και πειϲαντεϲ βλαϲτον τον επι του κοιτωνοϲ του βαϲιλεωϲ ητουντο ειρηνην δια το τρεφεϲθαι αυτων την χωραν απο τηϲ βαϲιλικηϲ", "21": "τακτη δε ημερα [ο] ηρωδηϲ ενδυϲαμενοϲ εϲθητα βαϲιλικην καθιϲαϲ επι του βηματοϲ εδημηγορει προϲ αυτουϲ", "22": "ο δε δημοϲ επεφωνει θεου φωνη και ουκ ανθρωπου", "23": "παραχρημα δε επαταξεν αυτον αγγελοϲ κυριου ανθ ων ουκ εδωκεν την δοξαν τω θεω και γενομενοϲ ϲκωληκοβρωτοϲ εξεψυξεν", "24": "ο δε λογοϲ του κυριου ηυξανεν και επληθυνετο", "25": "βαρναβαϲ δε και ϲαυλοϲ υπεϲτρεψαν ειϲ ιερουϲαλημ πληρωϲαντεϲ την διακονιαν ϲυνπαραλαβοντεϲ ιωανην τον επικληθεντα μαρκον"}