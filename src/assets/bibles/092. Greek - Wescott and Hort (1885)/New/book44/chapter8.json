{"1": "ϲαυλοϲ δε ην ϲυνευδοκων τη αναιρεϲει αυτου εγενετο δε εν εκεινη τη ημερα διωγμοϲ μεγαϲ επι την εκκληϲιαν την εν ιεροϲολυμοιϲ παντεϲ [δε] διεϲπαρηϲαν κατα ταϲ χωραϲ τηϲ ιουδαιαϲ και ϲαμαριαϲ πλην των αποϲτολων", "2": "ϲυνεκομιϲαν δε τον ϲτεφανον ανδρεϲ ευλαβειϲ και εποιηϲαν κοπετον μεγαν επ αυτω", "3": "ϲαυλοϲ δε ελυμαινετο την εκκληϲιαν κατα τουϲ οικουϲ ειϲπορευομενοϲ ϲυρων τε ανδραϲ και γυναικαϲ παρεδιδου ειϲ φυλακην", "4": "οι μεν ουν διαϲπαρεντεϲ διηλθον ευαγγελιζομενοι τον λογον", "5": "φιλιπποϲ δε κατελθων ειϲ την πολιν τηϲ ϲαμαριαϲ εκηρυϲϲεν αυτοιϲ τον χριϲτον", "6": "προϲειχον δε οι οχλοι τοιϲ λεγομενοιϲ υπο του φιλιππου ομοθυμαδον εν τω ακουειν αυτουϲ και βλεπειν τα ϲημεια α εποιει", "7": "πολλοι γαρ των εχοντων πνευματα ακαθαρτα βοωντα φωνη μεγαλη εξηρχοντο πολλοι δε παραλελυμενοι και χωλοι εθεραπευθηϲαν", "8": "εγενετο δε πολλη χαρα εν τη πολει εκεινη", "9": "ανηρ δε τιϲ ονοματι ϲιμων προυπηρχεν εν τη πολει μαγευων και εξιϲτανων το εθνοϲ τηϲ ϲαμαριαϲ λεγων ειναι τινα εαυτον μεγαν", "10": "ω προϲειχον παντεϲ απο μικρου εωϲ μεγαλου λεγοντεϲ ουτοϲ εϲτιν η δυναμιϲ του θεου η καλουμενη μεγαλη", "11": "προϲειχον δε αυτω δια το ικανω χρονω ταιϲ μαγιαιϲ εξεϲτακεναι αυτουϲ", "12": "οτε δε επιϲτευϲαν τω φιλιππω ευαγγελιζομενω περι τηϲ βαϲιλειαϲ του θεου και του ονοματοϲ ιηϲου χριϲτου εβαπτιζοντο ανδρεϲ τε και γυναικεϲ", "13": "ο δε ϲιμων και αυτοϲ επιϲτευϲεν και βαπτιϲθειϲ ην προϲκαρτερων τω φιλιππω θεωρων τε ϲημεια και δυναμειϲ μεγαλαϲ γινομεναϲ εξιϲτατο", "14": "ακουϲαντεϲ δε οι εν ιεροϲολυμοιϲ αποϲτολοι οτι δεδεκται η ϲαμαρια τον λογον του θεου απεϲτειλαν προϲ αυτουϲ πετρον και ιωανην", "15": "οιτινεϲ καταβαντεϲ προϲηυξαντο περι αυτων οπωϲ λαβωϲιν πνευμα αγιον", "16": "ουδεπω γαρ ην επ ουδενι αυτων επιπεπτωκοϲ μονον δε βεβαπτιϲμενοι υπηρχον ειϲ το ονομα του κυριου ιηϲου", "17": "τοτε επετιθεϲαν ταϲ χειραϲ επ αυτουϲ και ελαμβανον πνευμα αγιον", "18": "ιδων δε ο ϲιμων οτι δια τηϲ επιθεϲεωϲ των χειρων των αποϲτολων διδοται το πνευμα προϲηνεγκεν αυτοιϲ χρηματα", "19": "λεγων δοτε καμοι την εξουϲιαν ταυτην ινα ω εαν επιθω ταϲ χειραϲ λαμβανη πνευμα αγιον", "20": "πετροϲ δε ειπεν προϲ αυτον το αργυριον ϲου ϲυν ϲοι ειη ειϲ απωλειαν οτι την δωρεαν του θεου ενομιϲαϲ δια χρηματων κταϲθαι", "21": "ουκ εϲτιν ϲοι μεριϲ ουδε κληροϲ εν τω λογω τουτω η γαρ καρδια ϲου ουκ εϲτιν ευθεια εναντι του θεου", "22": "μετανοηϲον ουν απο τηϲ κακιαϲ ϲου ταυτηϲ και δεηθητι του κυριου ει αρα αφεθηϲεται ϲοι η επινοια τηϲ καρδιαϲ ϲου", "23": "ειϲ γαρ χολην πικριαϲ και ϲυνδεϲμον αδικιαϲ ορω ϲε οντα", "24": "αποκριθειϲ δε ο ϲιμων ειπεν δεηθητε υμειϲ υπερ εμου προϲ τον κυριον οπωϲ μηδεν επελθη επ εμε ων ειρηκατε", "25": "οι μεν ουν διαμαρτυραμενοι και λαληϲαντεϲ τον λογον του κυριου υπεϲτρεφον ειϲ ιεροϲολυμα πολλαϲ τε κωμαϲ των ϲαμαρειτων ευηγγελιζοντο", "26": "αγγελοϲ δε κυριου ελαληϲεν προϲ φιλιππον λεγων αναϲτηθι και πορευου κατα μεϲημβριαν επι την οδον την καταβαινουϲαν απο ιερουϲαλημ ειϲ γαζαν αυτη εϲτιν ερημοϲ", "27": "και αναϲταϲ επορευθη και ιδου ανηρ αιθιοψ ευνουχοϲ δυναϲτηϲ κανδακηϲ βαϲιλιϲϲηϲ αιθιοπων οϲ ην επι παϲηϲ τηϲ γαζηϲ αυτηϲ [οϲ] εληλυθει προϲκυνηϲων ειϲ ιερουϲαλημ", "28": "ην δε υποϲτρεφων και καθημενοϲ επι του αρματοϲ αυτου και ανεγινωϲκεν τον προφητην ηϲαιαν", "29": "ειπεν δε το πνευμα τω φιλιππω προϲελθε και κολληθητι τω αρματι τουτω", "30": "προϲδραμων δε ο φιλιπποϲ ηκουϲεν αυτου αναγινωϲκοντοϲ ηϲαιαν τον προφητην και ειπεν αρα γε γινωϲκειϲ α αναγινωϲκειϲ", "31": "ο δε ειπεν πωϲ γαρ αν δυναιμην εαν μη τιϲ οδηγηϲει με παρεκαλεϲεν τε τον φιλιππον αναβαντα καθιϲαι ϲυν αυτω", "32": "η δε περιοχη τηϲ γραφηϲ ην ανεγινωϲκεν ην αυτη ωϲ προβατον επι ϲφαγην ηχθη και ωϲ αμνοϲ εναντιον του κειροντοϲ αυτον αφωνοϲ ουτωϲ ουκ ανοιγει το ϲτομα αυτου", "33": "εν τη ταπεινωϲει η κριϲιϲ αυτου ηρθη την γενεαν αυτου τιϲ διηγηϲεται οτι αιρεται απο τηϲ γηϲ η ζωη αυτου", "34": "αποκριθειϲ δε ο ευνουχοϲ τω φιλιππω ειπεν δεομαι ϲου περι τινοϲ ο προφητηϲ λεγει τουτο περι εαυτου η περι ετερου τινοϲ", "35": "ανοιξαϲ δε ο φιλιπποϲ το ϲτομα αυτου και αρξαμενοϲ απο τηϲ γραφηϲ ταυτηϲ ευηγγελιϲατο αυτω τον ιηϲουν", "36": "ωϲ δε επορευοντο κατα την οδον ηλθον επι τι υδωρ και φηϲιν ο ευνουχοϲ ιδου υδωρ τι κωλυει με βαπτιϲθηναι", "37": "<n>*</n>", "38": "και εκελευϲεν ϲτηναι το αρμα και κατεβηϲαν αμφοτεροι ειϲ το υδωρ ο τε φιλιπποϲ και ο ευνουχοϲ και εβαπτιϲεν αυτον", "39": "οτε δε ανεβηϲαν εκ του υδατοϲ πνευμα κυριου ηρπαϲεν τον φιλιππον και ουκ ειδεν αυτον ουκετι ο ευνουχοϲ επορευετο γαρ την οδον αυτου χαιρων", "40": "φιλιπποϲ δε ευρεθη ειϲ αζωτον και διερχομενοϲ ευηγγελιζετο ταϲ πολειϲ παϲαϲ εωϲ του ελθειν αυτον ειϲ καιϲαριαν"}