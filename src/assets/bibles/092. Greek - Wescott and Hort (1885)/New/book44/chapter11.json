{"1": "ηκουϲαν δε οι αποϲτολοι και οι αδελφοι οι οντεϲ κατα την ιουδαιαν οτι και τα εθνη εδεξαντο τον λογον του θεου", "2": "οτε δε ανεβη πετροϲ ειϲ ιερουϲαλημ διεκρινοντο προϲ αυτον οι εκ περιτομηϲ", "3": "λεγοντεϲ οτι ειϲηλθεν προϲ ανδραϲ ακροβυϲτιαν εχονταϲ και ϲυνεφαγεν αυτοιϲ", "4": "αρξαμενοϲ δε πετροϲ εξετιθετο αυτοιϲ καθεξηϲ λεγων", "5": "εγω ημην εν πολει ιοππη προϲευχομενοϲ και ειδον εν εκϲταϲει οραμα καταβαινον ϲκευοϲ τι ωϲ οθονην μεγαλην τεϲϲαρϲιν αρχαιϲ καθιεμενην εκ του ουρανου και ηλθεν αχρι εμου", "6": "ειϲ ην ατενιϲαϲ κατενοουν και ειδον τα τετραποδα τηϲ γηϲ και τα θηρια και τα ερπετα και τα πετεινα του ουρανου", "7": "ηκουϲα δε και φωνηϲ λεγουϲηϲ μοι αναϲταϲ πετρε θυϲον και φαγε", "8": "ειπον δε μηδαμωϲ κυριε οτι κοινον η ακαθαρτον ουδεποτε ειϲηλθεν ειϲ το ϲτομα μου", "9": "απεκριθη δε εκ δευτερου φωνη εκ του ουρανου α ο θεοϲ εκαθαριϲεν ϲυ μη κοινου", "10": "τουτο δε εγενετο επι τριϲ και ανεϲπαϲθη παλιν απαντα ειϲ τον ουρανον", "11": "και ιδου εξαυτηϲ τρειϲ ανδρεϲ επεϲτηϲαν επι την οικιαν εν η ημεν απεϲταλμενοι απο καιϲαριαϲ προϲ με", "12": "ειπεν δε το πνευμα μοι ϲυνελθειν αυτοιϲ μηδεν διακριναντα ηλθον δε ϲυν εμοι και οι εξ αδελφοι ουτοι και ειϲηλθομεν ειϲ τον οικον του ανδροϲ", "13": "απηγγειλεν δε ημιν πωϲ ειδεν τον αγγελον εν τω οικω αυτου ϲταθεντα και ειποντα αποϲτειλον ειϲ ιοππην και μεταπεμψαι ϲιμωνα τον επικαλουμενον πετρον", "14": "οϲ λαληϲει ρηματα προϲ ϲε εν οιϲ ϲωθηϲη ϲυ και παϲ ο οικοϲ ϲου", "15": "εν δε τω αρξαϲθαι με λαλειν επεπεϲεν το πνευμα το αγιον επ αυτουϲ ωϲπερ και εφ ημαϲ εν αρχη", "16": "εμνηϲθην δε του ρηματοϲ του κυριου ωϲ ελεγεν ιωανηϲ μεν εβαπτιϲεν υδατι υμειϲ δε βαπτιϲθηϲεϲθε εν πνευματι αγιω", "17": "ει ουν την ιϲην δωρεαν εδωκεν αυτοιϲ ο θεοϲ ωϲ και ημιν πιϲτευϲαϲιν επι τον κυριον ιηϲουν χριϲτον εγω τιϲ ημην δυνατοϲ κωλυϲαι τον θεον", "18": "ακουϲαντεϲ δε ταυτα ηϲυχαϲαν και εδοξαϲαν τον θεον λεγοντεϲ αρα και τοιϲ εθνεϲιν ο θεοϲ την μετανοιαν ειϲ ζωην εδωκεν", "19": "οι μεν ουν διαϲπαρεντεϲ απο τηϲ θλιψεωϲ τηϲ γενομενηϲ επι ϲτεφανω διηλθον εωϲ φοινικηϲ και κυπρου και αντιοχειαϲ μηδενι λαλουντεϲ τον λογον ει μη μονον ιουδαιοιϲ", "20": "ηϲαν δε τινεϲ εξ αυτων ανδρεϲ κυπριοι και κυρηναιοι οιτινεϲ ελθοντεϲ ειϲ αντιοχειαν ελαλουν και προϲ τουϲ ελληνιϲταϲ ευαγγελιζομενοι τον κυριον ιηϲουν", "21": "και ην χειρ κυριου μετ αυτων πολυϲ τε αριθμοϲ ο πιϲτευϲαϲ επεϲτρεψεν επι τον κυριον", "22": "ηκουϲθη δε ο λογοϲ ειϲ τα ωτα τηϲ εκκληϲιαϲ τηϲ ουϲηϲ εν ιερουϲαλημ περι αυτων και εξαπεϲτειλαν βαρναβαν εωϲ αντιοχειαϲ", "23": "οϲ παραγενομενοϲ και ιδων την χαριν την του θεου εχαρη και παρεκαλει πανταϲ τη προθεϲει τηϲ καρδιαϲ προϲμενειν [εν] τω κυριω", "24": "οτι ην ανηρ αγαθοϲ και πληρηϲ πνευματοϲ αγιου και πιϲτεωϲ και προϲετεθη οχλοϲ ικανοϲ τω κυριω", "25": "εξηλθεν δε ειϲ ταρϲον αναζητηϲαι ϲαυλον", "26": "και ευρων ηγαγεν ειϲ αντιοχειαν εγενετο δε αυτοιϲ και ενιαυτον ολον ϲυναχθηναι εν τη εκκληϲια και διδαξαι οχλον ικανον χρηματιϲαι τε πρωτωϲ εν αντιοχεια τουϲ μαθηταϲ χριϲτιανουϲ", "27": "εν ταυταιϲ δε ταιϲ ημεραιϲ κατηλθον απο ιεροϲολυμων προφηται ειϲ αντιοχειαν", "28": "αναϲταϲ δε ειϲ εξ αυτων ονοματι αγαβοϲ εϲημαινεν δια του πνευματοϲ λιμον μεγαλην μελλειν εϲεϲθαι εφ ολην την οικουμενην ητιϲ εγενετο επι κλαυδιου", "29": "των δε μαθητων καθωϲ ευπορειτο τιϲ ωριϲαν εκαϲτοϲ αυτων ειϲ διακονιαν πεμψαι τοιϲ κατοικουϲιν εν τη ιουδαια αδελφοιϲ", "30": "ο και εποιηϲαν αποϲτειλαντεϲ προϲ τουϲ πρεϲβυτερουϲ δια χειροϲ βαρναβα και ϲαυλου"}