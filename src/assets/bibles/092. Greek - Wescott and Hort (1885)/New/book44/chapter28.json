{"1": "και διαϲωθεντεϲ τοτε επεγνωμεν οτι μελιτηνη η νηϲοϲ καλειται", "2": "οι τε βαρβαροι παρειχαν ου την τυχουϲαν φιλανθρωπιαν ημιν αψαντεϲ γαρ πυραν προϲελαβοντο πανταϲ ημαϲ δια τον υετον τον εφεϲτωτα και δια το ψυχοϲ", "3": "ϲυϲτρεψαντοϲ δε του παυλου φρυγανων τι πληθοϲ και επιθεντοϲ επι την πυραν εχιδνα απο τηϲ θερμηϲ εξελθουϲα καθηψε τηϲ χειροϲ αυτου", "4": "ωϲ δε ειδαν οι βαρβαροι κρεμαμενον το θηριον εκ τηϲ χειροϲ αυτου προϲ αλληλουϲ ελεγον παντωϲ φονευϲ εϲτιν ο ανθρωποϲ ουτοϲ ον διαϲωθεντα εκ τηϲ θαλαϲϲηϲ η δικη ζην ουκ ειαϲεν", "5": "ο μεν ουν αποτιναξαϲ το θηριον ειϲ το πυρ επαθεν ουδεν κακον", "6": "οι δε προϲεδοκων αυτον μελλειν πιμπραϲθαι η καταπιπτειν αφνω νεκρον επι πολυ δε αυτων προϲδοκωντων και θεωρουντων μηδεν ατοπον ειϲ αυτον γινομενον μεταβαλομενοι ελεγον αυτον ειναι θεον", "7": "εν δε τοιϲ περι τον τοπον εκεινον υπηρχεν χωρια τω πρωτω τηϲ νηϲου ονοματι ποπλιω οϲ αναδεξαμενοϲ ημαϲ ημεραϲ τρειϲ φιλοφρονωϲ εξενιϲεν", "8": "εγενετο δε τον πατερα του ποπλιου πυρετοιϲ και δυϲεντεριω ϲυνεχομενον κατακειϲθαι προϲ ον ο παυλοϲ ειϲελθων και προϲευξαμενοϲ επιθειϲ ταϲ χειραϲ αυτω ιαϲατο αυτον", "9": "τουτου δε γενομενου [και] οι λοιποι οι εν τη νηϲω εχοντεϲ αϲθενειαϲ προϲηρχοντο και εθεραπευοντο", "10": "οι και πολλαιϲ τιμαιϲ ετιμηϲαν ημαϲ και αναγομενοιϲ επεθεντο τα προϲ ταϲ χρειαϲ", "11": "μετα δε τρειϲ μηναϲ ανηχθημεν εν πλοιω παρακεχειμακοτι εν τη νηϲω αλεξανδρινω παραϲημω διοϲκουροιϲ", "12": "και καταχθεντεϲ ειϲ ϲυρακουϲαϲ επεμειναμεν ημεραϲ τρειϲ", "13": "οθεν περιελοντεϲ κατηντηϲαμεν ειϲ ρηγιον και μετα μιαν ημεραν επιγενομενου νοτου δευτεραιοι ηλθομεν ειϲ ποτιολουϲ", "14": "ου ευροντεϲ αδελφουϲ παρεκληθημεν παρ αυτοιϲ επιμειναι ημεραϲ επτα και ουτωϲ ειϲ την ρωμην ηλθαμεν", "15": "κακειθεν οι αδελφοι ακουϲαντεϲ τα περι ημων ηλθαν ειϲ απαντηϲιν ημιν αχρι αππιου φορου και τριων ταβερνων ουϲ ιδων ο παυλοϲ ευχαριϲτηϲαϲ τω θεω ελαβε θαρϲοϲ", "16": "οτε δε ειϲηλθαμεν ειϲ ρωμην επετραπη τω παυλω μενειν καθ εαυτον ϲυν τω φυλαϲϲοντι αυτον ϲτρατιωτη", "17": "εγενετο δε μετα ημεραϲ τρειϲ ϲυνκαλεϲαϲθαι αυτον τουϲ ονταϲ των ιουδαιων πρωτουϲ ϲυνελθοντων δε αυτων ελεγεν προϲ αυτουϲ εγω ανδρεϲ αδελφοι ουδεν εναντιον ποιηϲαϲ τω λαω η τοιϲ εθεϲι τοιϲ πατρωοιϲ δεϲμιοϲ εξ ιεροϲολυμων παρεδοθην ειϲ ταϲ χειραϲ των ρωμαιων", "18": "οιτινεϲ ανακριναντεϲ με εβουλοντο απολυϲαι δια το μηδεμιαν αιτιαν θανατου υπαρχειν εν εμοι", "19": "αντιλεγοντων δε των ιουδαιων ηναγκαϲθην επικαλεϲαϲθαι καιϲαρα ουχ ωϲ του εθνουϲ μου εχων τι κατηγορειν", "20": "δια ταυτην ουν την αιτιαν παρεκαλεϲα υμαϲ ιδειν και προϲλαληϲαι εινεκεν γαρ τηϲ ελπιδοϲ του ιϲραηλ την αλυϲιν ταυτην περικειμαι", "21": "οι δε προϲ αυτον ειπαν ημειϲ ουτε γραμματα περι ϲου εδεξαμεθα απο τηϲ ιουδαιαϲ ουτε παραγενομενοϲ τιϲ των αδελφων απηγγειλεν η ελαληϲεν τι περι ϲου πονηρον", "22": "αξιουμεν δε παρα ϲου ακουϲαι α φρονειϲ περι μεν γαρ τηϲ αιρεϲεωϲ ταυτηϲ γνωϲτον ημιν εϲτιν οτι πανταχου αντιλεγεται", "23": "ταξαμενοι δε αυτω ημεραν ηλθαν προϲ αυτον ειϲ την ξενιαν πλειονεϲ οιϲ εξετιθετο διαμαρτυρομενοϲ την βαϲιλειαν του θεου πειθων τε αυτουϲ περι του ιηϲου απο τε του νομου μωυϲεωϲ και των προφητων απο πρωι εωϲ εϲπεραϲ", "24": "και οι μεν επειθοντο τοιϲ λεγομενοιϲ οι δε ηπιϲτουν", "25": "αϲυμφωνοι δε οντεϲ προϲ αλληλουϲ απελυοντο ειποντοϲ του παυλου ρημα εν οτι καλωϲ το πνευμα το αγιον ελαληϲεν δια ηϲαιου του προφητου προϲ τουϲ πατεραϲ υμων", "26": "λεγων πορευθητι προϲ τον λαον τουτον και ειπον ακοη ακουϲετε και ου μη ϲυνητε και βλεποντεϲ βλεψετε και ου μη ιδητε", "27": "επαχυνθη γαρ η καρδια του λαου τουτου και τοιϲ ωϲιν βαρεωϲ ηκουϲαν και τουϲ οφθαλμουϲ αυτων εκαμμυϲαν μη ποτε ιδωϲιν τοιϲ οφθαλμοιϲ και τοιϲ ωϲιν ακουϲωϲιν και τη καρδια ϲυνωϲιν και επιϲτρεψωϲιν και ιαϲομαι αυτουϲ", "28": "γνωϲτον ουν υμιν εϲτω οτι τοιϲ εθνεϲιν απεϲταλη τουτο το ϲωτηριον του θεου αυτοι και ακουϲονται", "29": "<n>*</n>", "30": "ενεμεινεν δε διετιαν ολην εν ιδιω μιϲθωματι και απεδεχετο πανταϲ τουϲ ειϲπορευομενουϲ προϲ αυτον", "31": "κηρυϲϲων την βαϲιλειαν του θεου και διδαϲκων τα περι του κυριου ιηϲου χριϲτου μετα παϲηϲ παρρηϲιαϲ ακωλυτωϲ"}