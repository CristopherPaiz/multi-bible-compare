{"1": "μετα δε πεντε ημεραϲ κατεβη ο αρχιερευϲ ανανιαϲ μετα πρεϲβυτερων τινων και ρητοροϲ τερτυλλου τινοϲ οιτινεϲ ενεφανιϲαν τω ηγεμονι κατα του παυλου", "2": "κληθεντοϲ δε [αυτου] ηρξατο κατηγορειν ο τερτυλλοϲ λεγων πολληϲ ειρηνηϲ τυγχανοντεϲ δια ϲου και διορθωματων γινομενων τω εθνει τουτω δια τηϲ ϲηϲ προνοιαϲ", "3": "παντη τε και πανταχου αποδεχομεθα κρατιϲτε φηλιξ μετα παϲηϲ ευχαριϲτιαϲ", "4": "ινα δε μη επι πλειον ϲε ενκοπτω παρακαλω ακουϲαι ϲε ημων ϲυντομωϲ τη ϲη επιεικια", "5": "ευροντεϲ γαρ τον ανδρα τουτον λοιμον και κινουντα ϲταϲειϲ παϲι τοιϲ ιουδαιοιϲ τοιϲ κατα την οικουμενην πρωτοϲτατην τε τηϲ των ναζωραιων αιρεϲεωϲ", "6": "οϲ και το ιερον επειραϲεν βεβηλωϲαι ον και εκρατηϲαμεν", "7": "<n>*</n>", "8": "παρ ου δυνηϲη αυτοϲ ανακριναϲ περι παντων τουτων επιγνωναι ων ημειϲ κατηγορουμεν αυτου", "9": "ϲυνεπεθεντο δε και οι ιουδαιοι φαϲκοντεϲ ταυτα ουτωϲ εχειν", "10": "απεκριθη τε ο παυλοϲ νευϲαντοϲ αυτω του ηγεμονοϲ λεγειν εκ πολλων ετων οντα ϲε κριτην τω εθνει τουτω επιϲταμενοϲ ευθυμωϲ τα περι εμαυτου απολογουμαι", "11": "δυναμενου ϲου επιγνωναι οτι ου πλειουϲ ειϲιν μοι ημεραι δωδεκα αφ ηϲ ανεβην προϲκυνηϲων ειϲ ιερουϲαλημ", "12": "και ουτε εν τω ιερω ευρον με προϲ τινα διαλεγομενον η επιϲταϲιν ποιουντα οχλου ουτε εν ταιϲ ϲυναγωγαιϲ ουτε κατα την πολιν", "13": "ουδε παραϲτηϲαι δυνανται ϲοι περι ων νυνι κατηγορουϲιν μου", "14": "ομολογω δε τουτο ϲοι οτι κατα την οδον ην λεγουϲιν αιρεϲιν ουτωϲ λατρευω τω πατρωω θεω πιϲτευων παϲι τοιϲ κατα τον νομον και τοιϲ εν τοιϲ προφηταιϲ γεγραμμενοιϲ", "15": "ελπιδα εχων ειϲ τον θεον ην και αυτοι ουτοι προϲδεχονται αναϲταϲιν μελλειν εϲεϲθαι δικαιων τε και αδικων", "16": "εν τουτω και αυτοϲ αϲκω απροϲκοπον ϲυνειδηϲιν εχειν προϲ τον θεον και τουϲ ανθρωπουϲ δια παντοϲ", "17": "δι ετων δε πλειονων ελεημοϲυναϲ ποιηϲων ειϲ το εθνοϲ μου παρεγενομην και προϲφοραϲ", "18": "εν αιϲ ευρον με ηγνιϲμενον εν τω ιερω ου μετα οχλου ουδε μετα θορυβου", "19": "τινεϲ δε απο τηϲ αϲιαϲ ιουδαιοι ουϲ εδει επι ϲου παρειναι και κατηγορειν ει τι εχοιεν προϲ εμε", "20": "η αυτοι ουτοι ειπατωϲαν τι ευρον αδικημα ϲταντοϲ μου επι του ϲυνεδριου", "21": "η περι μιαϲ ταυτηϲ φωνηϲ ηϲ εκεκραξα εν αυτοιϲ εϲτωϲ οτι περι αναϲταϲεωϲ νεκρων εγω κρινομαι ϲημερον εφ υμων", "22": "ανεβαλετο δε αυτουϲ ο φηλιξ ακριβεϲτερον ειδωϲ τα περι τηϲ οδου ειπαϲ οταν λυϲιαϲ ο χιλιαρχοϲ καταβη διαγνωϲομαι τα καθ υμαϲ", "23": "διαταξαμενοϲ τω εκατονταρχη τηρειϲθαι αυτον εχειν τε ανεϲιν και μηδενα κωλυειν των ιδιων αυτου υπηρετειν αυτω", "24": "μετα δε ημεραϲ τιναϲ παραγενομενοϲ ο φηλιξ ϲυν δρουϲιλλη τη ιδια γυναικι ουϲη ιουδαια μετεπεμψατο τον παυλον και ηκουϲεν αυτου περι τηϲ ειϲ χριϲτον ιηϲουν πιϲτεωϲ", "25": "διαλεγομενου δε αυτου περι δικαιοϲυνηϲ και εγκρατειαϲ και του κριματοϲ του μελλοντοϲ εμφοβοϲ γενομενοϲ ο φηλιξ απεκριθη το νυν εχον πορευου καιρον δε μεταλαβων μετακαλεϲομαι ϲε", "26": "αμα και ελπιζων οτι χρηματα δοθηϲεται [αυτω] υπο του παυλου διο και πυκνοτερον αυτον μεταπεμπομενοϲ ωμιλει αυτω", "27": "διετιαϲ δε πληρωθειϲηϲ ελαβεν διαδοχον ο φηλιξ πορκιον φηϲτον θελων τε χαριτα καταθεϲθαι τοιϲ ιουδαιοιϲ ο φηλιξ κατελιπε τον παυλον δεδεμενον"}