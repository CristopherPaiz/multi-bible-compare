{"1": "ανδρεϲ αδελφοι και πατερεϲ ακουϲατε μου τηϲ προϲ υμαϲ νυνι απολογιαϲ", "2": "ακουϲαντεϲ δε οτι τη εβραιδι διαλεκτω προϲεφωνει αυτοιϲ μαλλον παρεϲχον ηϲυχιαν και φηϲιν", "3": "εγω ειμι ανηρ ιουδαιοϲ γεγεννημενοϲ εν ταρϲω τηϲ κιλικιαϲ ανατεθραμμενοϲ δε εν τη πολει ταυτη παρα τουϲ ποδαϲ γαμαλιηλ πεπαιδευμενοϲ κατα ακριβειαν του πατρωου νομου ζηλωτηϲ υπαρχων του θεου καθωϲ παντεϲ υμειϲ εϲτε ϲημερον", "4": "οϲ ταυτην την οδον εδιωξα αχρι θανατου δεϲμευων και παραδιδουϲ ειϲ φυλακαϲ ανδραϲ τε και γυναικαϲ", "5": "ωϲ και ο αρχιερευϲ μαρτυρει μοι και παν το πρεϲβυτεριον παρ ων και επιϲτολαϲ δεξαμενοϲ προϲ τουϲ αδελφουϲ ειϲ δαμαϲκον επορευομην αξων και τουϲ εκειϲε ονταϲ δεδεμενουϲ ειϲ ιερουϲαλημ ινα τιμωρηθωϲιν", "6": "εγενετο δε μοι πορευομενω και εγγιζοντι τη δαμαϲκω περι μεϲημβριαν εξαιφνηϲ εκ του ουρανου περιαϲτραψαι φωϲ ικανον περι εμε", "7": "επεϲα τε ειϲ το εδαφοϲ και ηκουϲα φωνηϲ λεγουϲηϲ μοι ϲαουλ ϲαουλ τι με διωκειϲ", "8": "εγω δε απεκριθην τιϲ ει κυριε ειπεν τε προϲ εμε εγω ειμι ιηϲουϲ ο ναζωραιοϲ ον ϲυ διωκειϲ", "9": "οι δε ϲυν εμοι οντεϲ το μεν φωϲ εθεαϲαντο την δε φωνην ουκ ηκουϲαν του λαλουντοϲ μοι", "10": "ειπον δε τι ποιηϲω κυριε ο δε κυριοϲ ειπεν προϲ με αναϲταϲ πορευου ειϲ δαμαϲκον κακει ϲοι λαληθηϲεται περι παντων ων τετακται ϲοι ποιηϲαι", "11": "ωϲ δε ουκ ενεβλεπον απο τηϲ δοξηϲ του φωτοϲ εκεινου χειραγωγουμενοϲ υπο των ϲυνοντων μοι ηλθον ειϲ δαμαϲκον", "12": "ανανιαϲ δε τιϲ ανηρ ευλαβηϲ κατα τον νομον μαρτυρουμενοϲ υπο παντων των κατοικουντων ιουδαιων", "13": "ελθων προϲ εμε και επιϲταϲ ειπεν μοι ϲαουλ αδελφε αναβλεψον καγω αυτη τη ωρα ανεβλεψα ειϲ αυτον", "14": "ο δε ειπεν ο θεοϲ των πατερων ημων προεχειριϲατο ϲε γνωναι το θελημα αυτου και ιδειν τον δικαιον και ακουϲαι φωνην εκ του ϲτοματοϲ αυτου", "15": "οτι εϲη μαρτυϲ αυτω προϲ πανταϲ ανθρωπουϲ ων εωρακαϲ και ηκουϲαϲ", "16": "και νυν τι μελλειϲ αναϲταϲ βαπτιϲαι και απολουϲαι ταϲ αμαρτιαϲ ϲου επικαλεϲαμενοϲ το ονομα αυτου", "17": "εγενετο δε μοι υποϲτρεψαντι ειϲ ιερουϲαλημ και προϲευχομενου μου εν τω ιερω γενεϲθαι με εν εκϲταϲει", "18": "και ιδειν αυτον λεγοντα μοι ϲπευϲον και εξελθε εν ταχει εξ ιερουϲαλημ διοτι ου παραδεξονται ϲου μαρτυριαν περι εμου", "19": "καγω ειπον κυριε αυτοι επιϲτανται οτι εγω ημην φυλακιζων και δερων κατα ταϲ ϲυναγωγαϲ τουϲ πιϲτευονταϲ επι ϲε", "20": "και οτε εξεχυννετο το αιμα ϲτεφανου του μαρτυροϲ ϲου και αυτοϲ ημην εφεϲτωϲ και ϲυνευδοκων και φυλαϲϲων τα ιματια των αναιρουντων αυτον", "21": "και ειπεν προϲ με πορευου οτι εγω ειϲ εθνη μακραν εξαποϲτελω ϲε", "22": "ηκουον δε αυτου αχρι τουτου του λογου και επηραν την φωνην αυτων λεγοντεϲ αιρε απο τηϲ γηϲ τον τοιουτον ου γαρ καθηκεν αυτον ζην", "23": "κραυγαζοντων τε αυτων και ριπτουντων τα ιματια και κονιορτον βαλλοντων ειϲ τον αερα", "24": "εκελευϲεν ο χιλιαρχοϲ ειϲαγεϲθαι αυτον ειϲ την παρεμβολην ειπαϲ μαϲτιξιν ανεταζεϲθαι αυτον ινα επιγνω δι ην αιτιαν ουτωϲ επεφωνουν αυτω", "25": "ωϲ δε προετειναν αυτον τοιϲ ιμαϲιν ειπεν προϲ τον εϲτωτα εκατονταρχον ο παυλοϲ ει ανθρωπον ρωμαιον και ακατακριτον εξεϲτιν υμιν μαϲτιζειν", "26": "ακουϲαϲ δε ο εκατονταρχηϲ προϲελθων τω χιλιαρχω απηγγειλεν λεγων τι μελλειϲ ποιειν ο γαρ ανθρωποϲ ουτοϲ ρωμαιοϲ εϲτιν", "27": "προϲελθων δε ο χιλιαρχοϲ ειπεν αυτω λεγε μοι ϲυ ρωμαιοϲ ει ο δε εφη ναι", "28": "απεκριθη δε ο χιλιαρχοϲ εγω πολλου κεφαλαιου την πολιτειαν ταυτην εκτηϲαμην ο δε παυλοϲ εφη εγω δε και γεγεννημαι", "29": "ευθεωϲ ουν απεϲτηϲαν απ αυτου οι μελλοντεϲ αυτον ανεταζειν και ο χιλιαρχοϲ δε εφοβηθη επιγνουϲ οτι ρωμαιοϲ εϲτιν και οτι αυτον ην δεδεκωϲ", "30": "τη δε επαυριον βουλομενοϲ γνωναι το αϲφαλεϲ το τι κατηγορειται υπο των ιουδαιων ελυϲεν αυτον και εκελευϲεν ϲυνελθειν τουϲ αρχιερειϲ και παν το ϲυνεδριον και καταγαγων τον παυλον εϲτηϲεν ειϲ αυτουϲ"}