{"1": "ειπεν δε ο αρχιερευϲ ει ταυτα ουτωϲ εχει", "2": "ο δε εφη ανδρεϲ αδελφοι και πατερεϲ ακουϲατε ο θεοϲ τηϲ δοξηϲ ωφθη τω πατρι ημων αβρααμ οντι εν τη μεϲοποταμια πριν η κατοικηϲαι αυτον εν χαρραν", "3": "και ειπεν προϲ αυτον εξελθε εκ τηϲ γηϲ ϲου και τηϲ ϲυγγενειαϲ ϲου και δευρο ειϲ την γην ην αν ϲοι δειξω", "4": "τοτε εξελθων εκ γηϲ χαλδαιων κατωκηϲεν εν χαρραν κακειθεν μετα το αποθανειν τον πατερα αυτου μετωκιϲεν αυτον ειϲ την γην ταυτην ειϲ ην υμειϲ νυν κατοικειτε", "5": "και ουκ εδωκεν αυτω κληρονομιαν εν αυτη ουδε βημα ποδοϲ και επηγγειλατο δουναι αυτω ειϲ καταϲχεϲιν αυτην και τω ϲπερματι αυτου μετ αυτον ουκ οντοϲ αυτω τεκνου", "6": "ελαληϲεν δε ουτωϲ ο θεοϲ οτι εϲται το ϲπερμα αυτου παροικον εν γη αλλοτρια και δουλωϲουϲιν αυτο και κακωϲουϲιν ετη τετρακοϲια", "7": "και το εθνοϲ ω αν δουλευϲουϲιν κρινω εγω ο θεοϲ ειπεν και μετα ταυτα εξελευϲονται και λατρευϲουϲιν μοι εν τω τοπω τουτω", "8": "και εδωκεν αυτω διαθηκην περιτομηϲ και ουτωϲ εγεννηϲεν τον ιϲαακ και περιετεμεν αυτον τη ημερα τη ογδοη και ιϲαακ τον ιακωβ και ιακωβ τουϲ δωδεκα πατριαρχαϲ", "9": "και οι πατριαρχαι ζηλωϲαντεϲ τον ιωϲηφ απεδοντο ειϲ αιγυπτον και ην ο θεοϲ μετ αυτου", "10": "και εξειλατο αυτον εκ παϲων των θλιψεων αυτου και εδωκεν αυτω χαριν και ϲοφιαν εναντιον φαραω βαϲιλεωϲ αιγυπτου και κατεϲτηϲεν αυτον ηγουμενον επ αιγυπτον και ολον τον οικον αυτου", "11": "ηλθεν δε λιμοϲ εφ ολην την αιγυπτον και χανααν και θλιψιϲ μεγαλη και ουχ ηυριϲκον χορταϲματα οι πατερεϲ ημων", "12": "ακουϲαϲ δε ιακωβ οντα ϲιτια ειϲ αιγυπτον εξαπεϲτειλεν τουϲ πατεραϲ ημων πρωτον", "13": "και εν τω δευτερω εγνωριϲθη ιωϲηφ τοιϲ αδελφοιϲ αυτου και φανερον εγενετο τω φαραω το γενοϲ ιωϲηφ", "14": "αποϲτειλαϲ δε ιωϲηφ μετεκαλεϲατο ιακωβ τον πατερα αυτου και παϲαν την ϲυγγενειαν εν ψυχαιϲ εβδομηκοντα πεντε", "15": "κατεβη δε ιακωβ [ειϲ αιγυπτον] και ετελευτηϲεν αυτοϲ και οι πατερεϲ ημων", "16": "και μετετεθηϲαν ειϲ ϲυχεμ και ετεθηϲαν εν τω μνηματι ω ωνηϲατο αβρααμ τιμηϲ αργυριου παρα των υιων εμμωρ εν ϲυχεμ", "17": "καθωϲ δε ηγγιζεν ο χρονοϲ τηϲ επαγγελιαϲ ηϲ ωμολογηϲεν ο θεοϲ τω αβρααμ ηυξηϲεν ο λαοϲ και επληθυνθη εν αιγυπτω", "18": "αχρι ου ανεϲτη βαϲιλευϲ ετεροϲ επ αιγυπτον οϲ ουκ ηδει τον ιωϲηφ", "19": "ουτοϲ καταϲοφιϲαμενοϲ το γενοϲ ημων εκακωϲεν τουϲ πατεραϲ του ποιειν τα βρεφη εκθετα αυτων ειϲ το μη ζωογονειϲθαι", "20": "εν ω καιρω εγεννηθη μωυϲηϲ και ην αϲτειοϲ τω θεω οϲ ανετραφη μηναϲ τρειϲ εν τω οικω του πατροϲ", "21": "εκτεθεντοϲ δε αυτου ανειλατο αυτον η θυγατηρ φαραω και ανεθρεψατο αυτον εαυτη ειϲ υιον", "22": "και επαιδευθη μωυϲηϲ παϲη ϲοφια αιγυπτιων ην δε δυνατοϲ εν λογοιϲ και εργοιϲ αυτου", "23": "ωϲ δε επληρουτο αυτω τεϲϲερακονταετηϲ χρονοϲ ανεβη επι την καρδιαν αυτου επιϲκεψαϲθαι τουϲ αδελφουϲ αυτου τουϲ υιουϲ ιϲραηλ", "24": "και ιδων τινα αδικουμενον ημυνατο και εποιηϲεν εκδικηϲιν τω καταπονουμενω παταξαϲ τον αιγυπτιον", "25": "ενομιζεν δε ϲυνιεναι τουϲ αδελφουϲ οτι ο θεοϲ δια χειροϲ αυτου διδωϲιν ϲωτηριαν αυτοιϲ οι δε ου ϲυνηκαν", "26": "τη τε επιουϲη ημερα ωφθη αυτοιϲ μαχομενοιϲ και ϲυνηλλαϲϲεν αυτουϲ ειϲ ειρηνην ειπων ανδρεϲ αδελφοι εϲτε ινα τι αδικειτε αλληλουϲ", "27": "ο δε αδικων τον πληϲιον απωϲατο αυτον ειπων τιϲ ϲε κατεϲτηϲεν αρχοντα και δικαϲτην εφ ημων", "28": "μη ανελειν με ϲυ θελειϲ ον τροπον ανειλεϲ εχθεϲ τον αιγυπτιον", "29": "εφυγεν δε μωυϲηϲ εν τω λογω τουτω και εγενετο παροικοϲ εν γη μαδιαμ ου εγεννηϲεν υιουϲ δυο", "30": "και πληρωθεντων ετων τεϲϲερακοντα ωφθη αυτω εν τη ερημω του ορουϲ ϲινα αγγελοϲ εν φλογι πυροϲ βατου", "31": "ο δε μωυϲηϲ ιδων εθαυμαϲεν το οραμα προϲερχομενου δε αυτου κατανοηϲαι εγενετο φωνη κυριου", "32": "εγω ο θεοϲ των πατερων ϲου ο θεοϲ αβρααμ και ιϲαακ και ιακωβ εντρομοϲ δε γενομενοϲ μωυϲηϲ ουκ ετολμα κατανοηϲαι", "33": "ειπεν δε αυτω ο κυριοϲ λυϲον το υποδημα των ποδων ϲου ο γαρ τοποϲ εφ ω εϲτηκαϲ γη αγια εϲτιν", "34": "ιδων ειδον την κακωϲιν του λαου μου του εν αιγυπτω και του ϲτεναγμου αυτου ηκουϲα και κατεβην εξελεϲθαι αυτουϲ και νυν δευρο αποϲτειλω ϲε ειϲ αιγυπτον", "35": "τουτον τον μωυϲην ον ηρνηϲαντο ειποντεϲ τιϲ ϲε κατεϲτηϲεν αρχοντα και δικαϲτην τουτον ο θεοϲ και αρχοντα και λυτρωτην απεϲταλκεν ϲυν χειρι αγγελου του οφθεντοϲ αυτω εν τη βατω", "36": "ουτοϲ εξηγαγεν αυτουϲ ποιηϲαϲ τερατα και ϲημεια εν τη αιγυπτω και εν ερυθρα θαλαϲϲη και εν τη ερημω ετη τεϲϲερακοντα", "37": "ουτοϲ εϲτιν ο μωυϲηϲ ο ειπαϲ τοιϲ υιοιϲ ιϲραηλ προφητην υμιν αναϲτηϲει ο θεοϲ εκ των αδελφων υμων ωϲ εμε", "38": "ουτοϲ εϲτιν ο γενομενοϲ εν τη εκκληϲια εν τη ερημω μετα του αγγελου του λαλουντοϲ αυτω εν τω ορει ϲινα και των πατερων ημων οϲ εδεξατο λογια ζωντα δουναι υμιν", "39": "ω ουκ ηθεληϲαν υπηκοοι γενεϲθαι οι πατερεϲ ημων αλλα απωϲαντο και εϲτραφηϲαν εν ταιϲ καρδιαιϲ αυτων ειϲ αιγυπτον", "40": "ειποντεϲ τω ααρων ποιηϲον ημιν θεουϲ οι προπορευϲονται ημων ο γαρ μωυϲηϲ ουτοϲ οϲ εξηγαγεν ημαϲ εκ γηϲ αιγυπτου ουκ οιδαμεν τι εγενετο αυτω", "41": "και εμοϲχοποιηϲαν εν ταιϲ ημεραιϲ εκειναιϲ και ανηγαγον θυϲιαν τω ειδωλω και ευφραινοντο εν τοιϲ εργοιϲ των χειρων αυτων", "42": "εϲτρεψεν δε ο θεοϲ και παρεδωκεν αυτουϲ λατρευειν τη ϲτρατια του ουρανου καθωϲ γεγραπται εν βιβλω των προφητων μη ϲφαγια και θυϲιαϲ προϲηνεγκατε μοι ετη τεϲϲερακοντα εν τη ερημω οικοϲ ιϲραηλ", "43": "και ανελαβετε την ϲκηνην του μολοχ και το αϲτρον του θεου ρομφα τουϲ τυπουϲ ουϲ εποιηϲατε προϲκυνειν αυτοιϲ και μετοικιω υμαϲ επεκεινα βαβυλωνοϲ", "44": "η ϲκηνη του μαρτυριου ην τοιϲ πατραϲιν ημων εν τη ερημω καθωϲ διεταξατο ο λαλων τω μωυϲη ποιηϲαι αυτην κατα τον τυπον ον εωρακει", "45": "ην και ειϲηγαγον διαδεξαμενοι οι πατερεϲ ημων μετα ιηϲου εν τη καταϲχεϲει των εθνων ων εξωϲεν ο θεοϲ απο προϲωπου των πατερων ημων εωϲ των ημερων δαυειδ", "46": "οϲ ευρεν χαριν ενωπιον του θεου και ητηϲατο ευρειν ϲκηνωμα τω θεω ιακωβ", "47": "ϲολομων δε οικοδομηϲεν αυτω οικον", "48": "αλλ ουχ ο υψιϲτοϲ εν χειροποιητοιϲ κατοικει καθωϲ ο προφητηϲ λεγει", "49": "ο ουρανοϲ μοι θρονοϲ και η γη υποποδιον των ποδων μου ποιον οικον οικοδομηϲετε μοι λεγει κυριοϲ η τιϲ τοποϲ τηϲ καταπαυϲεωϲ μου", "50": "ουχι η χειρ μου εποιηϲεν ταυτα παντα", "51": "ϲκληροτραχηλοι και απεριτμητοι καρδιαιϲ και τοιϲ ωϲιν υμειϲ αει τω πνευματι τω αγιω αντιπιπτετε ωϲ οι πατερεϲ υμων και υμειϲ", "52": "τινα των προφητων ουκ εδιωξαν οι πατερεϲ υμων και απεκτειναν τουϲ προκαταγγειλανταϲ περι τηϲ ελευϲεωϲ του δικαιου ου νυν υμειϲ προδοται και φονειϲ εγενεϲθε", "53": "οιτινεϲ ελαβετε τον νομον ειϲ διαταγαϲ αγγελων και ουκ εφυλαξατε", "54": "ακουοντεϲ δε ταυτα διεπριοντο ταιϲ καρδιαιϲ αυτων και εβρυχον τουϲ οδονταϲ επ αυτον", "55": "υπαρχων δε πληρηϲ πνευματοϲ αγιου ατενιϲαϲ ειϲ τον ουρανον ειδεν δοξαν θεου και ιηϲουν εϲτωτα εκ δεξιων του θεου", "56": "και ειπεν ιδου θεωρω τουϲ ουρανουϲ διηνοιγμενουϲ και τον υιον του ανθρωπου εκ δεξιων εϲτωτα του θεου", "57": "κραξαντεϲ δε φωνη μεγαλη ϲυνεϲχον τα ωτα αυτων και ωρμηϲαν ομοθυμαδον επ αυτον", "58": "και εκβαλοντεϲ εξω τηϲ πολεωϲ ελιθοβολουν και οι μαρτυρεϲ απεθεντο τα ιματια αυτων παρα τουϲ ποδαϲ νεανιου καλουμενου ϲαυλου", "59": "και ελιθοβολουν τον ϲτεφανον επικαλουμενον και λεγοντα κυριε ιηϲου δεξαι το πνευμα μου", "60": "θειϲ δε τα γονατα εκραξεν φωνη μεγαλη κυριε μη ϲτηϲηϲ αυτοιϲ ταυτην την αμαρτιαν και τουτο ειπων εκοιμηθη"}