{"1": "ατενιϲαϲ δε παυλοϲ τω ϲυνεδριω ειπεν ανδρεϲ αδελφοι εγω παϲη ϲυνειδηϲει αγαθη πεπολιτευμαι τω θεω αχρι ταυτηϲ τηϲ ημεραϲ", "2": "ο δε αρχιερευϲ ανανιαϲ επεταξεν τοιϲ παρεϲτωϲιν αυτω τυπτειν αυτου το ϲτομα", "3": "τοτε ο παυλοϲ προϲ αυτον ειπεν τυπτειν ϲε μελλει ο θεοϲ τοιχε κεκονιαμενε και ϲυ καθη κρινων με κατα τον νομον και παρανομων κελευειϲ με τυπτεϲθαι", "4": "οι δε παρεϲτωτεϲ ειπαν τον αρχιερεα του θεου λοιδορειϲ", "5": "εφη τε ο παυλοϲ ουκ ηδειν αδελφοι οτι εϲτιν αρχιερευϲ γεγραπται γαρ οτι αρχοντα του λαου ϲου ουκ ερειϲ κακωϲ", "6": "γνουϲ δε ο παυλοϲ οτι το εν μεροϲ εϲτιν ϲαδδουκαιων το δε ετερον φαριϲαιων εκραζεν εν τω ϲυνεδριω ανδρεϲ αδελφοι εγω φαριϲαιοϲ ειμι υιοϲ φαριϲαιων περι ελπιδοϲ και αναϲταϲεωϲ νεκρων κρινομαι", "7": "τουτο δε αυτου λαλουντοϲ εγενετο ϲταϲιϲ των φαριϲαιων και ϲαδδουκαιων και εϲχιϲθη το πληθοϲ", "8": "ϲαδδουκαιοι γαρ λεγουϲιν μη ειναι αναϲταϲιν μητε αγγελον μητε πνευμα φαριϲαιοι δε ομολογουϲιν τα αμφοτερα", "9": "εγενετο δε κραυγη μεγαλη και αναϲταντεϲ τινεϲ των γραμματεων του μερουϲ των φαριϲαιων διεμαχοντο λεγοντεϲ ουδεν κακον ευριϲκομεν εν τω ανθρωπω τουτω ει δε πνευμα ελαληϲεν αυτω η αγγελοϲ", "10": "πολληϲ δε γινομενηϲ ϲταϲεωϲ φοβηθειϲ ο χιλιαρχοϲ μη διαϲπαϲθη ο παυλοϲ υπ αυτων εκελευϲεν το ϲτρατευμα καταβαν αρπαϲαι αυτον εκ μεϲου αυτων αγειν ειϲ την παρεμβολην", "11": "τη δε επιουϲη νυκτι επιϲταϲ αυτω ο κυριοϲ ειπεν θαρϲει ωϲ γαρ διεμαρτυρω τα περι εμου ειϲ ιερουϲαλημ ουτω ϲε δει και ειϲ ρωμην μαρτυρηϲαι", "12": "γενομενηϲ δε ημεραϲ ποιηϲαντεϲ ϲυϲτροφην οι ιουδαιοι ανεθεματιϲαν εαυτουϲ λεγοντεϲ μητε φαγειν μητε πειν εωϲ ου αποκτεινωϲιν τον παυλον", "13": "ηϲαν δε πλειουϲ τεϲϲερακοντα οι ταυτην την ϲυνωμοϲιαν ποιηϲαμενοι", "14": "οιτινεϲ προϲελθοντεϲ τοιϲ αρχιερευϲιν και τοιϲ πρεϲβυτεροιϲ ειπαν αναθεματι ανεθεματιϲαμεν εαυτουϲ μηδενοϲ γευϲαϲθαι εωϲ ου αποκτεινωμεν τον παυλον", "15": "νυν ουν υμειϲ εμφανιϲατε τω χιλιαρχω ϲυν τω ϲυνεδριω οπωϲ καταγαγη αυτον ειϲ υμαϲ ωϲ μελλονταϲ διαγινωϲκειν ακριβεϲτερον τα περι αυτου ημειϲ δε προ του εγγιϲαι αυτον ετοιμοι εϲμεν του ανελειν αυτον", "16": "ακουϲαϲ δε ο υιοϲ τηϲ αδελφηϲ παυλου την ενεδραν παραγενομενοϲ και ειϲελθων ειϲ την παρεμβολην απηγγειλεν τω παυλω", "17": "προϲκαλεϲαμενοϲ δε ο παυλοϲ ενα των εκατονταρχων εφη τον νεανιαν τουτον απαγε προϲ τον χιλιαρχον εχει γαρ απαγγειλαι τι αυτω", "18": "ο μεν ουν παραλαβων αυτον ηγαγεν προϲ τον χιλιαρχον και φηϲιν ο δεϲμιοϲ παυλοϲ προϲκαλεϲαμενοϲ με ηρωτηϲεν τουτον τον νεανιαν αγαγειν προϲ ϲε εχοντα τι λαληϲαι ϲοι", "19": "επιλαβομενοϲ δε τηϲ χειροϲ αυτου ο χιλιαρχοϲ και αναχωρηϲαϲ κατ ιδιαν επυνθανετο τι εϲτιν ο εχειϲ απαγγειλαι μοι", "20": "ειπεν δε οτι οι ιουδαιοι ϲυνεθεντο του ερωτηϲαι ϲε οπωϲ αυριον τον παυλον καταγαγηϲ ειϲ το ϲυνεδριον ωϲ μελλων τι ακριβεϲτερον πυνθανεϲθαι περι αυτου", "21": "ϲυ ουν μη πειϲθηϲ αυτοιϲ ενεδρευουϲιν γαρ αυτον εξ αυτων ανδρεϲ πλειουϲ τεϲϲερακοντα οιτινεϲ ανεθεματιϲαν εαυτουϲ μητε φαγειν μητε πειν εωϲ ου ανελωϲιν αυτον και νυν ειϲιν ετοιμοι προϲδεχομενοι την απο ϲου επαγγελιαν", "22": "ο μεν ουν χιλιαρχοϲ απελυϲε τον νεανιϲκον παραγγειλαϲ μηδενι εκλαληϲαι οτι ταυτα ενεφανιϲαϲ προϲ εμε", "23": "και προϲκαλεϲαμενοϲ τιναϲ δυο των εκατονταρχων ειπεν ετοιμαϲατε ϲτρατιωταϲ διακοϲιουϲ οπωϲ πορευθωϲιν εωϲ καιϲαριαϲ και ιππειϲ εβδομηκοντα και δεξιολαβουϲ διακοϲιουϲ απο τριτηϲ ωραϲ τηϲ νυκτοϲ", "24": "κτηνη τε παραϲτηϲαι ινα επιβιβαϲαντεϲ τον παυλον διαϲωϲωϲι προϲ φηλικα τον ηγεμονα", "25": "γραψαϲ επιϲτολην εχουϲαν τον τυπον τουτον", "26": "κλαυδιοϲ λυϲιαϲ τω κρατιϲτω ηγεμονι φηλικι χαιρειν", "27": "τον ανδρα τουτον ϲυλλημφθεντα υπο των ιουδαιων και μελλοντα αναιρειϲθαι υπ αυτων επιϲταϲ ϲυν τω ϲτρατευματι εξειλαμην μαθων οτι ρωμαιοϲ εϲτιν", "28": "βουλομενοϲ τε επιγνωναι την αιτιαν δι ην ενεκαλουν αυτω [κατηγαγον ειϲ το ϲυνεδριον αυτων]", "29": "ον ευρον εγκαλουμενον περι ζητηματων του νομου αυτων μηδεν δε αξιον θανατου η δεϲμων εχοντα εγκλημα", "30": "μηνυθειϲηϲ δε μοι επιβουληϲ ειϲ τον ανδρα εϲεϲθαι εξαυτηϲ επεμψα προϲ ϲε παραγγειλαϲ και τοιϲ κατηγοροιϲ λεγειν προϲ αυτον επι ϲου", "31": "οι μεν ουν ϲτρατιωται κατα το διατεταγμενον αυτοιϲ αναλαβοντεϲ τον παυλον ηγαγον δια νυκτοϲ ειϲ την αντιπατριδα", "32": "τη δε επαυριον εαϲαντεϲ τουϲ ιππειϲ απερχεϲθαι ϲυν αυτω υπεϲτρεψαν ειϲ την παρεμβολην", "33": "οιτινεϲ ειϲελθοντεϲ ειϲ την καιϲαριαν και αναδοντεϲ την επιϲτολην τω ηγεμονι παρεϲτηϲαν και τον παυλον αυτω", "34": "αναγνουϲ δε και επερωτηϲαϲ εκ ποιαϲ επαρχειαϲ εϲτιν και πυθομενοϲ οτι απο κιλικιαϲ", "35": "διακουϲομαι ϲου εφη οταν και οι κατηγοροι ϲου παραγενωνται κελευϲαϲ εν τω πραιτωριω του ηρωδου φυλαϲϲεϲθαι αυτον"}