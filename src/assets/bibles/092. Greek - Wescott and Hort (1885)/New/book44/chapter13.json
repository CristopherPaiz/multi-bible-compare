{"1": "ηϲαν δε εν αντιοχεια κατα την ουϲαν εκκληϲιαν προφηται και διδαϲκαλοι ο τε βαρναβαϲ και ϲυμεων ο καλουμενοϲ νιγερ και λουκιοϲ ο κυρηναιοϲ μαναην τε ηρωδου του τετρααρχου ϲυντροφοϲ και ϲαυλοϲ", "2": "λειτουργουντων δε αυτων τω κυριω και νηϲτευοντων ειπεν το πνευμα το αγιον αφοριϲατε δη μοι τον βαρναβαν και ϲαυλον ειϲ το εργον ο προϲκεκλημαι αυτουϲ", "3": "τοτε νηϲτευϲαντεϲ και προϲευξαμενοι και επιθεντεϲ ταϲ χειραϲ αυτοιϲ απελυϲαν", "4": "αυτοι μεν ουν εκπεμφθεντεϲ υπο του αγιου πνευματοϲ κατηλθον ειϲ ϲελευκιαν εκειθεν τε απεπλευϲαν ειϲ κυπρον", "5": "και γενομενοι εν ϲαλαμινι κατηγγελλον τον λογον του θεου εν ταιϲ ϲυναγωγαιϲ των ιουδαιων ειχον δε και ιωαννην υπηρετην", "6": "διελθοντεϲ δε ολην την νηϲον αχρι παφου ευρον ανδρα τινα μαγον ψευδοπροφητην ιουδαιον ω ονομα βαριηϲουϲ", "7": "οϲ ην ϲυν τω ανθυπατω ϲεργιω παυλω ανδρι ϲυνετω ουτοϲ προϲκαλεϲαμενοϲ βαρναβαν και ϲαυλον επεζητηϲεν ακουϲαι τον λογον του θεου", "8": "ανθιϲτατο δε αυτοιϲ ελυμαϲ ο μαγοϲ ουτωϲ γαρ μεθερμηνευεται το ονομα αυτου ζητων διαϲτρεψαι τον ανθυπατον απο τηϲ πιϲτεωϲ", "9": "ϲαυλοϲ δε ο και παυλοϲ πληϲθειϲ πνευματοϲ αγιου ατενιϲαϲ ειϲ αυτον", "10": "ειπεν ω πληρηϲ παντοϲ δολου και παϲηϲ ραδιουργιαϲ υιε διαβολου εχθρε παϲηϲ δικαιοϲυνηϲ ου παυϲη διαϲτρεφων ταϲ οδουϲ του κυριου ταϲ ευθειαϲ", "11": "και νυν ιδου χειρ κυριου επι ϲε και εϲη τυφλοϲ μη βλεπων τον ηλιον αχρι καιρου παραχρημα δε επεϲεν επ αυτον αχλυϲ και ϲκοτοϲ και περιαγων εζητει χειραγωγουϲ", "12": "τοτε ιδων ο ανθυπατοϲ το γεγονοϲ επιϲτευϲεν εκπληττομενοϲ επι τη διδαχη του κυριου", "13": "αναχθεντεϲ δε απο τηϲ παφου οι περι παυλον ηλθον ειϲ περγην τηϲ παμφυλιαϲ ιωανηϲ δε αποχωρηϲαϲ απ αυτων υπεϲτρεψεν ειϲ ιεροϲολυμα", "14": "αυτοι δε διελθοντεϲ απο τηϲ περγηϲ παρεγενοντο ειϲ αντιοχειαν την πιϲιδιαν και ελθοντεϲ ειϲ την ϲυναγωγην τη ημερα των ϲαββατων εκαθιϲαν", "15": "μετα δε την αναγνωϲιν του νομου και των προφητων απεϲτειλαν οι αρχιϲυναγωγοι προϲ αυτουϲ λεγοντεϲ ανδρεϲ αδελφοι ει τιϲ εϲτιν εν υμιν λογοϲ παρακληϲεωϲ προϲ τον λαον λεγετε", "16": "αναϲταϲ δε παυλοϲ και καταϲειϲαϲ τη χειρι ειπεν ανδρεϲ ιϲραηλειται και οι φοβουμενοι τον θεον ακουϲατε", "17": "ο θεοϲ του λαου τουτου ιϲραηλ εξελεξατο τουϲ πατεραϲ ημων και τον λαον υψωϲεν εν τη παροικια εν γη αιγυπτου και μετα βραχιονοϲ υψηλου εξηγαγεν αυτουϲ εξ αυτηϲ", "18": "και ωϲ τεϲϲερακονταετη χρονον ετροποφορηϲεν αυτουϲ εν τη ερημω", "19": "καθελων εθνη επτα εν γη χανααν κατεκληρονομηϲεν την γην αυτων", "20": "ωϲ ετεϲι τετρακοϲιοιϲ και πεντηκοντα και μετα ταυτα εδωκεν κριταϲ εωϲ ϲαμουηλ προφητου", "21": "κακειθεν ητηϲαντο βαϲιλεα και εδωκεν αυτοιϲ ο θεοϲ τον ϲαουλ υιον κειϲ ανδρα εκ φυληϲ βενιαμειν ετη τεϲϲερακοντα", "22": "και μεταϲτηϲαϲ αυτον ηγειρεν τον δαυειδ αυτοιϲ ειϲ βαϲιλεα ω και ειπεν μαρτυρηϲαϲ ευρον δαυειδ τον του ιεϲϲαι [ανδρα] κατα την καρδιαν μου οϲ ποιηϲει παντα τα θεληματα μου", "23": "τουτου ο θεοϲ απο του ϲπερματοϲ κατ επαγγελιαν ηγαγεν τω ιϲραηλ ϲωτηρα ιηϲουν", "24": "προκηρυξαντοϲ ιωανου προ προϲωπου τηϲ ειϲοδου αυτου βαπτιϲμα μετανοιαϲ παντι τω λαω ιϲραηλ", "25": "ωϲ δε επληρου ιωανηϲ τον δρομον ελεγεν τι εμε υπονοειτε ειναι ουκ ειμι εγω αλλ ιδου ερχεται μετ εμε ου ουκ ειμι αξιοϲ το υποδημα των ποδων λυϲαι", "26": "ανδρεϲ αδελφοι υιοι γενουϲ αβρααμ και οι εν υμιν φοβουμενοι τον θεον ημιν ο λογοϲ τηϲ ϲωτηριαϲ ταυτηϲ εξαπεϲταλη", "27": "οι γαρ κατοικουντεϲ εν ιερουϲαλημ και οι αρχοντεϲ αυτων τουτον αγνοηϲαντεϲ και ταϲ φωναϲ των προφητων ταϲ κατα παν ϲαββατον αναγινωϲκομεναϲ κριναντεϲ επληρωϲαν", "28": "και μηδεμιαν αιτιαν θανατου ευροντεϲ ητηϲαντο πειλατον αναιρεθηναι αυτον", "29": "ωϲ δε ετελεϲαν παντα τα περι αυτου γεγραμμενα καθελοντεϲ απο του ξυλου εθηκαν ειϲ μνημειον", "30": "ο δε θεοϲ ηγειρεν αυτον εκ νεκρων", "31": "οϲ ωφθη επι ημεραϲ πλειουϲ τοιϲ ϲυναναβαϲιν αυτω απο τηϲ γαλιλαιαϲ ειϲ ιερουϲαλημ οιτινεϲ [νυν] ειϲι μαρτυρεϲ αυτου προϲ τον λαον", "32": "και ημειϲ υμαϲ ευαγγελιζομεθα την προϲ τουϲ πατεραϲ επαγγελιαν γενομενην", "33": "οτι ταυτην ο θεοϲ εκπεπληρωκεν τοιϲ τεκνοιϲ ημων αναϲτηϲαϲ ιηϲουν ωϲ και εν τω ψαλμω γεγραπται τω δευτερω υιοϲ μου ει ϲυ εγω ϲημερον γεγεννηκα ϲε", "34": "οτι δε ανεϲτηϲεν αυτον εκ νεκρων μηκετι μελλοντα υποϲτρεφειν ειϲ διαφθοραν ουτωϲ ειρηκεν οτι δωϲω υμιν τα οϲια δαυειδ τα πιϲτα", "35": "διοτι και εν ετερω λεγει ου δωϲειϲ τον οϲιον ϲου ιδειν διαφθοραν", "36": "δαυειδ μεν γαρ ιδια γενεα υπηρετηϲαϲ τη του θεου βουλη εκοιμηθη και προϲετεθη προϲ τουϲ πατεραϲ αυτου και ειδεν διαφθοραν", "37": "ον δε ο θεοϲ ηγειρεν ουκ ειδεν διαφθοραν", "38": "γνωϲτον ουν εϲτω υμιν ανδρεϲ αδελφοι οτι δια τουτου υμιν αφεϲιϲ αμαρτιων καταγγελλεται και απο παντων ων ουκ ηδυνηθητε εν νομω μωυϲεωϲ δικαιωθηναι", "39": "εν τουτω παϲ ο πιϲτευων δικαιουται", "40": "βλεπετε ουν μη επελθη το ειρημενον εν τοιϲ προφηταιϲ", "41": "ιδετε οι καταφρονηται και θαυμαϲατε και αφανιϲθητε οτι εργον εργαζομαι εγω εν ταιϲ ημεραιϲ υμων εργον ο ου μη πιϲτευϲητε εαν τιϲ εκδιηγηται υμιν", "42": "εξιοντων δε αυτων παρεκαλουν ειϲ το μεταξυ ϲαββατον λαληθηναι αυτοιϲ τα ρηματα ταυτα", "43": "λυθειϲηϲ δε τηϲ ϲυναγωγηϲ ηκολουθηϲαν πολλοι των ιουδαιων και των ϲεβομενων προϲηλυτων τω παυλω και τω βαρναβα οιτινεϲ προϲλαλουντεϲ αυτοιϲ επειθον αυτουϲ προϲμενειν τη χαριτι του θεου", "44": "τω δε ερχομενω ϲαββατω ϲχεδον παϲα η πολιϲ ϲυνηχθη ακουϲαι τον λογον του θεου", "45": "ιδοντεϲ δε οι ιουδαιοι τουϲ οχλουϲ επληϲθηϲαν ζηλου και αντελεγον τοιϲ υπο παυλου λαλουμενοιϲ βλαϲφημουντεϲ", "46": "παρρηϲιαϲαμενοι τε ο παυλοϲ και ο βαρναβαϲ ειπαν υμιν ην αναγκαιον πρωτον λαληθηναι τον λογον του θεου επειδη απωθειϲθε αυτον και ουκ αξιουϲ κρινετε εαυτουϲ τηϲ αιωνιου ζωηϲ ιδου ϲτρεφομεθα ειϲ τα εθνη", "47": "ουτω γαρ εντεταλται ημιν ο κυριοϲ τεθεικα ϲε ειϲ φωϲ εθνων του ειναι ϲε ειϲ ϲωτηριαν εωϲ εϲχατου τηϲ γηϲ", "48": "ακουοντα δε τα εθνη εχαιρον και εδοξαζον τον λογον του θεου και επιϲτευϲαν οϲοι ηϲαν τεταγμενοι ειϲ ζωην αιωνιον", "49": "διεφερετο δε ο λογοϲ του κυριου δι οληϲ τηϲ χωραϲ", "50": "οι δε ιουδαιοι παρωτρυναν ταϲ ϲεβομεναϲ γυναικαϲ ταϲ ευϲχημοναϲ και τουϲ πρωτουϲ τηϲ πολεωϲ και επηγειραν διωγμον επι τον παυλον και βαρναβαν και εξεβαλον αυτουϲ απο των οριων αυτων", "51": "οι δε εκτιναξαμενοι τον κονιορτον των ποδων επ αυτουϲ ηλθον ειϲ ικονιον", "52": "οι τε μαθηται επληρουντο χαραϲ και πνευματοϲ αγιου"}