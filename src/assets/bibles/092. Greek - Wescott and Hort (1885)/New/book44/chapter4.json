{"1": "λαλουντων δε αυτων προϲ τον λαον επεϲτηϲαν αυτοιϲ οι αρχιερειϲ και ο ϲτρατηγοϲ του ιερου και οι ϲαδδουκαιοι", "2": "διαπονουμενοι δια το διδαϲκειν αυτουϲ τον λαον και καταγγελλειν εν τω ιηϲου την αναϲταϲιν την εκ νεκρων", "3": "και επεβαλον αυτοιϲ ταϲ χειραϲ και εθεντο ειϲ τηρηϲιν ειϲ την αυριον ην γαρ εϲπερα ηδη", "4": "πολλοι δε των ακουϲαντων τον λογον επιϲτευϲαν και εγενηθη αριθμοϲ των ανδρων ωϲ χιλιαδεϲ πεντε", "5": "εγενετο δε επι την αυριον ϲυναχθηναι αυτων τουϲ αρχονταϲ και τουϲ πρεϲβυτερουϲ και τουϲ γραμματειϲ εν ιερουϲαλημ", "6": "και ανναϲ ο αρχιερευϲ και καιαφαϲ και ιωαννηϲ και αλεξανδροϲ και οϲοι ηϲαν εκ γενουϲ αρχιερατικου", "7": "και ϲτηϲαντεϲ αυτουϲ εν τω μεϲω επυνθανοντο εν ποια δυναμει η εν ποιω ονοματι εποιηϲατε τουτο υμειϲ", "8": "τοτε πετροϲ πληϲθειϲ πνευματοϲ αγιου ειπεν προϲ αυτουϲ αρχοντεϲ του λαου και πρεϲβυτεροι", "9": "ει ημειϲ ϲημερον ανακρινομεθα επι ευεργεϲια ανθρωπου αϲθενουϲ εν τινι ουτοϲ ϲεϲωϲται", "10": "γνωϲτον εϲτω παϲιν υμιν και παντι τω λαω ιϲραηλ οτι εν τω ονοματι ιηϲου χριϲτου του ναζωραιου ον υμειϲ εϲταυρωϲατε ον ο θεοϲ ηγειρεν εκ νεκρων εν τουτω ουτοϲ παρεϲτηκεν ενωπιον υμων υγιηϲ", "11": "ουτοϲ εϲτιν ο λιθοϲ ο εξουθενηθειϲ υφ υμων των οικοδομων ο γενομενοϲ ειϲ κεφαλην γωνιαϲ", "12": "και ουκ εϲτιν εν αλλω ουδενι η ϲωτηρια ουδε γαρ ονομα εϲτιν ετερον υπο τον ουρανον το δεδομενον εν ανθρωποιϲ εν ω δει ϲωθηναι ημαϲ", "13": "θεωρουντεϲ δε την του πετρου παρρηϲιαν και ιωανου και καταλαβομενοι οτι ανθρωποι αγραμματοι ειϲιν και ιδιωται εθαυμαζον επεγινωϲκον τε αυτουϲ οτι ϲυν τω ιηϲου ηϲαν", "14": "τον τε ανθρωπον βλεποντεϲ ϲυν αυτοιϲ εϲτωτα τον τεθεραπευμενον ουδεν ειχον αντειπειν", "15": "κελευϲαντεϲ δε αυτουϲ εξω του ϲυνεδριου απελθειν ϲυνεβαλλον προϲ αλληλουϲ", "16": "λεγοντεϲ τι ποιηϲωμεν τοιϲ ανθρωποιϲ τουτοιϲ οτι μεν γαρ γνωϲτον ϲημειον γεγονεν δι αυτων παϲιν τοιϲ κατοικουϲιν ιερουϲαλημ φανερον και ου δυναμεθα αρνειϲθαι", "17": "αλλ ινα μη επι πλειον διανεμηθη ειϲ τον λαον απειληϲωμεθα αυτοιϲ μηκετι λαλειν επι τω ονοματι τουτω μηδενι ανθρωπων", "18": "και καλεϲαντεϲ αυτουϲ παρηγγειλαν καθολου μη φθεγγεϲθαι μηδε διδαϲκειν επι τω ονοματι [του] ιηϲου", "19": "ο δε πετροϲ και ιωανηϲ αποκριθεντεϲ ειπαν προϲ αυτουϲ ει δικαιον εϲτιν ενωπιον του θεου υμων ακουειν μαλλον η του θεου κρινατε", "20": "ου δυναμεθα γαρ ημειϲ α ειδαμεν και ηκουϲαμεν μη λαλειν", "21": "οι δε προϲαπειληϲαμενοι απελυϲαν αυτουϲ μηδεν ευριϲκοντεϲ το πωϲ κολαϲωνται αυτουϲ δια τον λαον οτι παντεϲ εδοξαζον τον θεον επι τω γεγονοτι", "22": "ετων γαρ ην πλειονων τεϲϲερακοντα ο ανθρωποϲ εφ ον γεγονει το ϲημειον τουτο τηϲ ιαϲεωϲ", "23": "απολυθεντεϲ δε ηλθον προϲ τουϲ ιδιουϲ και απηγγειλαν οϲα προϲ αυτουϲ οι αρχιερειϲ και οι πρεϲβυτεροι ειπαν", "24": "οι δε ακουϲαντεϲ ομοθυμαδον ηραν φωνην προϲ τον θεον και ειπαν δεϲποτα ϲυ ο ποιηϲαϲ τον ουρανον και την γην και την θαλαϲϲαν και παντα τα εν αυτοιϲ", "25": "ο του πατροϲ ημων δια πνευματοϲ αγιου ϲτοματοϲ δαυειδ παιδοϲ ϲου ειπων ινα τι εφρυαξαν εθνη και λαοι εμελετηϲαν κενα", "26": "παρεϲτηϲαν οι βαϲιλειϲ τηϲ γηϲ και οι αρχοντεϲ ϲυνηχθηϲαν επι το αυτο κατα του κυριου και κατα του χριϲτου αυτου", "27": "ϲυνηχθηϲαν γαρ επ αληθειαϲ εν τη πολει ταυτη επι τον αγιον παιδα ϲου ιηϲουν ον εχριϲαϲ ηρωδηϲ τε και ποντιοϲ πειλατοϲ ϲυν εθνεϲιν και λαοιϲ ιϲραηλ", "28": "ποιηϲαι οϲα η χειρ ϲου και η βουλη προωριϲεν γενεϲθαι", "29": "και τα νυν κυριε επιδε επι ταϲ απειλαϲ αυτων και δοϲ τοιϲ δουλοιϲ ϲου μετα παρρηϲιαϲ παϲηϲ λαλειν τον λογον ϲου", "30": "εν τω την χειρα εκτεινειν ϲε ειϲ ιαϲιν και ϲημεια και τερατα γινεϲθαι δια του ονοματοϲ του αγιου παιδοϲ ϲου ιηϲου", "31": "και δεηθεντων αυτων εϲαλευθη ο τοποϲ εν ω ηϲαν ϲυνηγμενοι και επληϲθηϲαν απαντεϲ του αγιου πνευματοϲ και ελαλουν τον λογον του θεου μετα παρρηϲιαϲ", "32": "του δε πληθουϲ των πιϲτευϲαντων ην καρδια και ψυχη μια και ουδε ειϲ τι των υπαρχοντων αυτω ελεγεν ιδιον ειναι αλλ ην αυτοιϲ παντα κοινα", "33": "και δυναμει μεγαλη απεδιδουν το μαρτυριον οι αποϲτολοι του κυριου ιηϲου τηϲ αναϲταϲεωϲ χαριϲ τε μεγαλη ην επι πανταϲ αυτουϲ", "34": "ουδε γαρ ενδεηϲ τιϲ ην εν αυτοιϲ οϲοι γαρ κτητορεϲ χωριων η οικιων υπηρχον πωλουντεϲ εφερον ταϲ τιμαϲ των πιπραϲκομενων", "35": "και ετιθουν παρα τουϲ ποδαϲ των αποϲτολων διεδιδετο δε εκαϲτω καθοτι αν τιϲ χρειαν ειχεν", "36": "ιωϲηφ δε ο επικληθειϲ βαρναβαϲ απο των αποϲτολων ο εϲτιν μεθερμηνευομενον υιοϲ παρακληϲεωϲ λευειτηϲ κυπριοϲ τω γενει", "37": "υπαρχοντοϲ αυτω αγρου πωληϲαϲ ηνεγκεν το χρημα και εθηκεν παρα τουϲ ποδαϲ των αποϲτολων"}