{"1": "αγε νυν οι πλουϲιοι κλαυϲατε ολολυζοντεϲ επι ταιϲ ταλαιπωριαιϲ υμων ταιϲ επερχομεναιϲ", "2": "ο πλουτοϲ υμων ϲεϲηπεν και τα ιματια υμων ϲητοβρωτα γεγονεν", "3": "ο χρυϲοϲ υμων και ο αργυροϲ κατιωται και ο ιοϲ αυτων ειϲ μαρτυριον υμιν εϲται και φαγεται ταϲ ϲαρκαϲ υμων ωϲ πυρ εθηϲαυριϲατε εν εϲχαταιϲ ημεραιϲ", "4": "ιδου ο μιϲθοϲ των εργατων των αμηϲαντων ταϲ χωραϲ υμων ο αφυϲτερημενοϲ αφ υμων κραζει και αι βοαι των θεριϲαντων ειϲ τα ωτα κυριου ϲαβαωθ ειϲεληλυθαν", "5": "ετρυφηϲατε επι τηϲ γηϲ και εϲπαταληϲατε εθρεψατε ταϲ καρδιαϲ υμων εν ημερα ϲφαγηϲ", "6": "κατεδικαϲατε εφονευϲατε τον δικαιον ουκ αντιταϲϲεται υμιν", "7": "μακροθυμηϲατε ουν αδελφοι εωϲ τηϲ παρουϲιαϲ του κυριου ιδου ο γεωργοϲ εκδεχεται τον τιμιον καρπον τηϲ γηϲ μακροθυμων επ αυτω εωϲ λαβη προιμον και οψιμον", "8": "μακροθυμηϲατε και υμειϲ ϲτηριξατε ταϲ καρδιαϲ υμων οτι η παρουϲια του κυριου ηγγικεν", "9": "μη ϲτεναζετε αδελφοι κατ αλληλων ινα μη κριθητε ιδου ο κριτηϲ προ των θυρων εϲτηκεν", "10": "υποδειγμα λαβετε αδελφοι τηϲ κακοπαθιαϲ και τηϲ μακροθυμιαϲ τουϲ προφηταϲ οι ελαληϲαν εν τω ονοματι κυριου", "11": "ιδου μακαριζομεν τουϲ υπομεινανταϲ την υπομονην ιωβ ηκουϲατε και το τελοϲ κυριου ειδετε οτι πολυϲπλαγχνοϲ εϲτιν ο κυριοϲ και οικτιρμων", "12": "προ παντων δε αδελφοι μου μη ομνυετε μητε τον ουρανον μητε την γην μητε αλλον τινα ορκον ητω δε υμων το ναι ναι και το ου ου ινα μη υπο κριϲιν πεϲητε", "13": "κακοπαθει τιϲ εν υμιν προϲευχεϲθω ευθυμει τιϲ ψαλλετω", "14": "αϲθενει τιϲ εν υμιν προϲκαλεϲαϲθω τουϲ πρεϲβυτερουϲ τηϲ εκκληϲιαϲ και προϲευξαϲθωϲαν επ αυτον αλειψαντεϲ ελαιω εν τω ονοματι [του κυριου]", "15": "και η ευχη τηϲ πιϲτεωϲ ϲωϲει τον καμνοντα και εγερει αυτον ο κυριοϲ καν αμαρτιαϲ η πεποιηκωϲ αφεθηϲεται αυτω", "16": "εξομολογειϲθε ουν αλληλοιϲ ταϲ αμαρτιαϲ και προϲευχεϲθε υπερ αλληλων οπωϲ ιαθητε πολυ ιϲχυει δεηϲιϲ δικαιου ενεργουμενη", "17": "ηλειαϲ ανθρωποϲ ην ομοιοπαθηϲ ημιν και προϲευχη προϲηυξατο του μη βρεξαι και ουκ εβρεξεν επι τηϲ γηϲ ενιαυτουϲ τρειϲ και μηναϲ εξ", "18": "και παλιν προϲηυξατο και ο ουρανοϲ υετον εδωκεν και η γη εβλαϲτηϲεν τον καρπον αυτηϲ", "19": "αδελφοι μου εαν τιϲ εν υμιν πλανηθη απο τηϲ αληθειαϲ και επιϲτρεψη τιϲ αυτον", "20": "γινωϲκετε οτι ο επιϲτρεψαϲ αμαρτωλον εκ πλανηϲ οδου αυτου ϲωϲει ψυχην αυτου εκ θανατου και καλυψει πληθοϲ αμαρτιων"}