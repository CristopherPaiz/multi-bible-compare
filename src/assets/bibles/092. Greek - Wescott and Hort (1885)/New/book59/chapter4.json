{"1": "ποθεν πολεμοι και ποθεν μαχαι εν υμιν ουκ εντευθεν εκ των ηδονων υμων των ϲτρατευομενων εν τοιϲ μελεϲιν υμων", "2": "επιθυμειτε και ουκ εχετε φονευετε και ζηλουτε και ου δυναϲθε επιτυχειν μαχεϲθε και πολεμειτε ουκ εχετε δια το μη αιτειϲθαι υμαϲ", "3": "αιτειτε και ου λαμβανετε διοτι κακωϲ αιτειϲθε ινα εν ταιϲ ηδοναιϲ υμων δαπανηϲητε", "4": "μοιχαλιδεϲ ουκ οιδατε οτι η φιλια του κοϲμου εχθρα του θεου εϲτιν οϲ εαν ουν βουληθη φιλοϲ ειναι του κοϲμου εχθροϲ του θεου καθιϲταται", "5": "η δοκειτε οτι κενωϲ η γραφη λεγει προϲ φθονον επιποθει το πνευμα ο κατωκιϲεν εν ημιν", "6": "μειζονα δε διδωϲιν χαριν διο λεγει ο θεοϲ υπερηφανοιϲ αντιταϲϲεται ταπεινοιϲ δε διδωϲιν χαριν", "7": "υποταγητε ουν τω θεω αντιϲτητε δε τω διαβολω και φευξεται αφ υμων", "8": "εγγιϲατε τω θεω και εγγιϲει υμιν καθαριϲατε χειραϲ αμαρτωλοι και αγνιϲατε καρδιαϲ διψυχοι", "9": "ταλαιπωρηϲατε και πενθηϲατε και κλαυϲατε ο γελωϲ υμων ειϲ πενθοϲ μετατραπητω και η χαρα ειϲ κατηφειαν", "10": "ταπεινωθητε ενωπιον κυριου και υψωϲει υμαϲ", "11": "μη καταλαλειτε αλληλων αδελφοι ο καταλαλων αδελφου η κρινων τον αδελφον αυτου καταλαλει νομου και κρινει νομον ει δε νομον κρινειϲ ουκ ει ποιητηϲ νομου αλλα κριτηϲ", "12": "ειϲ εϲτιν νομοθετηϲ και κριτηϲ ο δυναμενοϲ ϲωϲαι και απολεϲαι ϲυ δε τιϲ ει ο κρινων τον πληϲιον", "13": "αγε νυν οι λεγοντεϲ ϲημερον η αυριον πορευϲομεθα ειϲ τηνδε την πολιν και ποιηϲομεν εκει ενιαυτον και εμπορευϲομεθα και κερδηϲομεν", "14": "οιτινεϲ ουκ επιϲταϲθε τηϲ αυριον ποια η ζωη υμων ατμιϲ γαρ εϲτε προϲ ολιγον φαινομενη επειτα και αφανιζομενη", "15": "αντι του λεγειν υμαϲ εαν ο κυριοϲ θελη και ζηϲομεν και ποιηϲομεν τουτο η εκεινο", "16": "νυν δε καυχαϲθε εν ταιϲ αλαζονιαιϲ υμων παϲα καυχηϲιϲ τοιαυτη πονηρα εϲτιν", "17": "ειδοτι ουν καλον ποιειν και μη ποιουντι αμαρτια αυτω εϲτιν"}