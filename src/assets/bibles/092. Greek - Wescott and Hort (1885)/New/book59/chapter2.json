{"1": "αδελφοι μου μη εν προϲωπολημψιαιϲ εχετε την πιϲτιν του κυριου ημων ιηϲου χριϲτου τηϲ δοξηϲ", "2": "εαν γαρ ειϲελθη ειϲ ϲυναγωγην υμων ανηρ χρυϲοδακτυλιοϲ εν εϲθητι λαμπρα ειϲελθη δε και πτωχοϲ εν ρυπαρα εϲθητι", "3": "επιβλεψητε δε επι τον φορουντα την εϲθητα την λαμπραν και ειπητε ϲυ καθου ωδε καλωϲ και τω πτωχω ειπητε ϲυ ϲτηθι η καθου εκει υπο το υποποδιον μου", "4": "ου διεκριθητε εν εαυτοιϲ και εγενεϲθε κριται διαλογιϲμων πονηρων", "5": "ακουϲατε αδελφοι μου αγαπητοι ουχ ο θεοϲ εξελεξατο τουϲ πτωχουϲ τω κοϲμω πλουϲιουϲ εν πιϲτει και κληρονομουϲ τηϲ βαϲιλειαϲ ηϲ επηγγειλατο τοιϲ αγαπωϲιν αυτον", "6": "υμειϲ δε ητιμαϲατε τον πτωχον ουχ οι πλουϲιοι καταδυναϲτευουϲιν υμων και αυτοι ελκουϲιν υμαϲ ειϲ κριτηρια", "7": "ουκ αυτοι βλαϲφημουϲιν το καλον ονομα το επικληθεν εφ υμαϲ", "8": "ει μεντοι νομον τελειτε βαϲιλικον κατα την γραφην αγαπηϲειϲ τον πληϲιον ϲου ωϲ ϲεαυτον καλωϲ ποιειτε", "9": "ει δε προϲωπολημπτειτε αμαρτιαν εργαζεϲθε ελεγχομενοι υπο του νομου ωϲ παραβαται", "10": "οϲτιϲ γαρ ολον τον νομον τηρηϲη πταιϲη δε εν ενι γεγονεν παντων ενοχοϲ", "11": "ο γαρ ειπων μη μοιχευϲηϲ ειπεν και μη φονευϲηϲ ει δε ου μοιχευειϲ φονευειϲ δε γεγοναϲ παραβατηϲ νομου", "12": "ουτωϲ λαλειτε και ουτωϲ ποιειτε ωϲ δια νομου ελευθεριαϲ μελλοντεϲ κρινεϲθαι", "13": "η γαρ κριϲιϲ ανελεοϲ τω μη ποιηϲαντι ελεοϲ κατακαυχαται ελεοϲ κριϲεωϲ", "14": "τι οφελοϲ αδελφοι μου εαν πιϲτιν λεγη τιϲ εχειν εργα δε μη εχη μη δυναται η πιϲτιϲ ϲωϲαι αυτον", "15": "εαν αδελφοϲ η αδελφη γυμνοι υπαρχωϲιν και λειπομενοι τηϲ εφημερου τροφηϲ", "16": "ειπη δε τιϲ αυτοιϲ εξ υμων υπαγετε εν ειρηνη θερμαινεϲθε και χορταζεϲθε μη δωτε δε αυτοιϲ τα επιτηδεια του ϲωματοϲ τι οφελοϲ", "17": "ουτωϲ και η πιϲτιϲ εαν μη εχη εργα νεκρα εϲτιν καθ εαυτην", "18": "αλλ ερει τιϲ ϲυ πιϲτιν εχειϲ καγω εργα εχω δειξον μοι την πιϲτιν ϲου χωριϲ των εργων καγω ϲοι δειξω εκ των εργων μου την πιϲτιν", "19": "ϲυ πιϲτευειϲ οτι ειϲ θεοϲ εϲτιν καλωϲ ποιειϲ και τα δαιμονια πιϲτευουϲιν και φριϲϲουϲιν", "20": "θελειϲ δε γνωναι ω ανθρωπε κενε οτι η πιϲτιϲ χωριϲ των εργων αργη εϲτιν", "21": "αβρααμ ο πατηρ ημων ουκ εξ εργων εδικαιωθη ανενεγκαϲ ιϲαακ τον υιον αυτου επι το θυϲιαϲτηριον", "22": "βλεπειϲ οτι η πιϲτιϲ ϲυνηργει τοιϲ εργοιϲ αυτου και εκ των εργων η πιϲτιϲ ετελειωθη", "23": "και επληρωθη η γραφη η λεγουϲα επιϲτευϲεν δε αβρααμ τω θεω και ελογιϲθη αυτω ειϲ δικαιοϲυνην και φιλοϲ θεου εκληθη", "24": "ορατε οτι εξ εργων δικαιουται ανθρωποϲ και ουκ εκ πιϲτεωϲ μονον", "25": "ομοιωϲ δε και ρααβ η πορνη ουκ εξ εργων εδικαιωθη υποδεξαμενη τουϲ αγγελουϲ και ετερα οδω εκβαλουϲα", "26": "ωϲπερ το ϲωμα χωριϲ πνευματοϲ νεκρον εϲτιν ουτωϲ και η πιϲτιϲ χωριϲ εργων νεκρα εϲτιν"}