{"1": "παϲ γαρ αρχιερευϲ εξ ανθρωπων λαμβανομενοϲ υπερ ανθρωπων καθιϲταται τα προϲ τον θεον ινα προϲφερη δωρα [τε] και θυϲιαϲ υπερ αμαρτιων", "2": "μετριοπαθειν δυναμενοϲ τοιϲ αγνοουϲι και πλανωμενοιϲ επει και αυτοϲ περικειται αϲθενειαν", "3": "και δι αυτην οφειλει καθωϲ περι του λαου ουτωϲ και περι εαυτου προϲφερειν περι αμαρτιων", "4": "και ουχ εαυτω τιϲ λαμβανει την τιμην αλλα καλουμενοϲ υπο του θεου καθωϲπερ και ααρων", "5": "ουτωϲ και ο χριϲτοϲ ουχ εαυτον εδοξαϲεν γενηθηναι αρχιερεα αλλ ο λαληϲαϲ προϲ αυτον υιοϲ μου ει ϲυ εγω ϲημερον γεγεννηκα ϲε", "6": "καθωϲ και εν ετερω λεγει ϲυ ιερευϲ ειϲ τον αιωνα κατα την ταξιν μελχιϲεδεκ", "7": "οϲ εν ταιϲ ημεραιϲ τηϲ ϲαρκοϲ αυτου δεηϲειϲ τε και ικετηριαϲ προϲ τον δυναμενον ϲωζειν αυτον εκ θανατου μετα κραυγηϲ ιϲχυραϲ και δακρυων προϲενεγκαϲ και ειϲακουϲθειϲ απο τηϲ ευλαβειαϲ", "8": "καιπερ ων υιοϲ εμαθεν αφ ων επαθεν την υπακοην", "9": "και τελειωθειϲ εγενετο παϲιν τοιϲ υπακουουϲιν αυτω αιτιοϲ ϲωτηριαϲ αιωνιου", "10": "προϲαγορευθειϲ υπο του θεου αρχιερευϲ κατα την ταξιν μελχιϲεδεκ", "11": "περι ου πολυϲ ημιν ο λογοϲ και δυϲερμηνευτοϲ λεγειν επει νωθροι γεγονατε ταιϲ ακοαιϲ", "12": "και γαρ οφειλοντεϲ ειναι διδαϲκαλοι δια τον χρονον παλιν χρειαν εχετε του διδαϲκειν υμαϲ τινα τα ϲτοιχεια τηϲ αρχηϲ των λογιων του θεου και γεγονατε χρειαν εχοντεϲ γαλακτοϲ ου ϲτερεαϲ τροφηϲ", "13": "παϲ γαρ ο μετεχων γαλακτοϲ απειροϲ λογου δικαιοϲυνηϲ νηπιοϲ γαρ εϲτιν", "14": "τελειων δε εϲτιν η ϲτερεα τροφη των δια την εξιν τα αιϲθητηρια γεγυμναϲμενα εχοντων προϲ διακριϲιν καλου τε και κακου"}