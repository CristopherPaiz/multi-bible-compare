{"1": "οθεν αδελφοι αγιοι κληϲεωϲ επουρανιου μετοχοι κατανοηϲατε τον αποϲτολον και αρχιερεα τηϲ ομολογιαϲ ημων ιηϲουν", "2": "πιϲτον οντα τω ποιηϲαντι αυτον ωϲ και μωυϲηϲ εν [ολω] τω οικω αυτου", "3": "πλειονοϲ γαρ ουτοϲ δοξηϲ παρα μωυϲην ηξιωται καθ οϲον πλειονα τιμην εχει του οικου ο καταϲκευαϲαϲ αυτον", "4": "παϲ γαρ οικοϲ καταϲκευαζεται υπο τινοϲ ο δε παντα καταϲκευαϲαϲ θεοϲ", "5": "και μωυϲηϲ μεν πιϲτοϲ εν ολω τω οικω αυτου ωϲ θεραπων ειϲ μαρτυριον των λαληθηϲομενων", "6": "χριϲτοϲ δε ωϲ υιοϲ επι τον οικον αυτου ου οικοϲ εϲμεν ημειϲ εαν την παρρηϲιαν και το καυχημα τηϲ ελπιδοϲ [μεχρι τελουϲ βεβαιαν] καταϲχωμεν", "7": "διο καθωϲ λεγει το πνευμα το αγιον ϲημερον εαν τηϲ φωνηϲ αυτου ακουϲητε", "8": "μη ϲκληρυνητε ταϲ καρδιαϲ υμων ωϲ εν τω παραπικραϲμω κατα την ημεραν του πειραϲμου εν τη ερημω", "9": "ου επειραϲαν οι πατερεϲ υμων εν δοκιμαϲια και ειδον τα εργα μου", "10": "τεϲϲερακοντα ετη διο προϲωχθιϲα τη γενεα ταυτη και ειπον αει πλανωνται τη καρδια αυτοι δε ουκ εγνωϲαν ταϲ οδουϲ μου", "11": "ωϲ ωμοϲα εν τη οργη μου ει ειϲελευϲονται ειϲ την καταπαυϲιν μου", "12": "βλεπετε αδελφοι μη ποτε εϲται εν τινι υμων καρδια πονηρα απιϲτιαϲ εν τω αποϲτηναι απο θεου ζωντοϲ", "13": "αλλα παρακαλειτε εαυτουϲ καθ εκαϲτην ημεραν αχριϲ ου το ϲημερον καλειται ινα μη ϲκληρυνθη τιϲ εξ υμων απατη τηϲ αμαρτιαϲ", "14": "μετοχοι γαρ του χριϲτου γεγοναμεν εανπερ την αρχην τηϲ υποϲταϲεωϲ μεχρι τελουϲ βεβαιαν καταϲχωμεν", "15": "εν τω λεγεϲθαι ϲημερον εαν τηϲ φωνηϲ αυτου ακουϲητε μη ϲκληρυνητε ταϲ καρδιαϲ υμων ωϲ εν τω παραπικραϲμω", "16": "τινεϲ γαρ ακουϲαντεϲ παρεπικραναν αλλ ου παντεϲ οι εξελθοντεϲ εξ αιγυπτου δια μωυϲεωϲ", "17": "τιϲιν δε προϲωχθιϲεν τεϲϲερακοντα ετη ουχι τοιϲ αμαρτηϲαϲιν ων τα κωλα επεϲεν εν τη ερημω", "18": "τιϲιν δε ωμοϲεν μη ειϲελευϲεϲθαι ειϲ την καταπαυϲιν αυτου ει μη τοιϲ απειθηϲαϲιν", "19": "και βλεπομεν οτι ουκ ηδυνηθηϲαν ειϲελθειν δι απιϲτιαν"}