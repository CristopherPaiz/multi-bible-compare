{"1": "πολυμερωϲ και πολυτροπωϲ παλαι ο θεοϲ λαληϲαϲ τοιϲ πατραϲιν εν τοιϲ προφηταιϲ", "2": "επ εϲχατου των ημερων τουτων ελαληϲεν ημιν εν υιω ον εθηκεν κληρονομον παντων δι ου και εποιηϲεν τουϲ αιωναϲ", "3": "οϲ ων απαυγαϲμα τηϲ δοξηϲ και χαρακτηρ τηϲ υποϲταϲεωϲ αυτου φερων τε τα παντα τω ρηματι τηϲ δυναμεωϲ αυτου καθαριϲμον των αμαρτιων ποιηϲαμενοϲ εκαθιϲεν εν δεξια τηϲ μεγαλωϲυνηϲ εν υψηλοιϲ", "4": "τοϲουτω κρειττων γενομενοϲ των αγγελων οϲω διαφορωτερον παρ αυτουϲ κεκληρονομηκεν ονομα", "5": "τινι γαρ ειπεν ποτε των αγγελων υιοϲ μου ει ϲυ εγω ϲημερον γεγεννηκα ϲε και παλιν εγω εϲομαι αυτω ειϲ πατερα και αυτοϲ εϲται μοι ειϲ υιον", "6": "οταν δε παλιν ειϲαγαγη τον πρωτοτοκον ειϲ την οικουμενην λεγει και προϲκυνηϲατωϲαν αυτω παντεϲ αγγελοι θεου", "7": "και προϲ μεν τουϲ αγγελουϲ λεγει ο ποιων τουϲ αγγελουϲ αυτου πνευματα και τουϲ λειτουργουϲ αυτου πυροϲ φλογα", "8": "προϲ δε τον υιον ο θρονοϲ ϲου ο θεοϲ ειϲ τον αιωνα [του αιωνοϲ] και η ραβδοϲ τηϲ ευθυτητοϲ ραβδοϲ τηϲ βαϲιλειαϲ αυτου", "9": "ηγαπηϲαϲ δικαιοϲυνην και εμιϲηϲαϲ ανομιαν δια τουτο εχριϲεν ϲε ο θεοϲ ο θεοϲ ϲου ελαιον αγαλλιαϲεωϲ παρα τουϲ μετοχουϲ ϲου", "10": "και ϲυ κατ αρχαϲ κυριε την γην εθεμελιωϲαϲ και εργα των χειρων ϲου ειϲιν οι ουρανοι", "11": "αυτοι απολουνται ϲυ δε διαμενειϲ και παντεϲ ωϲ ιματιον παλαιωθηϲονται", "12": "και ωϲει περιβολαιον ελιξειϲ αυτουϲ ωϲ ιματιον και αλλαγηϲονται ϲυ δε ο αυτοϲ ει και τα ετη ϲου ουκ εκλειψουϲιν", "13": "προϲ τινα δε των αγγελων ειρηκεν ποτε καθου εκ δεξιων μου εωϲ αν θω τουϲ εχθρουϲ ϲου υποποδιον των ποδων ϲου", "14": "ουχι παντεϲ ειϲιν λειτουργικα πνευματα ειϲ διακονιαν αποϲτελλομενα δια τουϲ μελλονταϲ κληρονομειν ϲωτηριαν"}