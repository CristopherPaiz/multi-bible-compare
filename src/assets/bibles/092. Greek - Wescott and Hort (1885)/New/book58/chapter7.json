{"1": "ουτοϲ γαρ ο μελχιϲεδεκ βαϲιλευϲ ϲαλημ ιερευϲ του θεου του υψιϲτου ο ϲυναντηϲαϲ αβρααμ υποϲτρεφοντι απο τηϲ κοπηϲ των βαϲιλεων και ευλογηϲαϲ αυτον", "2": "ω και δεκατην απο παντων εμεριϲεν αβρααμ πρωτον μεν ερμηνευομενοϲ βαϲιλευϲ δικαιοϲυνηϲ επειτα δε και βαϲιλευϲ ϲαλημ ο εϲτιν βαϲιλευϲ ειρηνηϲ", "3": "απατωρ αμητωρ αγενεαλογητοϲ μητε αρχην ημερων μητε ζωηϲ τελοϲ εχων αφωμοιωμενοϲ δε τω υιω του θεου μενει ιερευϲ ειϲ το διηνεκεϲ", "4": "θεωρειτε δε πηλικοϲ ουτοϲ ω δεκατην αβρααμ εδωκεν εκ των ακροθινιων ο πατριαρχηϲ", "5": "και οι μεν εκ των υιων λευει την ιερατιαν λαμβανοντεϲ εντολην εχουϲιν αποδεκατοιν τον λαον κατα τον νομον τουτ εϲτιν τουϲ αδελφουϲ αυτων καιπερ εξεληλυθοταϲ εκ τηϲ οϲφυοϲ αβρααμ", "6": "ο δε μη γενεαλογουμενοϲ εξ αυτων δεδεκατωκεν αβρααμ και τον εχοντα ταϲ επαγγελιαϲ ευλογηκεν", "7": "χωριϲ δε παϲηϲ αντιλογιαϲ το ελαττον υπο του κρειττονοϲ ευλογειται", "8": "και ωδε μεν δεκαταϲ αποθνηϲκοντεϲ ανθρωποι λαμβανουϲιν εκει δε μαρτυρουμενοϲ οτι ζη", "9": "και ωϲ εποϲ ειπειν δι αβρααμ και λευειϲ ο δεκαταϲ λαμβανων δεδεκατωται", "10": "ετι γαρ εν τη οϲφυι του πατροϲ ην οτε ϲυνηντηϲεν αυτω μελχιϲεδεκ", "11": "ει μεν ουν τελειωϲιϲ δια τηϲ λευειτικηϲ ιερωϲυνηϲ ην ο λαοϲ γαρ επ αυτηϲ νενομοθετηται τιϲ ετι χρεια κατα την ταξιν μελχιϲεδεκ ετερον ανιϲταϲθαι ιερεα και ου κατα την ταξιν ααρων λεγεϲθαι", "12": "μετατιθεμενηϲ γαρ τηϲ ιερωϲυνηϲ εξ αναγκηϲ και νομου μεταθεϲιϲ γινεται", "13": "εφ ον γαρ λεγεται ταυτα φυληϲ ετεραϲ μετεϲχηκεν αφ ηϲ ουδειϲ προϲεϲχηκεν τω θυϲιαϲτηριω", "14": "προδηλον γαρ οτι εξ ιουδα ανατεταλκεν ο κυριοϲ ημων ειϲ ην φυλην περι ιερεων ουδεν μωυϲηϲ ελαληϲεν", "15": "και περιϲϲοτερον ετι καταδηλον εϲτιν ει κατα την ομοιοτητα μελχιϲεδεκ ανιϲταται ιερευϲ ετεροϲ", "16": "οϲ ου κατα νομον εντοληϲ ϲαρκινηϲ γεγονεν αλλα κατα δυναμιν ζωηϲ ακαταλυτου", "17": "μαρτυρειται γαρ οτι ϲυ ιερευϲ ειϲ τον αιωνα κατα την ταξιν μελχιϲεδεκ", "18": "αθετηϲιϲ μεν γαρ γινεται προαγουϲηϲ εντοληϲ δια το αυτηϲ αϲθενεϲ και ανωφελεϲ", "19": "ουδεν γαρ ετελειωϲεν ο νομοϲ επειϲαγωγη δε κρειττονοϲ ελπιδοϲ δι ηϲ εγγιζομεν τω θεω", "20": "και καθ οϲον ου χωριϲ ορκωμοϲιαϲ οι μεν γαρ χωριϲ ορκωμοϲιαϲ ειϲιν ιερειϲ γεγονοτεϲ", "21": "ο δε μετα ορκωμοϲιαϲ δια του λεγοντοϲ προϲ αυτον ωμοϲεν κυριοϲ και ου μεταμεληθηϲεται ϲυ ιερευϲ ειϲ τον αιωνα", "22": "κατα τοϲουτο και κρειττονοϲ διαθηκηϲ γεγονεν εγγυοϲ ιηϲουϲ", "23": "και οι μεν πλειονεϲ ειϲιν γεγονοτεϲ ιερειϲ δια το θανατω κωλυεϲθαι παραμενειν", "24": "ο δε δια το μενειν αυτον ειϲ τον αιωνα απαραβατον εχει την ιερωϲυνην", "25": "οθεν και ϲωζειν ειϲ το παντελεϲ δυναται τουϲ προϲερχομενουϲ δι αυτου τω θεω παντοτε ζων ειϲ το εντυγχανειν υπερ αυτων", "26": "τοιουτοϲ γαρ ημιν [και] επρεπεν αρχιερευϲ οϲιοϲ ακακοϲ αμιαντοϲ κεχωριϲμενοϲ απο των αμαρτωλων και υψηλοτεροϲ των ουρανων γενομενοϲ", "27": "οϲ ουκ εχει καθ ημεραν αναγκην ωϲπερ οι αρχιερειϲ προτερον υπερ των ιδιων αμαρτιων θυϲιαϲ αναφερειν επειτα των του λαου τουτο γαρ εποιηϲεν εφαπαξ εαυτον ανενεγκαϲ", "28": "ο νομοϲ γαρ ανθρωπουϲ καθιϲτηϲιν αρχιερειϲ εχονταϲ αϲθενειαν ο λογοϲ δε τηϲ ορκωμοϲιαϲ τηϲ μετα τον νομον υιον ειϲ τον αιωνα τετελειωμενον"}