{"1": "κεφαλαιον δε επι τοιϲ λεγομενοιϲ τοιουτον εχομεν αρχιερεα οϲ εκαθιϲεν εν δεξια του θρονου τηϲ μεγαλωϲυνηϲ εν τοιϲ ουρανοιϲ", "2": "των αγιων λειτουργοϲ και τηϲ ϲκηνηϲ τηϲ αληθινηϲ ην επηξεν ο κυριοϲ ουκ ανθρωποϲ", "3": "παϲ γαρ αρχιερευϲ ειϲ το προϲφερειν δωρα τε και θυϲιαϲ καθιϲταται οθεν αναγκαιον εχειν τι και τουτον ο προϲενεγκη", "4": "ει μεν ουν ην επι γηϲ ουδ αν ην ιερευϲ οντων των προϲφεροντων κατα νομον τα δωρα", "5": "οιτινεϲ υποδειγματι και ϲκια λατρευουϲιν των επουρανιων καθωϲ κεχρηματιϲται μωυϲηϲ μελλων επιτελειν την ϲκηνην ορα γαρ φηϲιν ποιηϲειϲ παντα κατα τον τυπον τον δειχθεντα ϲοι εν τω ορει", "6": "νυν δε διαφορωτεραϲ τετυχεν λειτουργιαϲ οϲω και κρειττονοϲ εϲτιν διαθηκηϲ μεϲιτηϲ ητιϲ επι κρειττοϲιν επαγγελιαιϲ νενομοθετηται", "7": "ει γαρ η πρωτη εκεινη ην αμεμπτοϲ ουκ αν δευτεραϲ εζητειτο τοποϲ", "8": "μεμφομενοϲ γαρ αυτουϲ λεγει ιδου ημεραι ερχονται λεγει κυριοϲ και ϲυντελεϲω επι τον οικον ιϲραηλ και επι τον οικον ιουδα διαθηκην καινην", "9": "ου κατα την διαθηκην ην εποιηϲα τοιϲ πατραϲιν αυτων εν ημερα επιλαβομενου μου τηϲ χειροϲ αυτων εξαγαγειν αυτουϲ εκ γηϲ αιγυπτου οτι αυτοι ουκ ενεμειναν εν τη διαθηκη μου καγω ημεληϲα αυτων λεγει κυριοϲ", "10": "οτι αυτη η διαθηκη ην διαθηϲομαι τω οικω ιϲραηλ μετα ταϲ ημεραϲ εκειναϲ λεγει κυριοϲ διδουϲ νομουϲ μου ειϲ την διανοιαν αυτων και επι καρδιαϲ αυτων επιγραψω αυτουϲ και εϲομαι αυτοιϲ ειϲ θεον και αυτοι εϲονται μοι ειϲ λαον", "11": "και ου μη διδαξωϲιν εκαϲτοϲ τον πολιτην αυτου και εκαϲτοϲ τον αδελφον αυτου λεγων γνωθι τον κυριον οτι παντεϲ ειδηϲουϲιν με απο μικρου εωϲ μεγαλου αυτων", "12": "οτι ιλεωϲ εϲομαι ταιϲ αδικιαιϲ αυτων και των αμαρτιων αυτων ου μη μνηϲθω ετι", "13": "εν τω λεγειν καινην πεπαλαιωκεν την πρωτην το δε παλαιουμενον και γηραϲκον εγγυϲ αφανιϲμου"}