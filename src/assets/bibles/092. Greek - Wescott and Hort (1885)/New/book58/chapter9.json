{"1": "ειχε μεν ουν [και] η πρωτη δικαιωματα λατρειαϲ το τε αγιον κοϲμικον", "2": "ϲκηνη γαρ κατεϲκευαϲθη η πρωτη εν η η τε λυχνια και η τραπεζα και η προθεϲιϲ των αρτων ητιϲ λεγεται αγια", "3": "μετα δε το δευτερον καταπεταϲμα ϲκηνη η λεγομενη αγια αγιων", "4": "χρυϲουν εχουϲα θυμιατηριον και την κιβωτον τηϲ διαθηκηϲ περικεκαλυμμενην παντοθεν χρυϲιω εν η ϲταμνοϲ χρυϲη εχουϲα το μαννα και η ραβδοϲ ααρων η βλαϲτηϲαϲα και αι πλακεϲ τηϲ διαθηκηϲ", "5": "υπερανω δε αυτηϲ χερουβειν δοξηϲ καταϲκιαζοντα το ιλαϲτηριον περι ων ουκ εϲτιν νυν λεγειν κατα μεροϲ", "6": "τουτων δε ουτωϲ κατεϲκευαϲμενων ειϲ μεν την πρωτην ϲκηνην δια παντοϲ ειϲιαϲιν οι ιερειϲ ταϲ λατρειαϲ επιτελουντεϲ", "7": "ειϲ δε την δευτεραν απαξ του ενιαυτου μονοϲ ο αρχιερευϲ ου χωριϲ αιματοϲ ο προϲφερει υπερ εαυτου και των του λαου αγνοηματων", "8": "τουτο δηλουντοϲ του πνευματοϲ του αγιου μηπω πεφανερωϲθαι την των αγιων οδον ετι τηϲ πρωτηϲ ϲκηνηϲ εχουϲηϲ ϲταϲιν", "9": "ητιϲ παραβολη ειϲ τον καιρον τον ενεϲτηκοτα καθ ην δωρα τε και θυϲιαι προϲφερονται μη δυναμεναι κατα ϲυνειδηϲιν τελειωϲαι τον λατρευοντα", "10": "μονον επι βρωμαϲιν και πομαϲιν και διαφοροιϲ βαπτιϲμοιϲ δικαιωματα ϲαρκοϲ μεχρι καιρου διορθωϲεωϲ επικειμενα", "11": "χριϲτοϲ δε παραγενομενοϲ αρχιερευϲ των γενομενων αγαθων δια τηϲ μειζονοϲ και τελειοτεραϲ ϲκηνηϲ ου χειροποιητου τουτ εϲτιν ου ταυτηϲ τηϲ κτιϲεωϲ", "12": "ουδε δι αιματοϲ τραγων και μοϲχων δια δε του ιδιου αιματοϲ ειϲηλθεν εφαπαξ ειϲ τα αγια αιωνιαν λυτρωϲιν ευραμενοϲ", "13": "ει γαρ το αιμα τραγων και ταυρων και ϲποδοϲ δαμαλεωϲ ραντιζουϲα τουϲ κεκοινωμενουϲ αγιαζει προϲ την τηϲ ϲαρκοϲ καθαροτητα", "14": "ποϲω μαλλον το αιμα του χριϲτου οϲ δια πνευματοϲ αιωνιου εαυτον προϲηνεγκεν αμωμον τω θεω καθαριει την ϲυνειδηϲιν ημων απο νεκρων εργων ειϲ το λατρευειν θεω ζωντι", "15": "και δια τουτο διαθηκηϲ καινηϲ μεϲιτηϲ εϲτιν οπωϲ θανατου γενομενου ειϲ απολυτρωϲιν των επι τη πρωτη διαθηκη παραβαϲεων την επαγγελιαν λαβωϲιν οι κεκλημενοι τηϲ αιωνιου κληρονομιαϲ", "16": "οπου γαρ διαθηκη θανατον αναγκη φερεϲθαι του διαθεμενου", "17": "διαθηκη γαρ επι νεκροιϲ βεβαια επει μη τοτε ιϲχυει οτε ζη ο διαθεμενοϲ", "18": "οθεν ουδε η πρωτη χωριϲ αιματοϲ ενκεκαινιϲται", "19": "λαληθειϲηϲ γαρ παϲηϲ εντοληϲ κατα τον νομον υπο μωυϲεωϲ παντι τω λαω λαβων το αιμα των μοϲχων και των τραγων μετα υδατοϲ και εριου κοκκινου και υϲϲωπου αυτο τε το βιβλιον και παντα τον λαον εραντιϲεν", "20": "λεγων τουτο το αιμα τηϲ διαθηκηϲ ηϲ ενετειλατο προϲ υμαϲ ο θεοϲ", "21": "και την ϲκηνην δε και παντα τα ϲκευη τηϲ λειτουργιαϲ τω αιματι ομοιωϲ εραντιϲεν", "22": "και ϲχεδον εν αιματι παντα καθαριζεται κατα τον νομον και χωριϲ αιματεκχυϲιαϲ ου γινεται αφεϲιϲ", "23": "αναγκη ουν τα μεν υποδειγματα των εν τοιϲ ουρανοιϲ τουτοιϲ καθαριζεϲθαι αυτα δε τα επουρανια κρειττοϲι θυϲιαιϲ παρα ταυταϲ", "24": "ου γαρ ειϲ χειροποιητα ειϲηλθεν αγια χριϲτοϲ αντιτυπα των αληθινων αλλ ειϲ αυτον τον ουρανον νυν εμφανιϲθηναι τω προϲωπω του θεου υπερ ημων", "25": "ουδ ινα πολλακιϲ προϲφερη εαυτον ωϲπερ ο αρχιερευϲ ειϲερχεται ειϲ τα αγια κατ ενιαυτον εν αιματι αλλοτριω", "26": "επει εδει αυτον πολλακιϲ παθειν απο καταβοληϲ κοϲμου νυνι δε απαξ επι ϲυντελεια των αιωνων ειϲ αθετηϲιν τηϲ αμαρτιαϲ δια τηϲ θυϲιαϲ αυτου πεφανερωται", "27": "και καθ οϲον αποκειται τοιϲ ανθρωποιϲ απαξ αποθανειν μετα δε τουτο κριϲιϲ", "28": "ουτωϲ και ο χριϲτοϲ απαξ προϲενεχθειϲ ειϲ το πολλων ανενεγκειν αμαρτιαϲ εκ δευτερου χωριϲ αμαρτιαϲ οφθηϲεται τοιϲ αυτον απεκδεχομενοιϲ ειϲ ϲωτηριαν"}