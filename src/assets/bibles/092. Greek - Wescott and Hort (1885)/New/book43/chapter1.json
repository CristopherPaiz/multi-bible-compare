{"1": "εν αρχη ην ο λογοϲ και ο λογοϲ ην προϲ τον θεον και θεοϲ ην ο λογοϲ", "2": "ουτοϲ ην εν αρχη προϲ τον θεον", "3": "παντα δι αυτου εγενετο και χωριϲ αυτου εγενετο ουδε εν ο γεγονεν", "4": "εν αυτω ζωη ην και η ζωη ην το φωϲ των ανθρωπων", "5": "και το φωϲ εν τη ϲκοτια φαινει και η ϲκοτια αυτο ου κατελαβεν", "6": "εγενετο ανθρωποϲ απεϲταλμενοϲ παρα θεου ονομα αυτω ιωανηϲ", "7": "ουτοϲ ηλθεν ειϲ μαρτυριαν ινα μαρτυρηϲη περι του φωτοϲ ινα παντεϲ πιϲτευϲωϲιν δι αυτου", "8": "ουκ ην εκεινοϲ το φωϲ αλλ ινα μαρτυρηϲη περι του φωτοϲ", "9": "ην το φωϲ το αληθινον ο φωτιζει παντα ανθρωπον ερχομενον ειϲ τον κοϲμον", "10": "εν τω κοϲμω ην και ο κοϲμοϲ δι αυτου εγενετο και ο κοϲμοϲ αυτον ουκ εγνω", "11": "ειϲ τα ιδια ηλθεν και οι ιδιοι αυτον ου παρελαβον", "12": "οϲοι δε ελαβον αυτον εδωκεν αυτοιϲ εξουϲιαν τεκνα θεου γενεϲθαι τοιϲ πιϲτευουϲιν ειϲ το ονομα αυτου", "13": "οι ουκ εξ αιματων ουδε εκ θεληματοϲ ϲαρκοϲ ουδε εκ θεληματοϲ ανδροϲ αλλ εκ θεου εγεννηθηϲαν", "14": "και ο λογοϲ ϲαρξ εγενετο και εϲκηνωϲεν εν ημιν και εθεαϲαμεθα την δοξαν αυτου δοξαν ωϲ μονογενουϲ παρα πατροϲ πληρηϲ χαριτοϲ και αληθειαϲ", "15": "ιωανηϲ μαρτυρει περι αυτου και κεκραγεν λεγων ουτοϲ ην ο ειπων ο οπιϲω μου ερχομενοϲ εμπροϲθεν μου γεγονεν οτι πρωτοϲ μου ην", "16": "οτι εκ του πληρωματοϲ αυτου ημειϲ παντεϲ ελαβομεν και χαριν αντι χαριτοϲ", "17": "οτι ο νομοϲ δια μωυϲεωϲ εδοθη η χαριϲ και η αληθεια δια ιηϲου χριϲτου εγενετο", "18": "θεον ουδειϲ εωρακεν πωποτε μονογενηϲ θεοϲ ο ων ειϲ τον κολπον του πατροϲ εκεινοϲ εξηγηϲατο", "19": "και αυτη εϲτιν η μαρτυρια του ιωανου οτε απεϲτειλαν προϲ αυτον οι ιουδαιοι εξ ιεροϲολυμων ιερειϲ και λευειταϲ ινα ερωτηϲωϲιν αυτον ϲυ τιϲ ει", "20": "και ωμολογηϲεν και ουκ ηρνηϲατο και ωμολογηϲεν οτι εγω ουκ ειμι ο χριϲτοϲ", "21": "και ηρωτηϲαν αυτον τι ουν [ϲυ] ηλειαϲ ει και λεγει ουκ ειμι ο προφητηϲ ει ϲυ και απεκριθη ου", "22": "ειπαν ουν αυτω τιϲ ει ινα αποκριϲιν δωμεν τοιϲ πεμψαϲιν ημαϲ τι λεγειϲ περι ϲεαυτου", "23": "εφη εγω φωνη βοωντοϲ εν τη ερημω ευθυνατε την οδον κυριου καθωϲ ειπεν ηϲαιαϲ ο προφητηϲ", "24": "και απεϲταλμενοι ηϲαν εκ των φαριϲαιων", "25": "και ηρωτηϲαν αυτον και ειπαν αυτω τι ουν βαπτιζειϲ ει ϲυ ουκ ει ο χριϲτοϲ ουδε ηλειαϲ ουδε ο προφητηϲ", "26": "απεκριθη αυτοιϲ ο ιωανηϲ λεγων εγω βαπτιζω εν υδατι μεϲοϲ υμων ϲτηκει ον υμειϲ ουκ οιδατε", "27": "οπιϲω μου ερχομενοϲ ου ουκ ειμι [εγω] αξιοϲ ινα λυϲω αυτου τον ιμαντα του υποδηματοϲ", "28": "ταυτα εν βηθανια εγενετο περαν του ιορδανου οπου ην ο ιωανηϲ βαπτιζων", "29": "τη επαυριον βλεπει τον ιηϲουν ερχομενον προϲ αυτον και λεγει ιδε ο αμνοϲ του θεου ο αιρων την αμαρτιαν του κοϲμου", "30": "ουτοϲ εϲτιν υπερ ου εγω ειπον οπιϲω μου ερχεται ανηρ οϲ εμπροϲθεν μου γεγονεν οτι πρωτοϲ μου ην", "31": "καγω ουκ ηδειν αυτον αλλ ινα φανερωθη τω ιϲραηλ δια τουτο ηλθον εγω εν υδατι βαπτιζων", "32": "και εμαρτυρηϲεν ιωανηϲ λεγων οτι τεθεαμαι το πνευμα καταβαινον ωϲ περιϲτεραν εξ ουρανου και εμεινεν επ αυτον", "33": "καγω ουκ ηδειν αυτον αλλ ο πεμψαϲ με βαπτιζειν εν υδατι εκεινοϲ μοι ειπεν εφ ον αν ιδηϲ το πνευμα καταβαινον και μενον επ αυτον ουτοϲ εϲτιν ο βαπτιζων εν πνευματι αγιω", "34": "καγω εωρακα και μεμαρτυρηκα οτι ουτοϲ εϲτιν ο υιοϲ του θεου", "35": "τη επαυριον παλιν ιϲτηκει ιωανηϲ και εκ των μαθητων αυτου δυο", "36": "και εμβλεψαϲ τω ιηϲου περιπατουντι λεγει ιδε ο αμνοϲ του θεου", "37": "και ηκουϲαν οι δυο μαθηται αυτου λαλουντοϲ και ηκολουθηϲαν τω ιηϲου", "38": "ϲτραφειϲ δε ο ιηϲουϲ και θεαϲαμενοϲ αυτουϲ ακολουθουνταϲ λεγει αυτοιϲ τι ζητειτε οι δε ειπαν αυτω ραββει ο λεγεται μεθερμηνευομενον διδαϲκαλε που μενειϲ", "39": "λεγει αυτοιϲ ερχεϲθε και οψεϲθε ηλθαν ουν και ειδαν που μενει και παρ αυτω εμειναν την ημεραν εκεινην ωρα ην ωϲ δεκατη", "40": "ην ανδρεαϲ ο αδελφοϲ ϲιμωνοϲ πετρου ειϲ εκ των δυο των ακουϲαντων παρα ιωανου και ακολουθηϲαντων αυτω", "41": "ευριϲκει ουτοϲ πρωτον τον αδελφον τον ιδιον ϲιμωνα και λεγει αυτω ευρηκαμεν τον μεϲϲιαν ο εϲτιν μεθερμηνευομενον χριϲτοϲ", "42": "ηγαγεν αυτον προϲ τον ιηϲουν εμβλεψαϲ αυτω ο ιηϲουϲ ειπεν ϲυ ει ϲιμων ο υιοϲ ιωανου ϲυ κληθηϲη κηφαϲ ο ερμηνευεται πετροϲ", "43": "τη επαυριον ηθεληϲεν εξελθειν ειϲ την γαλιλαιαν και ευριϲκει φιλιππον και λεγει αυτω ο ιηϲουϲ ακολουθει μοι", "44": "ην δε ο φιλιπποϲ απο βηθϲαιδα εκ τηϲ πολεωϲ ανδρεου και πετρου", "45": "ευριϲκει φιλιπποϲ τον ναθαναηλ και λεγει αυτω ον εγραψεν μωυϲηϲ εν τω νομω και οι προφηται ευρηκαμεν ιηϲουν υιον του ιωϲηφ τον απο ναζαρετ", "46": "και ειπεν αυτω ναθαναηλ εκ ναζαρετ δυναται τι αγαθον ειναι λεγει αυτω ο φιλιπποϲ ερχου και ιδε", "47": "ειδεν ιηϲουϲ τον ναθαναηλ ερχομενον προϲ αυτον και λεγει περι αυτου ιδε αληθωϲ ιϲραηλειτηϲ εν ω δολοϲ ουκ εϲτιν", "48": "λεγει αυτω ναθαναηλ ποθεν με γινωϲκειϲ απεκριθη ιηϲουϲ και ειπεν αυτω προ του ϲε φιλιππον φωνηϲαι οντα υπο την ϲυκην ειδον ϲε", "49": "απεκριθη αυτω ναθαναηλ ραββει ϲυ ει ο υιοϲ του θεου ϲυ βαϲιλευϲ ει του ιϲραηλ", "50": "απεκριθη ιηϲουϲ και ειπεν αυτω οτι ειπον ϲοι οτι ειδον ϲε υποκατω τηϲ ϲυκηϲ πιϲτευειϲ μειζω τουτων οψη", "51": "και λεγει αυτω αμην αμην λεγω υμιν οψεϲθε τον ουρανον ανεωγοτα και τουϲ αγγελουϲ του θεου αναβαινονταϲ και καταβαινονταϲ επι τον υιον του ανθρωπου"}