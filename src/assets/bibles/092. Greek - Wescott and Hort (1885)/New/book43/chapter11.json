{"1": "ην δε τιϲ αϲθενων λαζαροϲ απο βηθανιαϲ εκ τηϲ κωμηϲ μαριαϲ και μαρθαϲ τηϲ αδελφηϲ αυτηϲ", "2": "ην δε μαριαμ η αλειψαϲα τον κυριον μυρω και εκμαξαϲα τουϲ ποδαϲ αυτου ταιϲ θριξιν αυτηϲ ηϲ ο αδελφοϲ λαζαροϲ ηϲθενει", "3": "απεϲτειλαν ουν αι αδελφαι προϲ αυτον λεγουϲαι κυριε ιδε ον φιλειϲ αϲθενει", "4": "ακουϲαϲ δε ο ιηϲουϲ ειπεν αυτη η αϲθενεια ουκ εϲτιν προϲ θανατον αλλ υπερ τηϲ δοξηϲ του θεου ινα δοξαϲθη ο υιοϲ του θεου δι αυτηϲ", "5": "ηγαπα δε ο ιηϲουϲ την μαρθαν και την αδελφην αυτηϲ και τον λαζαρον", "6": "ωϲ ουν ηκουϲεν οτι αϲθενει τοτε μεν εμεινεν εν ω ην τοπω δυο ημεραϲ", "7": "επειτα μετα τουτο λεγει τοιϲ μαθηταιϲ αγωμεν ειϲ την ιουδαιαν παλιν", "8": "λεγουϲιν αυτω οι μαθηται ραββει νυν εζητουν ϲε λιθαϲαι οι ιουδαιοι και παλιν υπαγειϲ εκει", "9": "απεκριθη ιηϲουϲ ουχι δωδεκα ωραι ειϲιν τηϲ ημεραϲ εαν τιϲ περιπατη εν τη ημερα ου προϲκοπτει οτι το φωϲ του κοϲμου τουτου βλεπει", "10": "εαν δε τιϲ περιπατη εν τη νυκτι προϲκοπτει οτι το φωϲ ουκ εϲτιν εν αυτω", "11": "ταυτα ειπεν και μετα τουτο λεγει αυτοιϲ λαζαροϲ ο φιλοϲ ημων κεκοιμηται αλλα πορευομαι ινα εξυπνιϲω αυτον", "12": "ειπαν ουν οι μαθηται αυτω κυριε ει κεκοιμηται ϲωθηϲεται", "13": "ειρηκει δε ο ιηϲουϲ περι του θανατου αυτου εκεινοι δε εδοξαν οτι περι τηϲ κοιμηϲεωϲ του υπνου λεγει", "14": "τοτε ουν ειπεν αυτοιϲ ο ιηϲουϲ παρρηϲια λαζαροϲ απεθανεν", "15": "και χαιρω δι υμαϲ ινα πιϲτευϲητε οτι ουκ ημην εκει αλλα αγωμεν προϲ αυτον", "16": "ειπεν ουν θωμαϲ ο λεγομενοϲ διδυμοϲ τοιϲ ϲυνμαθηταιϲ αγωμεν και ημειϲ ινα αποθανωμεν μετ αυτου", "17": "ελθων ουν ο ιηϲουϲ ευρεν αυτον τεϲϲαραϲ ηδη ημεραϲ εχοντα εν τω μνημειω", "18": "ην δε βηθανια εγγυϲ των ιεροϲολυμων ωϲ απο ϲταδιων δεκαπεντε", "19": "πολλοι δε εκ των ιουδαιων εληλυθειϲαν προϲ την μαρθαν και μαριαμ ινα παραμυθηϲωνται αυταϲ περι του αδελφου", "20": "η ουν μαρθα ωϲ ηκουϲεν οτι ιηϲουϲ ερχεται υπηντηϲεν αυτω μαριαμ δε εν τω οικω εκαθεζετο", "21": "ειπεν ουν η μαρθα προϲ ιηϲουν κυριε ει ηϲ ωδε ουκ αν απεθανεν ο αδελφοϲ μου", "22": "και νυν οιδα οτι οϲα αν αιτηϲη τον θεον δωϲει ϲοι ο θεοϲ", "23": "λεγει αυτη ο ιηϲουϲ αναϲτηϲεται ο αδελφοϲ ϲου", "24": "λεγει αυτω η μαρθα οιδα οτι αναϲτηϲεται εν τη αναϲταϲει εν τη εϲχατη ημερα", "25": "ειπεν αυτη ο ιηϲουϲ εγω ειμι η αναϲταϲιϲ και η ζωη ο πιϲτευων ειϲ εμε καν αποθανη ζηϲεται", "26": "και παϲ ο ζων και πιϲτευων ειϲ εμε ου μη αποθανη ειϲ τον αιωνα πιϲτευειϲ τουτο", "27": "λεγει αυτω ναι κυριε εγω πεπιϲτευκα οτι ϲυ ει ο χριϲτοϲ ο υιοϲ του θεου ο ειϲ τον κοϲμον ερχομενοϲ", "28": "και τουτο ειπουϲα απηλθεν και εφωνηϲεν μαριαμ την αδελφην αυτηϲ λαθρα ειπαϲα ο διδαϲκαλοϲ παρεϲτιν και φωνει ϲε", "29": "εκεινη δε ωϲ ηκουϲεν ηγερθη ταχυ και ηρχετο προϲ αυτον", "30": "ουπω δε εληλυθει ο ιηϲουϲ ειϲ την κωμην αλλ ην ετι εν τω τοπω οπου υπηντηϲεν αυτω η μαρθα", "31": "οι ουν ιουδαιοι οι οντεϲ μετ αυτηϲ εν τη οικια και παραμυθουμενοι αυτην ιδοντεϲ την μαριαμ οτι ταχεωϲ ανεϲτη και εξηλθεν ηκολουθηϲαν αυτη δοξαντεϲ οτι υπαγει ειϲ το μνημειον ινα κλαυϲη εκει", "32": "η ουν μαριαμ ωϲ ηλθεν οπου ην ιηϲουϲ ιδουϲα αυτον επεϲεν αυτου προϲ τουϲ ποδαϲ λεγουϲα αυτω κυριε ει ηϲ ωδε ουκ αν μου απεθανεν ο αδελφοϲ", "33": "ιηϲουϲ ουν ωϲ ειδεν αυτην κλαιουϲαν και τουϲ ϲυνελθονταϲ αυτη ιουδαιουϲ κλαιονταϲ ενεβριμηϲατο τω πνευματι και εταραξεν εαυτον", "34": "και ειπεν που τεθεικατε αυτον λεγουϲιν αυτω κυριε ερχου και ιδε", "35": "εδακρυϲεν ο ιηϲουϲ", "36": "ελεγον ουν οι ιουδαιοι ιδε πωϲ εφιλει αυτον", "37": "τινεϲ δε εξ αυτων ειπαν ουκ εδυνατο ουτοϲ ο ανοιξαϲ τουϲ οφθαλμουϲ του τυφλου ποιηϲαι ινα και ουτοϲ μη αποθανη", "38": "ιηϲουϲ ουν παλιν εμβριμωμενοϲ εν εαυτω ερχεται ειϲ το μνημειον ην δε ϲπηλαιον και λιθοϲ επεκειτο επ αυτω", "39": "λεγει ο ιηϲουϲ αρατε τον λιθον λεγει αυτω η αδελφη του τετελευτηκοτοϲ μαρθα κυριε ηδη οζει τεταρταιοϲ γαρ εϲτιν", "40": "λεγει αυτη ο ιηϲουϲ ουκ ειπον ϲοι οτι εαν πιϲτευϲηϲ οψη την δοξαν του θεου", "41": "ηραν ουν τον λιθον ο δε ιηϲουϲ ηρεν τουϲ οφθαλμουϲ ανω και ειπεν πατερ ευχαριϲτω ϲοι οτι ηκουϲαϲ μου", "42": "εγω δε ηδειν οτι παντοτε μου ακουειϲ αλλα δια τον οχλον τον περιεϲτωτα ειπον ινα πιϲτευϲωϲιν οτι ϲυ με απεϲτειλαϲ", "43": "και ταυτα ειπων φωνη μεγαλη εκραυγαϲεν λαζαρε δευρο εξω", "44": "εξηλθεν ο τεθνηκωϲ δεδεμενοϲ τουϲ ποδαϲ και ταϲ χειραϲ κειριαιϲ και η οψιϲ αυτου ϲουδαριω περιεδεδετο λεγει [ο] ιηϲουϲ αυτοιϲ λυϲατε αυτον και αφετε αυτον υπαγειν", "45": "πολλοι ουν εκ των ιουδαιων οι ελθοντεϲ προϲ την μαριαμ και θεαϲαμενοι ο εποιηϲεν επιϲτευϲαν ειϲ αυτον", "46": "τινεϲ δε εξ αυτων απηλθον προϲ τουϲ φαριϲαιουϲ και ειπαν αυτοιϲ α εποιηϲεν ιηϲουϲ", "47": "ϲυνηγαγον ουν οι αρχιερειϲ και οι φαριϲαιοι ϲυνεδριον και ελεγον τι ποιουμεν οτι ουτοϲ ο ανθρωποϲ πολλα ποιει ϲημεια", "48": "εαν αφωμεν αυτον ουτωϲ παντεϲ πιϲτευϲουϲιν ειϲ αυτον και ελευϲονται οι ρωμαιοι και αρουϲιν ημων και τον τοπον και το εθνοϲ", "49": "ειϲ δε τιϲ εξ αυτων καιαφαϲ αρχιερευϲ ων του ενιαυτου εκεινου ειπεν αυτοιϲ υμειϲ ουκ οιδατε ουδεν", "50": "ουδε λογιζεϲθε οτι ϲυμφερει υμιν ινα ειϲ ανθρωποϲ αποθανη υπερ του λαου και μη ολον το εθνοϲ αποληται", "51": "τουτο δε αφ εαυτου ουκ ειπεν αλλα αρχιερευϲ ων του ενιαυτου εκεινου επροφητευϲεν οτι εμελλεν ιηϲουϲ αποθνηϲκειν υπερ του εθνουϲ", "52": "και ουχ υπερ του εθνουϲ μονον αλλ ινα και τα τεκνα του θεου τα διεϲκορπιϲμενα ϲυναγαγη ειϲ εν", "53": "απ εκεινηϲ ουν τηϲ ημεραϲ εβουλευϲαντο ινα αποκτεινωϲιν αυτον", "54": "ο ουν ιηϲουϲ ουκετι παρρηϲια περιεπατει εν τοιϲ ιουδαιοιϲ αλλα απηλθεν εκειθεν ειϲ την χωραν εγγυϲ τηϲ ερημου ειϲ εφραιμ λεγομενην πολιν κακει εμεινεν μετα των μαθητων", "55": "ην δε εγγυϲ το παϲχα των ιουδαιων και ανεβηϲαν πολλοι ειϲ ιεροϲολυμα εκ τηϲ χωραϲ προ του παϲχα ινα αγνιϲωϲιν εαυτουϲ", "56": "εζητουν ουν τον ιηϲουν και ελεγον μετ αλληλων εν τω ιερω εϲτηκοτεϲ τι δοκει υμιν οτι ου μη ελθη ειϲ την εορτην", "57": "δεδωκειϲαν δε οι αρχιερειϲ και οι φαριϲαιοι εντολαϲ ινα εαν τιϲ γνω που εϲτιν μηνυϲη οπωϲ πιαϲωϲιν αυτον"}