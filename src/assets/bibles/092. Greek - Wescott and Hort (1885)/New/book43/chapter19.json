{"1": "τοτε ουν ελαβεν ο πειλατοϲ τον ιηϲουν και εμαϲτιγωϲεν", "2": "και οι ϲτρατιωται πλεξαντεϲ ϲτεφανον εξ ακανθων επεθηκαν αυτου τη κεφαλη και ιματιον πορφυρουν περιεβαλον αυτον", "3": "και ηρχοντο προϲ αυτον και ελεγον χαιρε ο βαϲιλευϲ των ιουδαιων και εδιδοϲαν αυτω ραπιϲματα", "4": "και εξηλθεν παλιν εξω ο πειλατοϲ και λεγει αυτοιϲ ιδε αγω υμιν αυτον εξω ινα γνωτε οτι ουδεμιαν αιτιαν ευριϲκω εν αυτω", "5": "εξηλθεν ουν [ο] ιηϲουϲ εξω φορων τον ακανθινον ϲτεφανον και το πορφυρουν ιματιον και λεγει αυτοιϲ ιδου ο ανθρωποϲ", "6": "οτε ουν ειδον αυτον οι αρχιερειϲ και οι υπηρεται εκραυγαϲαν λεγοντεϲ ϲταυρωϲον ϲταυρωϲον λεγει αυτοιϲ ο πειλατοϲ λαβετε αυτον υμειϲ και ϲταυρωϲατε εγω γαρ ουχ ευριϲκω εν αυτω αιτιαν", "7": "απεκριθηϲαν αυτω οι ιουδαιοι ημειϲ νομον εχομεν και κατα τον νομον οφειλει αποθανειν οτι υιον θεου εαυτον εποιηϲεν", "8": "οτε ουν ηκουϲεν ο πειλατοϲ τουτον τον λογον μαλλον εφοβηθη", "9": "και ειϲηλθεν ειϲ το πραιτωριον παλιν και λεγει τω ιηϲου ποθεν ει ϲυ ο δε ιηϲουϲ αποκριϲιν ουκ εδωκεν αυτω", "10": "λεγει ουν αυτω ο πειλατοϲ εμοι ου λαλειϲ ουκ οιδαϲ οτι εξουϲιαν εχω απολυϲαι ϲε και εξουϲιαν εχω ϲταυρωϲαι ϲε", "11": "απεκριθη αυτω ιηϲουϲ ουκ ειχεϲ εξουϲιαν κατ εμου ουδεμιαν ει μη ην δεδομενον ϲοι ανωθεν δια τουτο ο παραδουϲ με ϲοι μειζονα αμαρτιαν εχει", "12": "εκ τουτου ο πειλατοϲ εζητει απολυϲαι αυτον οι δε ιουδαιοι εκραυγαϲαν λεγοντεϲ εαν τουτον απολυϲηϲ ουκ ει φιλοϲ του καιϲαροϲ παϲ ο βαϲιλεα εαυτον ποιων αντιλεγει τω καιϲαρι", "13": "ο ουν πειλατοϲ ακουϲαϲ των λογων τουτων ηγαγεν εξω τον ιηϲουν και εκαθιϲεν επι βηματοϲ ειϲ τοπον λεγομενον λιθοϲτρωτον εβραιϲτι δε γαββαθα", "14": "ην δε παραϲκευη του παϲχα ωρα ην ωϲ εκτη και λεγει τοιϲ ιουδαιοιϲ ιδε ο βαϲιλευϲ υμων", "15": "εκραυγαϲαν ουν εκεινοι αρον αρον ϲταυρωϲον αυτον λεγει αυτοιϲ ο πειλατοϲ τον βαϲιλεα υμων ϲταυρωϲω απεκριθηϲαν οι αρχιερειϲ ουκ εχομεν βαϲιλεα ει μη καιϲαρα", "16": "τοτε ουν παρεδωκεν αυτον αυτοιϲ ινα ϲταυρωθη παρελαβον ουν τον ιηϲουν", "17": "και βαϲταζων αυτω τον ϲταυρον εξηλθεν ειϲ τον λεγομενον κρανιου τοπον ο λεγεται εβραιϲτι γολγοθα", "18": "οπου αυτον εϲταυρωϲαν και μετ αυτου αλλουϲ δυο εντευθεν και εντευθεν μεϲον δε τον ιηϲουν", "19": "εγραψεν δε και τιτλον ο πειλατοϲ και εθηκεν επι του ϲταυρου ην δε γεγραμμενον ιηϲουϲ ο ναζωραιοϲ ο βαϲιλευϲ των ιουδαιων", "20": "τουτον ουν τον τιτλον πολλοι ανεγνωϲαν των ιουδαιων οτι εγγυϲ ην ο τοποϲ τηϲ πολεωϲ οπου εϲταυρωθη ο ιηϲουϲ και ην γεγραμμενον εβραιϲτι ρωμαιϲτι ελληνιϲτι", "21": "ελεγον ουν τω πειλατω οι αρχιερειϲ των ιουδαιων μη γραφε ο βαϲιλευϲ των ιουδαιων αλλ οτι εκεινοϲ ειπεν βαϲιλευϲ των ιουδαιων ειμι", "22": "απεκριθη ο πειλατοϲ ο γεγραφα γεγραφα", "23": "οι ουν ϲτρατιωται οτε εϲταυρωϲαν τον ιηϲουν ελαβον τα ιματια αυτου και εποιηϲαν τεϲϲερα μερη εκαϲτω ϲτρατιωτη μεροϲ και τον χιτωνα ην δε ο χιτων αραφοϲ εκ των ανωθεν υφαντοϲ δι ολου", "24": "ειπαν ουν προϲ αλληλουϲ μη ϲχιϲωμεν αυτον αλλα λαχωμεν περι αυτου τινοϲ εϲται ινα η γραφη πληρωθη διεμεριϲαντο τα ιματια μου εαυτοιϲ και επι τον ιματιϲμον μου εβαλον κληρον οι μεν ουν ϲτρατιωται ταυτα εποιηϲαν", "25": "ιϲτηκειϲαν δε παρα τω ϲταυρω του ιηϲου η μητηρ αυτου και η αδελφη τηϲ μητροϲ αυτου μαρια η του κλωπα και μαρια η μαγδαληνη", "26": "ιηϲουϲ ουν ιδων την μητερα και τον μαθητην παρεϲτωτα ον ηγαπα λεγει τη μητρι γυναι ιδε ο υιοϲ ϲου", "27": "ειτα λεγει τω μαθητη ιδε η μητηρ ϲου και απ εκεινηϲ τηϲ ωραϲ ελαβεν ο μαθητηϲ αυτην ειϲ τα ιδια", "28": "μετα τουτο ειδωϲ ο ιηϲουϲ οτι ηδη παντα τετελεϲται ινα τελειωθη η γραφη λεγει διψω", "29": "ϲκευοϲ εκειτο οξουϲ μεϲτον ϲπογγον ουν μεϲτον του οξουϲ υϲϲωπω περιθεντεϲ προϲηνεγκαν αυτου τω ϲτοματι", "30": "οτε ουν ελαβεν το οξοϲ [ο] ιηϲουϲ ειπεν τετελεϲται και κλιναϲ την κεφαλην παρεδωκεν το πνευμα", "31": "οι ουν ιουδαιοι επει παραϲκευη ην ινα μη μεινη επι του ϲταυρου τα ϲωματα εν τω ϲαββατω ην γαρ μεγαλη η ημερα εκεινου του ϲαββατου ηρωτηϲαν τον πειλατον ινα κατεαγωϲιν αυτων τα ϲκελη και αρθωϲιν", "32": "ηλθον ουν οι ϲτρατιωται και του μεν πρωτου κατεαξαν τα ϲκελη και του αλλου του ϲυνϲταυρωθεντοϲ αυτω", "33": "επι δε τον ιηϲουν ελθοντεϲ ωϲ ειδον ηδη αυτον τεθνηκοτα ου κατεαξαν αυτου τα ϲκελη", "34": "αλλ ειϲ των ϲτρατιωτων λογχη αυτου την πλευραν ενυξεν και εξηλθεν ευθυϲ αιμα και υδωρ", "35": "και ο εωρακωϲ μεμαρτυρηκεν και αληθινη αυτου εϲτιν η μαρτυρια και εκεινοϲ οιδεν οτι αληθη λεγει ινα και υμειϲ πιϲτευητε", "36": "εγενετο γαρ ταυτα ινα η γραφη πληρωθη οϲτουν ου ϲυντριβηϲεται αυτου", "37": "και παλιν ετερα γραφη λεγει οψονται ειϲ ον εξεκεντηϲαν", "38": "μετα δε ταυτα ηρωτηϲεν τον πειλατον ιωϲηφ απο αριμαθαιαϲ ων μαθητηϲ [του] ιηϲου κεκρυμμενοϲ δε δια τον φοβον των ιουδαιων ινα αρη το ϲωμα του ιηϲου και επετρεψεν ο πειλατοϲ ηλθεν ουν και ηρεν το ϲωμα αυτου", "39": "ηλθεν δε και νικοδημοϲ ο ελθων προϲ αυτον νυκτοϲ το πρωτον φερων ελιγμα ϲμυρνηϲ και αλοηϲ ωϲ λιτραϲ εκατον", "40": "ελαβον ουν το ϲωμα του ιηϲου και εδηϲαν αυτο οθονιοιϲ μετα των αρωματων καθωϲ εθοϲ εϲτιν τοιϲ ιουδαιοιϲ ενταφιαζειν", "41": "ην δε εν τω τοπω οπου εϲταυρωθη κηποϲ και εν τω κηπω μνημειον καινον εν ω ουδεπω ουδειϲ ην τεθειμενοϲ", "42": "εκει ουν δια την παραϲκευην των ιουδαιων οτι εγγυϲ ην το μνημειον εθηκαν τον ιηϲουν"}