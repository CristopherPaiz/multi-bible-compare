{"1": "μετα ταυτα εφανερωϲεν εαυτον παλιν ιηϲουϲ τοιϲ μαθηταιϲ επι τηϲ θαλαϲϲηϲ τηϲ τιβεριαδοϲ εφανερωϲεν δε ουτωϲ", "2": "ηϲαν ομου ϲιμων πετροϲ και θωμαϲ ο λεγομενοϲ διδυμοϲ και ναθαναηλ ο απο κανα τηϲ γαλιλαιαϲ και οι του ζεβεδαιου και αλλοι εκ των μαθητων αυτου δυο", "3": "λεγει αυτοιϲ ϲιμων πετροϲ υπαγω αλιευειν λεγουϲιν αυτω ερχομεθα και ημειϲ ϲυν ϲοι εξηλθαν και ενεβηϲαν ειϲ το πλοιον και εν εκεινη τη νυκτι επιαϲαν ουδεν", "4": "πρωιαϲ δε ηδη γινομενηϲ εϲτη ιηϲουϲ ειϲ τον αιγιαλον ου μεντοι ηδειϲαν οι μαθηται οτι ιηϲουϲ εϲτιν", "5": "λεγει ουν αυτοιϲ ιηϲουϲ παιδια μη τι προϲφαγιον εχετε απεκριθηϲαν αυτω ου", "6": "ο δε ειπεν αυτοιϲ βαλετε ειϲ τα δεξια μερη του πλοιου το δικτυον και ευρηϲετε εβαλον ουν και ουκετι αυτο ελκυϲαι ιϲχυον απο του πληθουϲ των ιχθυων", "7": "λεγει ουν ο μαθητηϲ εκεινοϲ ον ηγαπα ο ιηϲουϲ τω πετρω ο κυριοϲ εϲτιν ϲιμων ουν πετροϲ ακουϲαϲ οτι ο κυριοϲ εϲτιν τον επενδυτην διεζωϲατο ην γαρ γυμνοϲ και εβαλεν εαυτον ειϲ την θαλαϲϲαν", "8": "οι δε αλλοι μαθηται τω πλοιαριω ηλθον ου γαρ ηϲαν μακραν απο τηϲ γηϲ αλλα ωϲ απο πηχων διακοϲιων ϲυροντεϲ το δικτυον των ιχθυων", "9": "ωϲ ουν απεβηϲαν ειϲ την γην βλεπουϲιν ανθρακιαν κειμενην και οψαριον επικειμενον και αρτον", "10": "λεγει αυτοιϲ [ο] ιηϲουϲ ενεγκατε απο των οψαριων ων επιαϲατε νυν", "11": "ανεβη ουν ϲιμων πετροϲ και ειλκυϲεν το δικτυον ειϲ την γην μεϲτον ιχθυων μεγαλων εκατον πεντηκοντα τριων και τοϲουτων οντων ουκ εϲχιϲθη το δικτυον", "12": "λεγει αυτοιϲ [ο] ιηϲουϲ δευτε αριϲτηϲατε ουδειϲ ετολμα των μαθητων εξεταϲαι αυτον ϲυ τιϲ ει ειδοτεϲ οτι ο κυριοϲ εϲτιν", "13": "ερχεται ιηϲουϲ και λαμβανει τον αρτον και διδωϲιν αυτοιϲ και το οψαριον ομοιωϲ", "14": "τουτο ηδη τριτον εφανερωθη ιηϲουϲ τοιϲ μαθηταιϲ εγερθειϲ εκ νεκρων", "15": "οτε ουν ηριϲτηϲαν λεγει τω ϲιμωνι πετρω ο ιηϲουϲ ϲιμων ιωανου αγαπαϲ με πλεον τουτων λεγει αυτω ναι κυριε ϲυ οιδαϲ οτι φιλω ϲε λεγει αυτω βοϲκε τα αρνια μου", "16": "λεγει αυτω παλιν δευτερον ϲιμων ιωανου αγαπαϲ με λεγει αυτω ναι κυριε ϲυ οιδαϲ οτι φιλω ϲε λεγει αυτω ποιμαινε τα προβατια μου", "17": "λεγει αυτω το τριτον ϲιμων ιωανου φιλειϲ με ελυπηθη ο πετροϲ οτι ειπεν αυτω το τριτον φιλειϲ με και ειπεν αυτω κυριε παντα ϲυ οιδαϲ ϲυ γινωϲκειϲ οτι φιλω ϲε λεγει αυτω ιηϲουϲ βοϲκε τα προβατια μου", "18": "αμην αμην λεγω ϲοι οτε ηϲ νεωτεροϲ εζωννυεϲ ϲεαυτον και περιεπατειϲ οπου ηθελεϲ οταν δε γηραϲηϲ εκτενειϲ ταϲ χειραϲ ϲου και αλλοϲ ζωϲει ϲε και οιϲει οπου ου θελειϲ", "19": "τουτο δε ειπεν ϲημαινων ποιω θανατω δοξαϲει τον θεον και τουτο ειπων λεγει αυτω ακολουθει μοι", "20": "επιϲτραφειϲ ο πετροϲ βλεπει τον μαθητην ον ηγαπα ο ιηϲουϲ ακολουθουντα οϲ και ανεπεϲεν εν τω δειπνω επι το ϲτηθοϲ αυτου και ειπεν κυριε τιϲ εϲτιν ο παραδιδουϲ ϲε", "21": "τουτον ουν ιδων ο πετροϲ λεγει τω ιηϲου κυριε ουτοϲ δε τι", "22": "λεγει αυτω ο ιηϲουϲ εαν αυτον θελω μενειν εωϲ ερχομαι τι προϲ ϲε ϲυ μοι ακολουθει", "23": "εξηλθεν ουν ουτοϲ ο λογοϲ ειϲ τουϲ αδελφουϲ οτι ο μαθητηϲ εκεινοϲ ουκ αποθνηϲκει ουκ ειπεν δε αυτω ο ιηϲουϲ οτι ουκ αποθνηϲκει αλλ εαν αυτον θελω μενειν εωϲ ερχομαι τι προϲ ϲε", "24": "ουτοϲ εϲτιν ο μαθητηϲ ο μαρτυρων περι τουτων και ο γραψαϲ ταυτα και οιδαμεν οτι αληθηϲ αυτου η μαρτυρια εϲτιν", "25": "εϲτιν δε και αλλα πολλα α εποιηϲεν ο ιηϲουϲ ατινα εαν γραφηται καθ εν ουδ αυτον οιμαι τον κοϲμον χωρηϲειν τα γραφομενα βιβλια"}