{"1": "μετα ταυτα ην εορτη των ιουδαιων και ανεβη ιηϲουϲ ειϲ ιεροϲολυμα", "2": "εϲτιν δε εν τοιϲ ιεροϲολυμοιϲ επι τη προβατικη κολυμβηθρα η επιλεγομενη εβραιϲτι βηθζαθα πεντε ϲτοαϲ εχουϲα", "3": "εν ταυταιϲ κατεκειτο πληθοϲ των αϲθενουντων τυφλων χωλων ξηρων", "4": "<n>*</n>", "5": "ην δε τιϲ ανθρωποϲ εκει τριακοντα [και] οκτω ετη εχων εν τη αϲθενεια αυτου", "6": "τουτον ιδων ο ιηϲουϲ κατακειμενον και γνουϲ οτι πολυν ηδη χρονον εχει λεγει αυτω θελειϲ υγιηϲ γενεϲθαι", "7": "απεκριθη αυτω ο αϲθενων κυριε ανθρωπον ουκ εχω ινα οταν ταραχθη το υδωρ βαλη με ειϲ την κολυμβηθραν εν ω δε ερχομαι εγω αλλοϲ προ εμου καταβαινει", "8": "λεγει αυτω ο ιηϲουϲ εγειρε αρον τον κραβαττον ϲου και περιπατει", "9": "και ευθεωϲ εγενετο υγιηϲ ο ανθρωποϲ και ηρε τον κραβαττον αυτου και περιεπατει ην δε ϲαββατον εν εκεινη τη ημερα", "10": "ελεγον ουν οι ιουδαιοι τω τεθεραπευμενω ϲαββατον εϲτιν και ουκ εξεϲτιν ϲοι αραι τον κραβαττον", "11": "οϲ δε απεκριθη αυτοιϲ ο ποιηϲαϲ με υγιη εκεινοϲ μοι ειπεν αρον τον κραβαττον ϲου και περιπατει", "12": "ηρωτηϲαν αυτον τιϲ εϲτιν ο ανθρωποϲ ο ειπων ϲοι αρον και περιπατει", "13": "ο δε ιαθειϲ ουκ ηδει τιϲ εϲτιν ο γαρ ιηϲουϲ εξενευϲεν οχλου οντοϲ εν τω τοπω", "14": "μετα ταυτα ευριϲκει αυτον [ο] ιηϲουϲ εν τω ιερω και ειπεν αυτω ιδε υγιηϲ γεγοναϲ μηκετι αμαρτανε ινα μη χειρον ϲοι τι γενηται", "15": "απηλθεν ο ανθρωποϲ και ειπεν τοιϲ ιουδαιοιϲ οτι ιηϲουϲ εϲτιν ο ποιηϲαϲ αυτον υγιη", "16": "και δια τουτο εδιωκον οι ιουδαιοι τον ιηϲουν οτι ταυτα εποιει εν ϲαββατω", "17": "ο δε απεκρινατο αυτοιϲ ο πατηρ μου εωϲ αρτι εργαζεται καγω εργαζομαι", "18": "δια τουτο ουν μαλλον εζητουν αυτον οι ιουδαιοι αποκτειναι οτι ου μονον ελυε το ϲαββατον αλλα και πατερα ιδιον ελεγε τον θεον ιϲον εαυτον ποιων τω θεω", "19": "απεκρινατο ουν [ο ιηϲουϲ] και ελεγεν αυτοιϲ αμην αμην λεγω υμιν ου δυναται ο υιοϲ ποιειν αφ εαυτου ουδεν αν μη τι βλεπη τον πατερα ποιουντα α γαρ αν εκεινοϲ ποιη ταυτα και ο υιοϲ ομοιωϲ ποιει", "20": "ο γαρ πατηρ φιλει τον υιον και παντα δεικνυϲιν αυτω α αυτοϲ ποιει και μειζονα τουτων δειξει αυτω εργα ινα υμειϲ θαυμαζητε", "21": "ωϲπερ γαρ ο πατηρ εγειρει τουϲ νεκρουϲ και ζωοποιει ουτωϲ και ο υιοϲ ουϲ θελει ζωοποιει", "22": "ουδε γαρ ο πατηρ κρινει ουδενα αλλα την κριϲιν παϲαν δεδωκεν τω υιω", "23": "ινα παντεϲ τιμωϲι τον υιον καθωϲ τιμωϲι τον πατερα ο μη τιμων τον υιον ου τιμα τον πατερα τον πεμψαντα αυτον", "24": "αμην αμην λεγω υμιν οτι ο τον λογον μου ακουων και πιϲτευων τω πεμψαντι με εχει ζωην αιωνιον και ειϲ κριϲιν ουκ ερχεται αλλα μεταβεβηκεν εκ του θανατου ειϲ την ζωην", "25": "αμην αμην λεγω υμιν οτι ερχεται ωρα και νυν εϲτιν οτε οι νεκροι ακουϲουϲιν τηϲ φωνηϲ του υιου του θεου και οι ακουϲαντεϲ ζηϲουϲιν", "26": "ωϲπερ γαρ ο πατηρ εχει ζωην εν εαυτω ουτωϲ και τω υιω εδωκεν ζωην εχειν εν εαυτω", "27": "και εξουϲιαν εδωκεν αυτω κριϲιν ποιειν οτι υιοϲ ανθρωπου εϲτιν", "28": "μη θαυμαζετε τουτο οτι ερχεται ωρα εν η παντεϲ οι εν τοιϲ μνημειοιϲ ακουϲουϲιν τηϲ φωνηϲ αυτου", "29": "και εκπορευϲονται οι τα αγαθα ποιηϲαντεϲ ειϲ αναϲταϲιν ζωηϲ οι τα φαυλα πραξαντεϲ ειϲ αναϲταϲιν κριϲεωϲ", "30": "ου δυναμαι εγω ποιειν απ εμαυτου ουδεν καθωϲ ακουω κρινω και η κριϲιϲ η εμη δικαια εϲτιν οτι ου ζητω το θελημα το εμον αλλα το θελημα του πεμψαντοϲ με", "31": "εαν εγω μαρτυρω περι εμαυτου η μαρτυρια μου ουκ εϲτιν αληθηϲ", "32": "αλλοϲ εϲτιν ο μαρτυρων περι εμου και οιδα οτι αληθηϲ εϲτιν η μαρτυρια ην μαρτυρει περι εμου", "33": "υμειϲ απεϲταλκατε προϲ ιωανην και μεμαρτυρηκε τη αληθεια", "34": "εγω δε ου παρα ανθρωπου την μαρτυριαν λαμβανω αλλα ταυτα λεγω ινα υμειϲ ϲωθητε", "35": "εκεινοϲ ην ο λυχνοϲ ο καιομενοϲ και φαινων υμειϲ δε ηθεληϲατε αγαλλιαθηναι προϲ ωραν εν τω φωτι αυτου", "36": "εγω δε εχω την μαρτυριαν μειζω του ιωανου τα γαρ εργα α δεδωκεν μοι ο πατηρ ινα τελειωϲω αυτα αυτα τα εργα α ποιω μαρτυρει περι εμου οτι ο πατηρ με απεϲταλκεν", "37": "και ο πεμψαϲ με πατηρ εκεινοϲ μεμαρτυρηκεν περι εμου ουτε φωνην αυτου πωποτε ακηκοατε ουτε ειδοϲ αυτου εωρακατε", "38": "και τον λογον αυτου ουκ εχετε εν υμιν μενοντα οτι ον απεϲτειλεν εκεινοϲ τουτω υμειϲ ου πιϲτευετε", "39": "εραυνατε ταϲ γραφαϲ οτι υμειϲ δοκειτε εν αυταιϲ ζωην αιωνιον εχειν και εκειναι ειϲιν αι μαρτυρουϲαι περι εμου", "40": "και ου θελετε ελθειν προϲ με ινα ζωην εχητε", "41": "δοξαν παρα ανθρωπων ου λαμβανω", "42": "αλλα εγνωκα υμαϲ οτι την αγαπην του θεου ουκ εχετε εν εαυτοιϲ", "43": "εγω εληλυθα εν τω ονοματι του πατροϲ μου και ου λαμβανετε με εαν αλλοϲ ελθη εν τω ονοματι τω ιδιω εκεινον λημψεϲθε", "44": "πωϲ δυναϲθε υμειϲ πιϲτευϲαι δοξαν παρ αλληλων λαμβανοντεϲ και την δοξαν την παρα του μονου [θεου] ου ζητειτε", "45": "μη δοκειτε οτι εγω κατηγορηϲω υμων προϲ τον πατερα εϲτιν ο κατηγορων υμων μωυϲηϲ ειϲ ον υμειϲ ηλπικατε", "46": "ει γαρ επιϲτευετε μωυϲει επιϲτευετε αν εμοι περι γαρ εμου εκεινοϲ εγραψεν", "47": "ει δε τοιϲ εκεινου γραμμαϲιν ου πιϲτευετε πωϲ τοιϲ εμοιϲ ρημαϲιν πιϲτευϲετε"}