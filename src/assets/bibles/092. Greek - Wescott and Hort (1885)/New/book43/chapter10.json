{"1": "αμην αμην λεγω υμιν ο μη ειϲερχομενοϲ δια τηϲ θυραϲ ειϲ την αυλην των προβατων αλλα αναβαινων αλλαχοθεν εκεινοϲ κλεπτηϲ εϲτιν και ληϲτηϲ", "2": "ο δε ειϲερχομενοϲ δια τηϲ θυραϲ ποιμην εϲτιν των προβατων", "3": "τουτω ο θυρωροϲ ανοιγει και τα προβατα τηϲ φωνηϲ αυτου ακουει και τα ιδια προβατα φωνει κατ ονομα και εξαγει αυτα", "4": "οταν τα ιδια παντα εκβαλη εμπροϲθεν αυτων πορευεται και τα προβατα αυτω ακολουθει οτι οιδαϲιν την φωνην αυτου", "5": "αλλοτριω δε ου μη ακολουθηϲουϲιν αλλα φευξονται απ αυτου οτι ουκ οιδαϲι των αλλοτριων την φωνην", "6": "ταυτην την παροιμιαν ειπεν αυτοιϲ ο ιηϲουϲ εκεινοι δε ουκ εγνωϲαν τινα ην α ελαλει αυτοιϲ", "7": "ειπεν ουν παλιν [ο] ιηϲουϲ αμην αμην λεγω υμιν εγω ειμι η θυρα των προβατων", "8": "παντεϲ οϲοι ηλθον προ εμου κλεπται ειϲιν και ληϲται αλλ ουκ ηκουϲαν αυτων τα προβατα", "9": "εγω ειμι η θυρα δι εμου εαν τιϲ ειϲελθη ϲωθηϲεται και ειϲελευϲεται και εξελευϲεται και νομην ευρηϲει", "10": "ο κλεπτηϲ ουκ ερχεται ει μη ινα κλεψη και θυϲη και απολεϲη εγω ηλθον ινα ζωην εχωϲιν και περιϲϲον εχωϲιν", "11": "εγω ειμι ο ποιμην ο καλοϲ ο ποιμην ο καλοϲ την ψυχην αυτου τιθηϲιν υπερ των προβατων", "12": "ο μιϲθωτοϲ και ουκ ων ποιμην ου ουκ εϲτιν τα προβατα ιδια θεωρει τον λυκον ερχομενον και αφιηϲιν τα προβατα και φευγει και ο λυκοϲ αρπαζει αυτα και ϲκορπιζει", "13": "οτι μιϲθωτοϲ εϲτιν και ου μελει αυτω περι των προβατων", "14": "εγω ειμι ο ποιμην ο καλοϲ και γινωϲκω τα εμα και γινωϲκουϲι με τα εμα", "15": "καθωϲ γινωϲκει με ο πατηρ καγω γινωϲκω τον πατερα και την ψυχην μου τιθημι υπερ των προβατων", "16": "και αλλα προβατα εχω α ουκ εϲτιν εκ τηϲ αυληϲ ταυτηϲ κακεινα δει με αγαγειν και τηϲ φωνηϲ μου ακουϲουϲιν και γενηϲονται μια ποιμνη ειϲ ποιμην", "17": "δια τουτο με ο πατηρ αγαπα οτι εγω τιθημι την ψυχην μου ινα παλιν λαβω αυτην", "18": "ουδειϲ ηρεν αυτην απ εμου αλλ εγω τιθημι αυτην απ εμαυτου εξουϲιαν εχω θειναι αυτην και εξουϲιαν εχω παλιν λαβειν αυτην ταυτην την εντολην ελαβον παρα του πατροϲ μου", "19": "ϲχιϲμα παλιν εγενετο εν τοιϲ ιουδαιοιϲ δια τουϲ λογουϲ τουτουϲ", "20": "ελεγον δε πολλοι εξ αυτων δαιμονιον εχει και μαινεται τι αυτου ακουετε", "21": "αλλοι ελεγον ταυτα τα ρηματα ουκ εϲτιν δαιμονιζομενου μη δαιμονιον δυναται τυφλων οφθαλμουϲ ανοιξαι", "22": "εγενετο τοτε τα ενκαινια εν τοιϲ ιεροϲολυμοιϲ χειμων ην", "23": "και περιεπατει [ο] ιηϲουϲ εν τω ιερω εν τη ϲτοα του ϲολομωνοϲ", "24": "εκυκλωϲαν ουν αυτον οι ιουδαιοι και ελεγον αυτω εωϲ ποτε την ψυχην ημων αιρειϲ ει ϲυ ει ο χριϲτοϲ ειπον ημιν παρρηϲια", "25": "απεκριθη αυτοιϲ [ο] ιηϲουϲ ειπον υμιν και ου πιϲτευετε τα εργα α εγω ποιω εν τω ονοματι του πατροϲ μου ταυτα μαρτυρει περι εμου", "26": "αλλα υμειϲ ου πιϲτευετε οτι ουκ εϲτε εκ των προβατων των εμων", "27": "τα προβατα τα εμα τηϲ φωνηϲ μου ακουουϲιν καγω γινωϲκω αυτα και ακολουθουϲιν μοι", "28": "καγω διδωμι αυτοιϲ ζωην αιωνιον και ου μη απολωνται ειϲ τον αιωνα και ουχ αρπαϲει τιϲ αυτα εκ τηϲ χειροϲ μου", "29": "ο πατηρ μου ο δεδωκεν μοι παντων μειζον εϲτιν και ουδειϲ δυναται αρπαζειν εκ τηϲ χειροϲ του πατροϲ", "30": "εγω και ο πατηρ εν εϲμεν", "31": "εβαϲταϲαν παλιν λιθουϲ οι ιουδαιοι ινα λιθαϲωϲιν αυτον", "32": "απεκριθη αυτοιϲ ο ιηϲουϲ πολλα εργα εδειξα υμιν καλα εκ του πατροϲ δια ποιον αυτων εργον εμε λιθαζετε", "33": "απεκριθηϲαν αυτω οι ιουδαιοι περι καλου εργου ου λιθαζομεν ϲε αλλα περι βλαϲφημιαϲ και οτι ϲυ ανθρωποϲ ων ποιειϲ ϲεαυτον θεον", "34": "απεκριθη αυτοιϲ [ο] ιηϲουϲ ουκ εϲτιν γεγραμμενον εν τω νομω υμων οτι εγω ειπα θεοι εϲτε", "35": "ει εκεινουϲ ειπεν θεουϲ προϲ ουϲ ο λογοϲ του θεου εγενετο και ου δυναται λυθηναι η γραφη", "36": "ον ο πατηρ ηγιαϲεν και απεϲτειλεν ειϲ τον κοϲμον υμειϲ λεγετε οτι βλαϲφημειϲ οτι ειπον υιοϲ του θεου ειμι", "37": "ει ου ποιω τα εργα του πατροϲ μου μη πιϲτευετε μοι", "38": "ει δε ποιω καν εμοι μη πιϲτευητε τοιϲ εργοιϲ πιϲτευετε ινα γνωτε και γινωϲκητε οτι εν εμοι ο πατηρ καγω εν τω πατρι", "39": "εζητουν [ουν] αυτον παλιν πιαϲαι και εξηλθεν εκ τηϲ χειροϲ αυτων", "40": "και απηλθεν παλιν περαν του ιορδανου ειϲ τον τοπον οπου ην ιωανηϲ το πρωτον βαπτιζων και εμενεν εκει", "41": "και πολλοι ηλθον προϲ αυτον και ελεγον οτι ιωανηϲ μεν ϲημειον εποιηϲεν ουδεν παντα δε οϲα ειπεν ιωανηϲ περι τουτου αληθη ην", "42": "και πολλοι επιϲτευϲαν ειϲ αυτον εκει"}