{"1": "προ δε τηϲ εορτηϲ του παϲχα ειδωϲ ο ιηϲουϲ οτι ηλθεν αυτου η ωρα ινα μεταβη εκ του κοϲμου τουτου προϲ τον πατερα αγαπηϲαϲ τουϲ ιδιουϲ τουϲ εν τω κοϲμω ειϲ τελοϲ ηγαπηϲεν αυτουϲ", "2": "και δειπνου γινομενου του διαβολου ηδη βεβληκοτοϲ ειϲ την καρδιαν ινα παραδοι αυτον ιουδαϲ ϲιμωνοϲ ιϲκαριωτηϲ", "3": "ειδωϲ οτι παντα εδωκεν αυτω ο πατηρ ειϲ ταϲ χειραϲ και οτι απο θεου εξηλθεν και προϲ τον θεον υπαγει", "4": "εγειρεται εκ του δειπνου και τιθηϲιν τα ιματια και λαβων λεντιον διεζωϲεν εαυτον", "5": "ειτα βαλλει υδωρ ειϲ τον νιπτηρα και ηρξατο νιπτειν τουϲ ποδαϲ των μαθητων και εκμαϲϲειν τω λεντιω ω ην διεζωϲμενοϲ", "6": "ερχεται ουν προϲ ϲιμωνα πετρον λεγει αυτω κυριε ϲυ μου νιπτειϲ τουϲ ποδαϲ", "7": "απεκριθη ιηϲουϲ και ειπεν αυτω ο εγω ποιω ϲυ ουκ οιδαϲ αρτι γνωϲη δε μετα ταυτα", "8": "λεγει αυτω πετροϲ ου μη νιψηϲ μου τουϲ ποδαϲ ειϲ τον αιωνα απεκριθη ιηϲουϲ αυτω εαν μη νιψω ϲε ουκ εχειϲ μεροϲ μετ εμου", "9": "λεγει αυτω ϲιμων πετροϲ κυριε μη τουϲ ποδαϲ μου μονον αλλα και ταϲ χειραϲ και την κεφαλην", "10": "λεγει αυτω ιηϲουϲ ο λελουμενοϲ ουκ εχει χρειαν [ει μη τουϲ ποδαϲ] νιψαϲθαι αλλ εϲτιν καθαροϲ ολοϲ και υμειϲ καθαροι εϲτε αλλ ουχι παντεϲ", "11": "ηδει γαρ τον παραδιδοντα αυτον δια τουτο ειπεν οτι ουχι παντεϲ καθαροι εϲτε", "12": "οτε ουν ενιψεν τουϲ ποδαϲ αυτων και ελαβεν τα ιματια αυτου και ανεπεϲεν παλιν ειπεν αυτοιϲ γινωϲκετε τι πεποιηκα υμιν", "13": "υμειϲ φωνειτε με ο διδαϲκαλοϲ και ο κυριοϲ και καλωϲ λεγετε ειμι γαρ", "14": "ει ουν εγω ενιψα υμων τουϲ ποδαϲ ο κυριοϲ και ο διδαϲκαλοϲ και υμειϲ οφειλετε αλληλων νιπτειν τουϲ ποδαϲ", "15": "υποδειγμα γαρ εδωκα υμιν ινα καθωϲ εγω εποιηϲα υμιν και υμειϲ ποιητε", "16": "αμην αμην λεγω υμιν ουκ εϲτιν δουλοϲ μειζων του κυριου αυτου ουδε αποϲτολοϲ μειζων του πεμψαντοϲ αυτον", "17": "ει ταυτα οιδατε μακαριοι εϲτε εαν ποιητε αυτα", "18": "ου περι παντων υμων λεγω εγω οιδα τιναϲ εξελεξαμην αλλ ινα η γραφη πληρωθη ο τρωγων μου τον αρτον επηρεν επ εμε την πτερναν αυτου", "19": "απ αρτι λεγω υμιν προ του γενεϲθαι ινα πιϲτευητε οταν γενηται οτι εγω ειμι", "20": "αμην αμην λεγω υμιν ο λαμβανων αν τινα πεμψω εμε λαμβανει ο δε εμε λαμβανων λαμβανει τον πεμψαντα με", "21": "ταυτα ειπων ιηϲουϲ εταραχθη τω πνευματι και εμαρτυρηϲεν και ειπεν αμην αμην λεγω υμιν οτι ειϲ εξ υμων παραδωϲει με", "22": "εβλεπον ειϲ αλληλουϲ οι μαθηται απορουμενοι περι τινοϲ λεγει", "23": "ην ανακειμενοϲ ειϲ εκ των μαθητων αυτου εν τω κολπω του ιηϲου ον ηγαπα [ο] ιηϲουϲ", "24": "νευει ουν τουτω ϲιμων πετροϲ και λεγει αυτω ειπε τιϲ εϲτιν περι ου λεγει", "25": "αναπεϲων εκεινοϲ ουτωϲ επι το ϲτηθοϲ του ιηϲου λεγει αυτω κυριε τιϲ εϲτιν", "26": "αποκρινεται ουν [ο] ιηϲουϲ εκεινοϲ εϲτιν ω εγω βαψω το ψωμιον και δωϲω αυτω βαψαϲ ουν [το] ψωμιον λαμβανει και διδωϲιν ιουδα ϲιμωνοϲ ιϲκαριωτου", "27": "και μετα το ψωμιον τοτε ειϲηλθεν ειϲ εκεινον ο ϲαταναϲ λεγει ουν αυτω ιηϲουϲ ο ποιειϲ ποιηϲον ταχειον", "28": "τουτο [δε] ουδειϲ εγνω των ανακειμενων προϲ τι ειπεν αυτω", "29": "τινεϲ γαρ εδοκουν επει το γλωϲϲοκομον ειχεν ιουδαϲ οτι λεγει αυτω ιηϲουϲ αγοραϲον ων χρειαν εχομεν ειϲ την εορτην η τοιϲ πτωχοιϲ ινα τι δω", "30": "λαβων ουν το ψωμιον εκεινοϲ εξηλθεν ευθυϲ ην δε νυξ", "31": "οτε ουν εξηλθεν λεγει ιηϲουϲ νυν εδοξαϲθη ο υιοϲ του ανθρωπου και ο θεοϲ εδοξαϲθη εν αυτω", "32": "και ο θεοϲ δοξαϲει αυτον εν αυτω και ευθυϲ δοξαϲει αυτον", "33": "τεκνια ετι μικρον μεθ υμων ειμι ζητηϲετε με και καθωϲ ειπον τοιϲ ιουδαιοιϲ οτι οπου εγω υπαγω υμειϲ ου δυναϲθε ελθειν και υμιν λεγω αρτι", "34": "εντολην καινην διδωμι υμιν ινα αγαπατε αλληλουϲ καθωϲ ηγαπηϲα υμαϲ ινα και υμειϲ αγαπατε αλληλουϲ", "35": "εν τουτω γνωϲονται παντεϲ οτι εμοι μαθηται εϲτε εαν αγαπην εχητε εν αλληλοιϲ", "36": "λεγει αυτω ϲιμων πετροϲ κυριε που υπαγειϲ απεκριθη ιηϲουϲ οπου υπαγω ου δυναϲαι μοι νυν ακολουθηϲαι ακολουθηϲειϲ δε υϲτερον", "37": "λεγει αυτω [ο] πετροϲ κυριε δια τι ου δυναμαι ϲοι ακολουθειν αρτι την ψυχην μου υπερ ϲου θηϲω", "38": "αποκρινεται ιηϲουϲ την ψυχην ϲου υπερ εμου θηϲειϲ αμην αμην λεγω ϲοι ου μη αλεκτωρ φωνηϲη εωϲ ου αρνηϲη με τριϲ"}