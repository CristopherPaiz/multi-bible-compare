{"1": "ωϲ ουν εγνω ο κυριοϲ οτι ηκουϲαν οι φαριϲαιοι οτι ιηϲουϲ πλειοναϲ μαθηταϲ ποιει και βαπτιζει [η] ιωανηϲ", "2": "καιτοιγε ιηϲουϲ αυτοϲ ουκ εβαπτιζεν αλλ οι μαθηται αυτου", "3": "αφηκεν την ιουδαιαν και απηλθεν παλιν ειϲ την γαλιλαιαν", "4": "εδει δε αυτον διερχεϲθαι δια τηϲ ϲαμαριαϲ", "5": "ερχεται ουν ειϲ πολιν τηϲ ϲαμαριαϲ λεγομενην ϲυχαρ πληϲιον του χωριου ο εδωκεν ιακωβ [τω] ιωϲηφ τω υιω αυτου", "6": "ην δε εκει πηγη του ιακωβ ο ουν ιηϲουϲ κεκοπιακωϲ εκ τηϲ οδοιποριαϲ εκαθεζετο ουτωϲ επι τη πηγη ωρα ην ωϲ εκτη", "7": "ερχεται γυνη εκ τηϲ ϲαμαριαϲ αντληϲαι υδωρ λεγει αυτη ο ιηϲουϲ δοϲ μοι πειν", "8": "οι γαρ μαθηται αυτου απεληλυθειϲαν ειϲ την πολιν ινα τροφαϲ αγοραϲωϲιν", "9": "λεγει ουν αυτω η γυνη η ϲαμαρειτιϲ πωϲ ϲυ ιουδαιοϲ ων παρ εμου πειν αιτειϲ γυναικοϲ ϲαμαρειτιδοϲ ουϲηϲ [ου γαρ ϲυνχρωνται ιουδαιοι ϲαμαρειταιϲ]", "10": "απεκριθη ιηϲουϲ και ειπεν αυτη ει ηδειϲ την δωρεαν του θεου και τιϲ εϲτιν ο λεγων ϲοι δοϲ μοι πειν ϲυ αν ητηϲαϲ αυτον και εδωκεν αν ϲοι υδωρ ζων", "11": "λεγει αυτω κυριε ουτε αντλημα εχειϲ και το φρεαρ εϲτιν βαθυ ποθεν ουν εχειϲ το υδωρ το ζων", "12": "μη ϲυ μειζων ει του πατροϲ ημων ιακωβ οϲ εδωκεν ημιν το φρεαρ και αυτοϲ εξ αυτου επιεν και οι υιοι αυτου και τα θρεμματα αυτου", "13": "απεκριθη ιηϲουϲ και ειπεν αυτη παϲ ο πινων εκ του υδατοϲ τουτου διψηϲει παλιν", "14": "οϲ δ αν πιη εκ του υδατοϲ ου εγω δωϲω αυτω ου μη διψηϲει ειϲ τον αιωνα αλλα το υδωρ ο δωϲω αυτω γενηϲεται εν αυτω πηγη υδατοϲ αλλομενου ειϲ ζωην αιωνιον", "15": "λεγει προϲ αυτον η γυνη κυριε δοϲ μοι τουτο το υδωρ ινα μη διψω μηδε διερχωμαι ενθαδε αντλειν", "16": "λεγει αυτη υπαγε φωνηϲον ϲου τον ανδρα και ελθε ενθαδε", "17": "απεκριθη η γυνη και ειπεν [αυτω] ουκ εχω ανδρα λεγει αυτη ο ιηϲουϲ καλωϲ ειπεϲ οτι ανδρα ουκ εχω", "18": "πεντε γαρ ανδραϲ εϲχεϲ και νυν ον εχειϲ ουκ εϲτιν ϲου ανηρ τουτο αληθεϲ ειρηκαϲ", "19": "λεγει αυτω η γυνη κυριε θεωρω οτι προφητηϲ ει ϲυ", "20": "οι πατερεϲ ημων εν τω ορει τουτω προϲεκυνηϲαν και υμειϲ λεγετε οτι εν ιεροϲολυμοιϲ εϲτιν ο τοποϲ οπου προϲκυνειν δει", "21": "λεγει αυτη ο ιηϲουϲ πιϲτευε μοι γυναι οτι ερχεται ωρα οτε ουτε εν τω ορει τουτω ουτε εν ιεροϲολυμοιϲ προϲκυνηϲετε τω πατρι", "22": "υμειϲ προϲκυνειτε ο ουκ οιδατε ημειϲ προϲκυνουμεν ο οιδαμεν οτι η ϲωτηρια εκ των ιουδαιων εϲτιν", "23": "αλλα ερχεται ωρα και νυν εϲτιν οτε οι αληθινοι προϲκυνηται προϲκυνηϲουϲιν τω πατρι εν πνευματι και αληθεια και γαρ ο πατηρ τοιουτουϲ ζητει τουϲ προϲκυνουνταϲ αυτον", "24": "πνευμα ο θεοϲ και τουϲ προϲκυνουνταϲ αυτον εν πνευματι και αληθεια δει προϲκυνειν", "25": "λεγει αυτω η γυνη οιδα οτι μεϲϲιαϲ ερχεται ο λεγομενοϲ χριϲτοϲ οταν ελθη εκεινοϲ αναγγελει ημιν απαντα", "26": "λεγει αυτη ο ιηϲουϲ εγω ειμι ο λαλων ϲοι", "27": "και επι τουτω ηλθαν οι μαθηται αυτου και εθαυμαζον οτι μετα γυναικοϲ ελαλει ουδειϲ μεντοι ειπεν τι ζητειϲ η τι λαλειϲ μετ αυτηϲ", "28": "αφηκεν ουν την υδριαν αυτηϲ η γυνη και απηλθεν ειϲ την πολιν και λεγει τοιϲ ανθρωποιϲ", "29": "δευτε ιδετε ανθρωπον οϲ ειπε μοι παντα α εποιηϲα μητι ουτοϲ εϲτιν ο χριϲτοϲ", "30": "εξηλθον εκ τηϲ πολεωϲ και ηρχοντο προϲ αυτον", "31": "εν τω μεταξυ ηρωτων αυτον οι μαθηται λεγοντεϲ ραββει φαγε", "32": "ο δε ειπεν αυτοιϲ εγω βρωϲιν εχω φαγειν ην υμειϲ ουκ οιδατε", "33": "ελεγον ουν οι μαθηται προϲ αλληλουϲ μη τιϲ ηνεγκεν αυτω φαγειν", "34": "λεγει αυτοιϲ ο ιηϲουϲ εμον βρωμα εϲτιν ινα ποιηϲω το θελημα του πεμψαντοϲ με και τελειωϲω αυτου το εργον", "35": "ουχ υμειϲ λεγετε οτι ετι τετραμηνοϲ εϲτιν και ο θεριϲμοϲ ερχεται ιδου λεγω υμιν επαρατε τουϲ οφθαλμουϲ υμων και θεαϲαϲθε ταϲ χωραϲ οτι λευκαι ειϲιν προϲ θεριϲμον ηδη", "36": "ο θεριζων μιϲθον λαμβανει και ϲυναγει καρπον ειϲ ζωην αιωνιον ινα ο ϲπειρων ομου χαιρη και ο θεριζων", "37": "εν γαρ τουτω ο λογοϲ εϲτιν αληθινοϲ οτι αλλοϲ εϲτιν ο ϲπειρων και αλλοϲ ο θεριζων", "38": "εγω απεϲτειλα υμαϲ θεριζειν ο ουχ υμειϲ κεκοπιακατε αλλοι κεκοπιακαϲιν και υμειϲ ειϲ τον κοπον αυτων ειϲεληλυθατε", "39": "εκ δε τηϲ πολεωϲ εκεινηϲ πολλοι επιϲτευϲαν ειϲ αυτον των ϲαμαρειτων δια τον λογον τηϲ γυναικοϲ μαρτυρουϲηϲ οτι ειπεν μοι παντα α εποιηϲα", "40": "ωϲ ουν ηλθον προϲ αυτον οι ϲαμαρειται ηρωτων αυτον μειναι παρ αυτοιϲ και εμεινεν εκει δυο ημεραϲ", "41": "και πολλω πλειουϲ επιϲτευϲαν δια τον λογον αυτου", "42": "τη τε γυναικι ελεγον [οτι] ουκετι δια την ϲην λαλιαν πιϲτευομεν αυτοι γαρ ακηκοαμεν και οιδαμεν οτι ουτοϲ εϲτιν αληθωϲ ο ϲωτηρ του κοϲμου", "43": "μετα δε ταϲ δυο ημεραϲ εξηλθεν εκειθεν ειϲ την γαλιλαιαν", "44": "αυτοϲ γαρ ιηϲουϲ εμαρτυρηϲεν οτι προφητηϲ εν τη ιδια πατριδι τιμην ουκ εχει", "45": "οτε ουν ηλθεν ειϲ την γαλιλαιαν εδεξαντο αυτον οι γαλιλαιοι παντα εωρακοτεϲ οϲα εποιηϲεν εν ιεροϲολυμοιϲ εν τη εορτη και αυτοι γαρ ηλθον ειϲ την εορτην", "46": "ηλθεν ουν παλιν ειϲ την κανα τηϲ γαλιλαιαϲ οπου εποιηϲεν το υδωρ οινον και ην τιϲ βαϲιλικοϲ ου ο υιοϲ ηϲθενει εν καφαρναουμ", "47": "ουτοϲ ακουϲαϲ οτι ιηϲουϲ ηκει εκ τηϲ ιουδαιαϲ ειϲ την γαλιλαιαν απηλθεν προϲ αυτον και ηρωτα ινα καταβη και ιαϲηται αυτου τον υιον ημελλεν γαρ αποθνηϲκειν", "48": "ειπεν ουν ο ιηϲουϲ προϲ αυτον εαν μη ϲημεια και τερατα ιδητε ου μη πιϲτευϲητε", "49": "λεγει προϲ αυτον ο βαϲιλικοϲ κυριε καταβηθι πριν αποθανειν το παιδιον μου", "50": "λεγει αυτω ο ιηϲουϲ πορευου ο υιοϲ ϲου ζη επιϲτευϲεν ο ανθρωποϲ τω λογω ον ειπεν αυτω ο ιηϲουϲ και επορευετο", "51": "ηδη δε αυτου καταβαινοντοϲ οι δουλοι αυτου υπηντηϲαν αυτω λεγοντεϲ οτι ο παιϲ αυτου ζη", "52": "επυθετο ουν την ωραν παρ αυτων εν η κομψοτερον εϲχεν ειπαν ουν αυτω οτι εχθεϲ ωραν εβδομην αφηκεν αυτον ο πυρετοϲ", "53": "εγνω ουν ο πατηρ οτι εκεινη τη ωρα εν η ειπεν αυτω ο ιηϲουϲ ο υιοϲ ϲου ζη και επιϲτευϲεν αυτοϲ και η οικια αυτου ολη", "54": "τουτο [δε] παλιν δευτερον ϲημειον εποιηϲεν ο ιηϲουϲ ελθων εκ τηϲ ιουδαιαϲ ειϲ την γαλιλαιαν"}