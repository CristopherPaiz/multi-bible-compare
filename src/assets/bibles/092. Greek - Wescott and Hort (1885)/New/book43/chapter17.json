{"1": "ταυτα ελαληϲεν ιηϲουϲ και επαραϲ τουϲ οφθαλμουϲ αυτου ειϲ τον ουρανον ειπεν πατερ εληλυθεν η ωρα δοξαϲον ϲου τον υιον ινα ο υιοϲ δοξαϲη ϲε", "2": "καθωϲ εδωκαϲ αυτω εξουϲιαν παϲηϲ ϲαρκοϲ ινα παν ο δεδωκαϲ αυτω δωϲει αυτοιϲ ζωην αιωνιον", "3": "αυτη δε εϲτιν η αιωνιοϲ ζωη ινα γινωϲκωϲι ϲε τον μονον αληθινον θεον και ον απεϲτειλαϲ ιηϲουν χριϲτον", "4": "εγω ϲε εδοξαϲα επι τηϲ γηϲ το εργον τελειωϲαϲ ο δεδωκαϲ μοι ινα ποιηϲω", "5": "και νυν δοξαϲον με ϲυ πατερ παρα ϲεαυτω τη δοξη η ειχον προ του τον κοϲμον ειναι παρα ϲοι", "6": "εφανερωϲα ϲου το ονομα τοιϲ ανθρωποιϲ ουϲ εδωκαϲ μοι εκ του κοϲμου ϲοι ηϲαν καμοι αυτουϲ εδωκαϲ και τον λογον ϲου τετηρηκαν", "7": "νυν εγνωκαν οτι παντα οϲα εδωκαϲ μοι παρα ϲου ειϲιν", "8": "οτι τα ρηματα α εδωκαϲ μοι δεδωκα αυτοιϲ και αυτοι ελαβον και εγνωϲαν αληθωϲ οτι παρα ϲου εξηλθον και επιϲτευϲαν οτι ϲυ με απεϲτειλαϲ", "9": "εγω περι αυτων ερωτω ου περι του κοϲμου ερωτω αλλα περι ων δεδωκαϲ μοι οτι ϲοι ειϲιν", "10": "και τα εμα παντα ϲα εϲτιν και τα ϲα εμα και δεδοξαϲμαι εν αυτοιϲ", "11": "και ουκετι ειμι εν τω κοϲμω και αυτοι εν τω κοϲμω ειϲιν καγω προϲ ϲε ερχομαι πατερ αγιε τηρηϲον αυτουϲ εν τω ονοματι ϲου ω δεδωκαϲ μοι ινα ωϲιν εν καθωϲ ημειϲ", "12": "οτε ημην μετ αυτων εγω ετηρουν αυτουϲ εν τω ονοματι ϲου ω δεδωκαϲ μοι και εφυλαξα και ουδειϲ εξ αυτων απωλετο ει μη ο υιοϲ τηϲ απωλειαϲ ινα η γραφη πληρωθη", "13": "νυν δε προϲ ϲε ερχομαι και ταυτα λαλω εν τω κοϲμω ινα εχωϲιν την χαραν την εμην πεπληρωμενην εν εαυτοιϲ", "14": "εγω δεδωκα αυτοιϲ τον λογον ϲου και ο κοϲμοϲ εμιϲηϲεν αυτουϲ οτι ουκ ειϲιν εκ του κοϲμου καθωϲ εγω ουκ ειμι εκ του κοϲμου", "15": "ουκ ερωτω ινα αρηϲ αυτουϲ εκ του κοϲμου αλλ ινα τηρηϲηϲ αυτουϲ εκ του πονηρου", "16": "εκ του κοϲμου ουκ ειϲιν καθωϲ εγω ουκ ειμι εκ του κοϲμου", "17": "αγιαϲον αυτουϲ εν τη αληθεια ο λογοϲ ο ϲοϲ αληθεια εϲτιν", "18": "καθωϲ εμε απεϲτειλαϲ ειϲ τον κοϲμον καγω απεϲτειλα αυτουϲ ειϲ τον κοϲμον", "19": "και υπερ αυτων [εγω] αγιαζω εμαυτον ινα ωϲιν και αυτοι ηγιαϲμενοι εν αληθεια", "20": "ου περι τουτων δε ερωτω μονον αλλα και περι των πιϲτευοντων δια του λογου αυτων ειϲ εμε", "21": "ινα παντεϲ εν ωϲιν καθωϲ ϲυ πατηρ εν εμοι καγω εν ϲοι ινα και αυτοι εν ημιν ωϲιν ινα ο κοϲμοϲ πιϲτευη οτι ϲυ με απεϲτειλαϲ", "22": "καγω την δοξαν ην δεδωκαϲ μοι δεδωκα αυτοιϲ ινα ωϲιν εν καθωϲ ημειϲ εν", "23": "εγω εν αυτοιϲ και ϲυ εν εμοι ινα ωϲιν τετελειωμενοι ειϲ εν ινα γινωϲκη ο κοϲμοϲ οτι ϲυ με απεϲτειλαϲ και ηγαπηϲαϲ αυτουϲ καθωϲ εμε ηγαπηϲαϲ", "24": "πατηρ ο δεδωκαϲ μοι θελω ινα οπου ειμι εγω κακεινοι ωϲιν μετ εμου ινα θεωρωϲιν την δοξαν την εμην ην δεδωκαϲ μοι οτι ηγαπηϲαϲ με προ καταβοληϲ κοϲμου", "25": "πατηρ δικαιε και ο κοϲμοϲ ϲε ουκ εγνω εγω δε ϲε εγνων και ουτοι εγνωϲαν οτι ϲυ με απεϲτειλαϲ", "26": "και εγνωριϲα αυτοιϲ το ονομα ϲου και γνωριϲω ινα η αγαπη ην ηγαπηϲαϲ με εν αυτοιϲ η καγω εν αυτοιϲ"}