{"1": "και παραγων ειδεν ανθρωπον τυφλον εκ γενετηϲ", "2": "και ηρωτηϲαν αυτον οι μαθηται αυτου λεγοντεϲ ραββει τιϲ ημαρτεν ουτοϲ η οι γονειϲ αυτου ινα τυφλοϲ γεννηθη", "3": "απεκριθη ιηϲουϲ ουτε ουτοϲ ημαρτεν ουτε οι γονειϲ αυτου αλλ ινα φανερωθη τα εργα του θεου εν αυτω", "4": "ημαϲ δει εργαζεϲθαι τα εργα του πεμψαντοϲ με εωϲ ημερα εϲτιν ερχεται νυξ οτε ουδειϲ δυναται εργαζεϲθαι", "5": "οταν εν τω κοϲμω ω φωϲ ειμι του κοϲμου", "6": "ταυτα ειπων επτυϲεν χαμαι και εποιηϲεν πηλον εκ του πτυϲματοϲ και επεθηκεν αυτου τον πηλον επι τουϲ οφθαλμουϲ", "7": "και ειπεν αυτω υπαγε νιψαι ειϲ την κολυμβηθραν του ϲιλωαμ ο ερμηνευεται απεϲταλμενοϲ απηλθεν ουν και ενιψατο και ηλθεν βλεπων", "8": "οι ουν γειτονεϲ και οι θεωρουντεϲ αυτον το προτερον οτι προϲαιτηϲ ην ελεγον ουχ ουτοϲ εϲτιν ο καθημενοϲ και προϲαιτων", "9": "αλλοι ελεγον οτι ουτοϲ εϲτιν αλλοι ελεγον ουχι αλλα ομοιοϲ αυτω εϲτιν εκεινοϲ ελεγεν οτι εγω ειμι", "10": "ελεγον ουν αυτω πωϲ [ουν] ηνεωχθηϲαν ϲου οι οφθαλμοι", "11": "απεκριθη εκεινοϲ ο ανθρωποϲ ο λεγομενοϲ ιηϲουϲ πηλον εποιηϲεν και επεχριϲεν μου τουϲ οφθαλμουϲ και ειπεν μοι οτι υπαγε ειϲ τον ϲιλωαμ και νιψαι απελθων ουν και νιψαμενοϲ ανεβλεψα", "12": "και ειπαν αυτω που εϲτιν εκεινοϲ λεγει ουκ οιδα", "13": "αγουϲιν αυτον προϲ τουϲ φαριϲαιουϲ τον ποτε τυφλον", "14": "ην δε ϲαββατον εν η ημερα τον πηλον εποιηϲεν ο ιηϲουϲ και ανεωξεν αυτου τουϲ οφθαλμουϲ", "15": "παλιν ουν ηρωτων αυτον και οι φαριϲαιοι πωϲ ανεβλεψεν ο δε ειπεν αυτοιϲ πηλον επεθηκεν μου επι τουϲ οφθαλμουϲ και ενιψαμην και βλεπω", "16": "ελεγον ουν εκ των φαριϲαιων τινεϲ ουκ εϲτιν ουτοϲ παρα θεου ο ανθρωποϲ οτι το ϲαββατον ου τηρει αλλοι [δε] ελεγον πωϲ δυναται ανθρωποϲ αμαρτωλοϲ τοιαυτα ϲημεια ποιειν και ϲχιϲμα ην εν αυτοιϲ", "17": "λεγουϲιν ουν τω τυφλω παλιν τι ϲυ λεγειϲ περι αυτου οτι ηνεωξεν ϲου τουϲ οφθαλμουϲ ο δε ειπεν οτι προφητηϲ εϲτιν", "18": "ουκ επιϲτευϲαν ουν οι ιουδαιοι περι αυτου οτι ην τυφλοϲ και ανεβλεψεν εωϲ οτου εφωνηϲαν τουϲ γονειϲ αυτου του αναβλεψαντοϲ", "19": "και ηρωτηϲαν αυτουϲ λεγοντεϲ ουτοϲ εϲτιν ο υιοϲ υμων ον υμειϲ λεγετε οτι τυφλοϲ εγεννηθη πωϲ ουν βλεπει αρτι", "20": "απεκριθηϲαν ουν οι γονειϲ αυτου και ειπαν οιδαμεν οτι ουτοϲ εϲτιν ο υιοϲ ημων και οτι τυφλοϲ εγεννηθη", "21": "πωϲ δε νυν βλεπει ουκ οιδαμεν η τιϲ ηνοιξεν αυτου τουϲ οφθαλμουϲ ημειϲ ουκ οιδαμεν αυτον ερωτηϲατε ηλικιαν εχει αυτοϲ περι εαυτου λαληϲει", "22": "ταυτα ειπαν οι γονειϲ αυτου οτι εφοβουντο τουϲ ιουδαιουϲ ηδη γαρ ϲυνετεθειντο οι ιουδαιοι ινα εαν τιϲ αυτον ομολογηϲη χριϲτον αποϲυναγωγοϲ γενηται", "23": "δια τουτο οι γονειϲ αυτου ειπαν οτι ηλικιαν εχει αυτον επερωτηϲατε", "24": "εφωνηϲαν ουν τον ανθρωπον εκ δευτερου οϲ ην τυφλοϲ και ειπαν αυτω δοϲ δοξαν τω θεω ημειϲ οιδαμεν οτι ουτοϲ ο ανθρωποϲ αμαρτωλοϲ εϲτιν", "25": "απεκριθη ουν εκεινοϲ ει αμαρτωλοϲ εϲτιν ουκ οιδα εν οιδα οτι τυφλοϲ ων αρτι βλεπω", "26": "ειπαν ουν αυτω τι εποιηϲεν ϲοι πωϲ ηνοιξεν ϲου τουϲ οφθαλμουϲ", "27": "απεκριθη αυτοιϲ ειπον υμιν ηδη και ουκ ηκουϲατε τι παλιν θελετε ακουειν μη και υμειϲ θελετε αυτου μαθηται γενεϲθαι", "28": "και ελοιδορηϲαν αυτον και ειπαν ϲυ μαθητηϲ ει εκεινου ημειϲ δε του μωυϲεωϲ εϲμεν μαθηται", "29": "ημειϲ οιδαμεν οτι μωυϲει λελαληκεν ο θεοϲ τουτον δε ουκ οιδαμεν ποθεν εϲτιν", "30": "απεκριθη ο ανθρωποϲ και ειπεν αυτοιϲ εν τουτω γαρ το θαυμαϲτον εϲτιν οτι υμειϲ ουκ οιδατε ποθεν εϲτιν και ηνοιξεν μου τουϲ οφθαλμουϲ", "31": "οιδαμεν οτι ο θεοϲ αμαρτωλων ουκ ακουει αλλ εαν τιϲ θεοϲεβηϲ η και το θελημα αυτου ποιη τουτου ακουει", "32": "εκ του αιωνοϲ ουκ ηκουϲθη οτι ηνεωξεν τιϲ οφθαλμουϲ τυφλου γεγεννημενου", "33": "ει μη ην ουτοϲ παρα θεου ουκ ηδυνατο ποιειν ουδεν", "34": "απεκριθηϲαν και ειπαν αυτω εν αμαρτιαιϲ ϲυ εγεννηθηϲ ολοϲ και ϲυ διδαϲκειϲ ημαϲ και εξεβαλον αυτον εξω", "35": "ηκουϲεν ιηϲουϲ οτι εξεβαλον αυτον εξω και ευρων αυτον ειπεν ϲυ πιϲτευειϲ ειϲ τον υιον του ανθρωπου", "36": "απεκριθη εκεινοϲ [και ειπεν] και τιϲ εϲτιν κυριε ινα πιϲτευϲω ειϲ αυτον", "37": "ειπεν αυτω ο ιηϲουϲ και εωρακαϲ αυτον και ο λαλων μετα ϲου εκεινοϲ εϲτιν", "38": "ο δε εφη πιϲτευω κυριε και προϲεκυνηϲεν αυτω", "39": "και ειπεν ο ιηϲουϲ ειϲ κριμα εγω ειϲ τον κοϲμον τουτον ηλθον ινα οι μη βλεποντεϲ βλεπωϲιν και οι βλεποντεϲ τυφλοι γενωνται", "40": "ηκουϲαν εκ των φαριϲαιων ταυτα οι μετ αυτου οντεϲ και ειπαν αυτω μη και ημειϲ τυφλοι εϲμεν", "41": "ειπεν αυτοιϲ [ο] ιηϲουϲ ει τυφλοι ητε ουκ αν ειχετε αμαρτιαν νυν δε λεγετε οτι βλεπομεν η αμαρτια υμων μενει"}