{"1": "και μετα ταυτα περιεπατει [ο] ιηϲουϲ εν τη γαλιλαια ου γαρ ηθελεν εν τη ιουδαια περιπατειν οτι εζητουν αυτον οι ιουδαιοι αποκτειναι", "2": "ην δε εγγυϲ η εορτη των ιουδαιων η ϲκηνοπηγια", "3": "ειπον ουν προϲ αυτον οι αδελφοι αυτου μεταβηθι εντευθεν και υπαγε ειϲ την ιουδαιαν ινα και οι μαθηται ϲου θεωρηϲουϲιν [ϲου] τα εργα α ποιειϲ", "4": "ουδειϲ γαρ τι εν κρυπτω ποιει και ζητει αυτοϲ εν παρρηϲια ειναι ει ταυτα ποιειϲ φανερωϲον ϲεαυτον τω κοϲμω", "5": "ουδε γαρ οι αδελφοι αυτου επιϲτευον ειϲ αυτον", "6": "λεγει ουν αυτοιϲ ο ιηϲουϲ ο καιροϲ ο εμοϲ ουπω παρεϲτιν ο δε καιροϲ ο υμετεροϲ παντοτε εϲτιν ετοιμοϲ", "7": "ου δυναται ο κοϲμοϲ μιϲειν υμαϲ εμε δε μιϲει οτι εγω μαρτυρω περι αυτου οτι τα εργα αυτου πονηρα εϲτιν", "8": "υμειϲ αναβητε ειϲ την εορτην εγω ουπω αναβαινω ειϲ την εορτην ταυτην οτι ο εμοϲ καιροϲ ουπω πεπληρωται", "9": "ταυτα δε ειπων αυτοιϲ εμεινεν εν τη γαλιλαια", "10": "ωϲ δε ανεβηϲαν οι αδελφοι αυτου ειϲ την εορτην τοτε και αυτοϲ ανεβη ου φανερωϲ αλλα ωϲ εν κρυπτω", "11": "οι ουν ιουδαιοι εζητουν αυτον εν τη εορτη και ελεγον που εϲτιν εκεινοϲ", "12": "και γογγυϲμοϲ περι αυτου ην πολυϲ εν τοιϲ οχλοιϲ οι μεν ελεγον οτι αγαθοϲ εϲτιν αλλοι [δε] ελεγον ου αλλα πλανα τον οχλον", "13": "ουδειϲ μεντοι παρρηϲια ελαλει περι αυτου δια τον φοβον των ιουδαιων", "14": "ηδη δε τηϲ εορτηϲ μεϲουϲηϲ ανεβη ιηϲουϲ ειϲ το ιερον και εδιδαϲκεν", "15": "εθαυμαζον ουν οι ιουδαιοι λεγοντεϲ πωϲ ουτοϲ γραμματα οιδεν μη μεμαθηκωϲ", "16": "απεκριθη ουν αυτοιϲ ιηϲουϲ και ειπεν η εμη διδαχη ουκ εϲτιν εμη αλλα του πεμψαντοϲ με", "17": "εαν τιϲ θελη το θελημα αυτου ποιειν γνωϲεται περι τηϲ διδαχηϲ ποτερον εκ του θεου εϲτιν η εγω απ εμαυτου λαλω", "18": "ο αφ εαυτου λαλων την δοξαν την ιδιαν ζητει ο δε ζητων την δοξαν του πεμψαντοϲ αυτον ουτοϲ αληθηϲ εϲτιν και αδικια εν αυτω ουκ εϲτιν", "19": "ου μωυϲηϲ εδωκεν υμιν τον νομον και ουδειϲ εξ υμων ποιει τον νομον τι με ζητειτε αποκτειναι", "20": "απεκριθη ο οχλοϲ δαιμονιον εχειϲ τιϲ ϲε ζητει αποκτειναι", "21": "απεκριθη ιηϲουϲ και ειπεν αυτοιϲ εν εργον εποιηϲα και παντεϲ θαυμαζετε", "22": "δια τουτο μωυϲηϲ δεδωκεν υμιν την περιτομην ουχ οτι εκ του μωυϲεωϲ εϲτιν αλλ εκ των πατερων και [εν] ϲαββατω περιτεμνετε ανθρωπον", "23": "ει περιτομην λαμβανει [ο] ανθρωποϲ εν ϲαββατω ινα μη λυθη ο νομοϲ μωυϲεωϲ εμοι χολατε οτι ολον ανθρωπον υγιη εποιηϲα εν ϲαββατω", "24": "μη κρινετε κατ οψιν αλλα την δικαιαν κριϲιν κρινετε", "25": "ελεγον ουν τινεϲ εκ των ιεροϲολυμειτων ουχ ουτοϲ εϲτιν ον ζητουϲιν αποκτειναι", "26": "και ιδε παρρηϲια λαλει και ουδεν αυτω λεγουϲιν μη ποτε αληθωϲ εγνωϲαν οι αρχοντεϲ οτι ουτοϲ εϲτιν ο χριϲτοϲ", "27": "αλλα τουτον οιδαμεν ποθεν εϲτιν ο δε χριϲτοϲ οταν ερχηται ουδειϲ γινωϲκει ποθεν εϲτιν", "28": "εκραξεν ουν εν τω ιερω διδαϲκων [ο] ιηϲουϲ και λεγων καμε οιδατε και οιδατε ποθεν ειμι και απ εμαυτου ουκ εληλυθα αλλ εϲτιν αληθινοϲ ο πεμψαϲ με ον υμειϲ ουκ οιδατε", "29": "εγω οιδα αυτον οτι παρ αυτου ειμι κακεινοϲ με απεϲτειλεν", "30": "εζητουν ουν αυτον πιαϲαι και ουδειϲ επεβαλεν επ αυτον την χειρα οτι ουπω εληλυθει η ωρα αυτου", "31": "εκ του οχλου δε πολλοι επιϲτευϲαν ειϲ αυτον και ελεγον ο χριϲτοϲ οταν ελθη μη πλειονα ϲημεια ποιηϲει ων ουτοϲ εποιηϲεν", "32": "ηκουϲαν οι φαριϲαιοι του οχλου γογγυζοντοϲ περι αυτου ταυτα και απεϲτειλαν οι αρχιερειϲ και οι φαριϲαιοι υπηρεταϲ ινα πιαϲωϲιν αυτον", "33": "ειπεν ουν ο ιηϲουϲ ετι χρονον μικρον μεθ υμων ειμι και υπαγω προϲ τον πεμψαντα με", "34": "ζητηϲετε με και ουχ ευρηϲετε με και οπου ειμι εγω υμειϲ ου δυναϲθε ελθειν", "35": "ειπον ουν οι ιουδαιοι προϲ εαυτουϲ που ουτοϲ μελλει πορευεϲθαι οτι ημειϲ ουχ ευρηϲομεν αυτον μη ειϲ την διαϲποραν των ελληνων μελλει πορευεϲθαι και διδαϲκειν τουϲ ελληναϲ", "36": "τιϲ εϲτιν ο λογοϲ ουτοϲ ον ειπε ζητηϲετε με και ουχ ευρηϲετε με και οπου ειμι εγω υμειϲ ου δυναϲθε ελθειν", "37": "εν δε τη εϲχατη ημερα τη μεγαλη τηϲ εορτηϲ ιϲτηκει ο ιηϲουϲ και εκραξεν λεγων εαν τιϲ διψα ερχεϲθω προϲ με και πινετω", "38": "ο πιϲτευων ειϲ εμε καθωϲ ειπεν η γραφη ποταμοι εκ τηϲ κοιλιαϲ αυτου ρευϲουϲιν υδατοϲ ζωντοϲ", "39": "τουτο δε ειπεν περι του πνευματοϲ ου εμελλον λαμβανειν οι πιϲτευϲαντεϲ ειϲ αυτον ουπω γαρ ην πνευμα οτι ιηϲουϲ ουπω εδοξαϲθη", "40": "εκ του οχλου ουν ακουϲαντεϲ των λογων τουτων ελεγον [οτι] ουτοϲ εϲτιν αληθωϲ ο προφητηϲ", "41": "αλλοι ελεγον ουτοϲ εϲτιν ο χριϲτοϲ οι δε ελεγον μη γαρ εκ τηϲ γαλιλαιαϲ ο χριϲτοϲ ερχεται", "42": "ουχ η γραφη ειπεν οτι εκ του ϲπερματοϲ δαυειδ και απο βηθλεεμ τηϲ κωμηϲ οπου ην δαυειδ ερχεται ο χριϲτοϲ", "43": "ϲχιϲμα ουν εγενετο εν τω οχλω δι αυτον", "44": "τινεϲ δε ηθελον εξ αυτων πιαϲαι αυτον αλλ ουδειϲ εβαλεν επ αυτον ταϲ χειραϲ", "45": "ηλθον ουν οι υπηρεται προϲ τουϲ αρχιερειϲ και φαριϲαιουϲ και ειπον αυτοιϲ εκεινοι δια τι ουκ ηγαγετε αυτον", "46": "απεκριθηϲαν οι υπηρεται ουδεποτε ελαληϲεν ουτωϲ ανθρωποϲ", "47": "απεκριθηϲαν ουν [αυτοιϲ] οι φαριϲαιοι μη και υμειϲ πεπλανηϲθε", "48": "μη τιϲ εκ των αρχοντων επιϲτευϲεν ειϲ αυτον η εκ των φαριϲαιων", "49": "αλλα ο οχλοϲ ουτοϲ ο μη γινωϲκων τον νομον επαρατοι ειϲιν", "50": "λεγει νικοδημοϲ προϲ αυτουϲ ο ελθων προϲ αυτον προτερον ειϲ ων εξ αυτων", "51": "μη ο νομοϲ ημων κρινει τον ανθρωπον εαν μη ακουϲη πρωτον παρ αυτου και γνω τι ποιει", "52": "απεκριθηϲαν και ειπαν αυτω μη και ϲυ εκ τηϲ γαλιλαιαϲ ει εραυνηϲον και ιδε οτι εκ τηϲ γαλιλαιαϲ προφητηϲ ουκ εγειρεται", "53": "<n>*</n>"}