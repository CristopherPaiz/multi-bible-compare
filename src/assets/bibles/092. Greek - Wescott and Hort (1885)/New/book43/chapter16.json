{"1": "ταυτα λελαληκα υμιν ινα μη ϲκανδαλιϲθητε", "2": "αποϲυναγωγουϲ ποιηϲουϲιν υμαϲ αλλ ερχεται ωρα ινα παϲ ο αποκτειναϲ [υμαϲ] δοξη λατρειαν προϲφερειν τω θεω", "3": "και ταυτα ποιηϲουϲιν οτι ουκ εγνωϲαν τον πατερα ουδε εμε", "4": "αλλα ταυτα λελαληκα υμιν ινα οταν ελθη η ωρα αυτων μνημονευητε αυτων οτι εγω ειπον υμιν ταυτα δε υμιν εξ αρχηϲ ουκ ειπον οτι μεθ υμων ημην", "5": "νυν δε υπαγω προϲ τον πεμψαντα με και ουδειϲ εξ υμων ερωτα με που υπαγειϲ", "6": "αλλ οτι ταυτα λελαληκα υμιν η λυπη πεπληρωκεν υμων την καρδιαν", "7": "αλλ εγω την αληθειαν λεγω υμιν ϲυμφερει υμιν ινα εγω απελθω εαν γαρ μη απελθω ο παρακλητοϲ ου μη ελθη προϲ υμαϲ εαν δε πορευθω πεμψω αυτον προϲ υμαϲ", "8": "και ελθων εκεινοϲ ελεγξει τον κοϲμον περι αμαρτιαϲ και περι δικαιοϲυνηϲ και περι κριϲεωϲ", "9": "περι αμαρτιαϲ μεν οτι ου πιϲτευουϲιν ειϲ εμε", "10": "περι δικαιοϲυνηϲ δε οτι προϲ τον πατερα υπαγω και ουκετι θεωρειτε με", "11": "περι δε κριϲεωϲ οτι ο αρχων του κοϲμου τουτου κεκριται", "12": "ετι πολλα εχω υμιν λεγειν αλλ ου δυναϲθε βαϲταζειν αρτι", "13": "οταν δε ελθη εκεινοϲ το πνευμα τηϲ αληθειαϲ οδηγηϲει υμαϲ ειϲ την αληθειαν παϲαν ου γαρ λαληϲει αφ εαυτου αλλ οϲα ακουει λαληϲει και τα ερχομενα αναγγελει υμιν", "14": "εκεινοϲ εμε δοξαϲει οτι εκ του εμου λημψεται και αναγγελει υμιν", "15": "παντα οϲα εχει ο πατηρ εμα εϲτιν δια τουτο ειπον οτι εκ του εμου λαμβανει και αναγγελει υμιν", "16": "μικρον και ουκετι θεωρειτε με και παλιν μικρον και οψεϲθε με", "17": "ειπαν ουν εκ των μαθητων αυτου προϲ αλληλουϲ τι εϲτιν τουτο ο λεγει ημιν μικρον και ου θεωρειτε με και παλιν μικρον και οψεϲθε με και οτι υπαγω προϲ τον πατερα", "18": "ελεγον ουν τι εϲτιν τουτο ο λεγει μικρον ουκ οιδαμεν [τι λαλει]", "19": "εγνω ιηϲουϲ οτι ηθελον αυτον ερωταν και ειπεν αυτοιϲ περι τουτου ζητειτε μετ αλληλων οτι ειπον μικρον και ου θεωρειτε με και παλιν μικρον και οψεϲθε με", "20": "αμην αμην λεγω υμιν οτι κλαυϲετε και θρηνηϲετε υμειϲ ο δε κοϲμοϲ χαρηϲεται υμειϲ λυπηθηϲεϲθε αλλ η λυπη υμων ειϲ χαραν γενηϲεται", "21": "η γυνη οταν τικτη λυπην εχει οτι ηλθεν η ωρα αυτηϲ οταν δε γεννηϲη το παιδιον ουκετι μνημονευει τηϲ θλιψεωϲ δια την χαραν οτι εγεννηθη ανθρωποϲ ειϲ τον κοϲμον", "22": "και υμειϲ ουν νυν μεν λυπην εχετε παλιν δε οψομαι υμαϲ και χαρηϲεται υμων η καρδια και την χαραν υμων ουδειϲ αρει αφ υμων", "23": "και εν εκεινη τη ημερα εμε ουκ ερωτηϲετε ουδεν αμην αμην λεγω υμιν αν τι αιτηϲητε τον πατερα δωϲει υμιν εν τω ονοματι μου", "24": "εωϲ αρτι ουκ ητηϲατε ουδεν εν τω ονοματι μου αιτειτε και λημψεϲθε ινα η χαρα υμων η πεπληρωμενη", "25": "ταυτα εν παροιμιαιϲ λελαληκα υμιν ερχεται ωρα οτε ουκετι εν παροιμιαιϲ λαληϲω υμιν αλλα παρρηϲια περι του πατροϲ απαγγελω υμιν", "26": "εν εκεινη τη ημερα εν τω ονοματι μου αιτηϲεϲθε και ου λεγω υμιν οτι εγω ερωτηϲω τον πατερα περι υμων", "27": "αυτοϲ γαρ ο πατηρ φιλει υμαϲ οτι υμειϲ εμε πεφιληκατε και πεπιϲτευκατε οτι εγω παρα του πατροϲ εξηλθον", "28": "εξηλθον εκ του πατροϲ και εληλυθα ειϲ τον κοϲμον παλιν αφιημι τον κοϲμον και πορευομαι προϲ τον πατερα", "29": "λεγουϲιν οι μαθηται αυτου ιδε νυν εν παρρηϲια λαλειϲ και παροιμιαν ουδεμιαν λεγειϲ", "30": "νυν οιδαμεν οτι οιδαϲ παντα και ου χρειαν εχειϲ ινα τιϲ ϲε ερωτα εν τουτω πιϲτευομεν οτι απο θεου εξηλθεϲ", "31": "απεκριθη αυτοιϲ ιηϲουϲ αρτι πιϲτευετε", "32": "ιδου ερχεται ωρα και εληλυθεν ινα ϲκορπιϲθητε εκαϲτοϲ ειϲ τα ιδια καμε μονον αφητε και ουκ ειμι μονοϲ οτι ο πατηρ μετ εμου εϲτιν", "33": "ταυτα λελαληκα υμιν ινα εν εμοι ειρηνην εχητε εν τω κοϲμω θλιψιν εχετε αλλα θαρϲειτε εγω νενικηκα τον κοϲμον"}