{"1": "καγω αδελφοι ουκ ηδυνηθην λαληϲαι υμιν ωϲ πνευματικοιϲ αλλ ωϲ ϲαρκινοιϲ ωϲ νηπιοιϲ εν χριϲτω", "2": "γαλα υμαϲ εποτιϲα ου βρωμα ουπω γαρ εδυναϲθε αλλ ουδε [ετι] νυν δυναϲθε", "3": "ετι γαρ ϲαρκικοι εϲτε οπου γαρ εν υμιν ζηλοϲ και εριϲ ουχι ϲαρκικοι εϲτε και κατα ανθρωπον περιπατειτε", "4": "οταν γαρ λεγη τιϲ εγω μεν ειμι παυλου ετεροϲ δε εγω απολλω ουκ ανθρωποι εϲτε", "5": "τι ουν εϲτιν απολλωϲ τι δε εϲτιν παυλοϲ διακονοι δι ων επιϲτευϲατε και εκαϲτω ωϲ ο κυριοϲ εδωκεν", "6": "εγω εφυτευϲα απολλωϲ εποτιϲεν αλλα ο θεοϲ ηυξανεν", "7": "ωϲτε ουτε ο φυτευων εϲτιν τι ουτε ο ποτιζων αλλ ο αυξανων θεοϲ", "8": "ο φυτευων δε και ο ποτιζων εν ειϲιν εκαϲτοϲ δε τον ιδιον μιϲθον λημψεται κατα τον ιδιον κοπον", "9": "θεου γαρ εϲμεν ϲυνεργοι θεου γεωργιον θεου οικοδομη εϲτε", "10": "κατα την χαριν του θεου την δοθειϲαν μοι ωϲ ϲοφοϲ αρχιτεκτων θεμελιον εθηκα αλλοϲ δε εποικοδομει εκαϲτοϲ δε βλεπετω πωϲ εποικοδομει", "11": "θεμελιον γαρ αλλον ουδειϲ δυναται θειναι παρα τον κειμενον οϲ εϲτιν ιηϲουϲ χριϲτοϲ", "12": "ει δε τιϲ εποικοδομει επι τον θεμελιον χρυϲιον αργυριον λιθουϲ τιμιουϲ ξυλα χορτον καλαμην", "13": "εκαϲτου το εργον φανερον γενηϲεται η γαρ ημερα δηλωϲει οτι εν πυρι αποκαλυπτεται και εκαϲτου το εργον οποιον εϲτιν το πυρ αυτο δοκιμαϲει", "14": "ει τινοϲ το εργον μενει ο εποικοδομηϲεν μιϲθον λημψεται", "15": "ει τινοϲ το εργον κατακαηϲεται ζημιωθηϲεται αυτοϲ δε ϲωθηϲεται ουτωϲ δε ωϲ δια πυροϲ", "16": "ουκ οιδατε οτι ναοϲ θεου εϲτε και το πνευμα του θεου εν υμιν οικει", "17": "ει τιϲ τον ναον του θεου φθειρει φθερει τουτον ο θεοϲ ο γαρ ναοϲ του θεου αγιοϲ εϲτιν οιτινεϲ εϲτε υμειϲ", "18": "μηδειϲ εαυτον εξαπατατω ει τιϲ δοκει ϲοφοϲ ειναι εν υμιν εν τω αιωνι τουτω μωροϲ γενεϲθω ινα γενηται ϲοφοϲ", "19": "η γαρ ϲοφια του κοϲμου τουτου μωρια παρα τω θεω εϲτιν γεγραπται γαρ ο δραϲϲομενοϲ τουϲ ϲοφουϲ εν τη πανουργια αυτων", "20": "και παλιν κυριοϲ γινωϲκει τουϲ διαλογιϲμουϲ των ϲοφων οτι ειϲιν ματαιοι", "21": "ωϲτε μηδειϲ καυχαϲθω εν ανθρωποιϲ παντα γαρ υμων εϲτιν", "22": "ειτε παυλοϲ ειτε απολλωϲ ειτε κηφαϲ ειτε κοϲμοϲ ειτε ζωη ειτε θανατοϲ ειτε ενεϲτωτα ειτε μελλοντα παντα υμων", "23": "υμειϲ δε χριϲτου χριϲτοϲ δε θεου"}