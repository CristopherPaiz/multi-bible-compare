{"1": "περι δε ων εγραψατε καλον ανθρωπω γυναικοϲ μη απτεϲθαι", "2": "δια δε ταϲ πορνειαϲ εκαϲτοϲ την εαυτου γυναικα εχετω και εκαϲτη τον ιδιον ανδρα εχετω", "3": "τη γυναικι ο ανηρ την οφειλην αποδιδοτω ομοιωϲ δε και η γυνη τω ανδρι", "4": "η γυνη του ιδιου ϲωματοϲ ουκ εξουϲιαζει αλλα ο ανηρ ομοιωϲ δε και ο ανηρ του ιδιου ϲωματοϲ ουκ εξουϲιαζει αλλα η γυνη", "5": "μη αποϲτερειτε αλληλουϲ ει μητι [αν] εκ ϲυμφωνου προϲ καιρον ινα ϲχολαϲητε τη προϲευχη και παλιν επι το αυτο ητε ινα μη πειραζη υμαϲ ο ϲαταναϲ δια την ακραϲιαν [υμων]", "6": "τουτο δε λεγω κατα ϲυνγνωμην ου κατ επιταγην", "7": "θελω δε πανταϲ ανθρωπουϲ ειναι ωϲ και εμαυτον αλλα εκαϲτοϲ ιδιον εχει χαριϲμα εκ θεου ο μεν ουτωϲ ο δε ουτωϲ", "8": "λεγω δε τοιϲ αγαμοιϲ και ταιϲ χηραιϲ καλον αυτοιϲ εαν μεινωϲιν ωϲ καγω", "9": "ει δε ουκ εγκρατευονται γαμηϲατωϲαν κρειττον γαρ εϲτιν γαμειν η πυρουϲθαι", "10": "τοιϲ δε γεγαμηκοϲιν παραγγελλω ουκ εγω αλλα ο κυριοϲ γυναικα απο ανδροϲ μη χωριϲθηναι", "11": "εαν δε και χωριϲθη μενετω αγαμοϲ η τω ανδρι καταλλαγητω και ανδρα γυναικα μη αφιεναι", "12": "τοιϲ δε λοιποιϲ λεγω εγω ουχ ο κυριοϲ ει τιϲ αδελφοϲ γυναικα εχει απιϲτον και αυτη ϲυνευδοκει οικειν μετ αυτου μη αφιετω αυτην", "13": "και γυνη ητιϲ εχει ανδρα απιϲτον και ουτοϲ ϲυνευδοκει οικειν μετ αυτηϲ μη αφιετω τον ανδρα", "14": "ηγιαϲται γαρ ο ανηρ ο απιϲτοϲ εν τη γυναικι και ηγιαϲται η γυνη η απιϲτοϲ εν τω αδελφω επει αρα τα τεκνα υμων ακαθαρτα εϲτιν νυν δε αγια εϲτιν", "15": "ει δε ο απιϲτοϲ χωριζεται χωριζεϲθω ου δεδουλωται ο αδελφοϲ η η αδελφη εν τοιϲ τοιουτοιϲ εν δε ειρηνη κεκληκεν υμαϲ ο θεοϲ", "16": "τι γαρ οιδαϲ γυναι ει τον ανδρα ϲωϲειϲ η τι οιδαϲ ανερ ει την γυναικα ϲωϲειϲ", "17": "ει μη εκαϲτω ωϲ μεμερικεν ο κυριοϲ εκαϲτον ωϲ κεκληκεν ο θεοϲ ουτωϲ περιπατειτω και ουτωϲ εν ταιϲ εκκληϲιαιϲ παϲαιϲ διαταϲϲομαι", "18": "περιτετμημενοϲ τιϲ εκληθη μη επιϲπαϲθω εν ακροβυϲτια κεκληται τιϲ μη περιτεμνεϲθω", "19": "η περιτομη ουδεν εϲτιν και η ακροβυϲτια ουδεν εϲτιν αλλα τηρηϲιϲ εντολων θεου", "20": "εκαϲτοϲ εν τη κληϲει η εκληθη εν ταυτη μενετω", "21": "δουλοϲ εκληθηϲ μη ϲοι μελετω αλλ ει και δυναϲαι ελευθεροϲ γενεϲθαι μαλλον χρηϲαι", "22": "ο γαρ εν κυριω κληθειϲ δουλοϲ απελευθεροϲ κυριου εϲτιν ομοιωϲ ο ελευθεροϲ κληθειϲ δουλοϲ εϲτιν χριϲτου", "23": "τιμηϲ ηγοραϲθητε μη γινεϲθε δουλοι ανθρωπων", "24": "εκαϲτοϲ εν ω εκληθη αδελφοι εν τουτω μενετω παρα θεω", "25": "περι δε των παρθενων επιταγην κυριου ουκ εχω γνωμην δε διδωμι ωϲ ηλεημενοϲ υπο κυριου πιϲτοϲ ειναι", "26": "νομιζω ουν τουτο καλον υπαρχειν δια την ενεϲτωϲαν αναγκην οτι καλον ανθρωπω το ουτωϲ ειναι", "27": "δεδεϲαι γυναικι μη ζητει λυϲιν λελυϲαι απο γυναικοϲ μη ζητει γυναικα", "28": "εαν δε και γαμηϲηϲ ουχ ημαρτεϲ και εαν γημη [η] παρθενοϲ ουχ ημαρτεν θλιψιν δε τη ϲαρκι εξουϲιν οι τοιουτοι εγω δε υμων φειδομαι", "29": "τουτο δε φημι αδελφοι ο καιροϲ ϲυνεϲταλμενοϲ εϲτιν το λοιπον ινα και οι εχοντεϲ γυναικαϲ ωϲ μη εχοντεϲ ωϲιν", "30": "και οι κλαιοντεϲ ωϲ μη κλαιοντεϲ και οι χαιροντεϲ ωϲ μη χαιροντεϲ και οι αγοραζοντεϲ ωϲ μη κατεχοντεϲ", "31": "και οι χρωμενοι τον κοϲμον ωϲ μη καταχρωμενοι παραγει γαρ το ϲχημα του κοϲμου τουτου", "32": "θελω δε υμαϲ αμεριμνουϲ ειναι ο αγαμοϲ μεριμνα τα του κυριου πωϲ αρεϲη τω κυριω", "33": "ο δε γαμηϲαϲ μεριμνα τα του κοϲμου πωϲ αρεϲη τη γυναικι και μεμεριϲται και η γυνη η αγαμοϲ και η παρθενοϲ", "34": "μεριμνα τα του κυριου ινα η αγια [και] τω ϲωματι και τω πνευματι η δε γαμηϲαϲα μεριμνα τα του κοϲμου πωϲ αρεϲη τω ανδρι", "35": "τουτο δε προϲ το υμων αυτων ϲυμφορον λεγω ουχ ινα βροχον υμιν επιβαλω αλλα προϲ το ευϲχημον και ευπαρεδρον τω κυριω απεριϲπαϲτωϲ", "36": "ει δε τιϲ αϲχημονειν επι την παρθενον αυτου νομιζει εαν η υπερακμοϲ και ουτωϲ οφειλει γινεϲθαι ο θελει ποιειτω ουχ αμαρτανει γαμειτωϲαν", "37": "οϲ δε εϲτηκεν εν τη καρδια αυτου εδραιοϲ μη εχων αναγκην εξουϲιαν δε εχει περι του ιδιου θεληματοϲ και τουτο κεκρικεν εν τη ιδια καρδια τηρειν την εαυτου παρθενον καλωϲ ποιηϲει", "38": "ωϲτε και ο γαμιζων την εαυτου παρθενον καλωϲ ποιει και ο μη γαμιζων κρειϲϲον ποιηϲει", "39": "γυνη δεδεται εφ οϲον χρονον ζη ο ανηρ αυτηϲ εαν δε κοιμηθη ο ανηρ ελευθερα εϲτιν ω θελει γαμηθηναι μονον εν κυριω", "40": "μακαριωτερα δε εϲτιν εαν ουτωϲ μεινη κατα την εμην γνωμην δοκω γαρ καγω πνευμα θεου εχειν"}