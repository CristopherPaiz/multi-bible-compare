{"1": "ου θελω γαρ υμαϲ αγνοειν αδελφοι οτι οι πατερεϲ ημων παντεϲ υπο την νεφελην ηϲαν και παντεϲ δια τηϲ θαλαϲϲηϲ διηλθον", "2": "και παντεϲ ειϲ τον μωυϲην εβαπτιϲαντο εν τη νεφελη και εν τη θαλαϲϲη", "3": "και παντεϲ [το αυτο] πνευματικον βρωμα εφαγον", "4": "και παντεϲ το αυτο πνευματικον επιον πομα επινον γαρ εκ πνευματικηϲ ακολουθουϲηϲ πετραϲ η πετρα δε ην ο χριϲτοϲ", "5": "αλλ ουκ εν τοιϲ πλειοϲιν αυτων ηυδοκηϲεν ο θεοϲ κατεϲτρωθηϲαν γαρ εν τη ερημω", "6": "ταυτα δε τυποι ημων εγενηθηϲαν ειϲ το μη ειναι ημαϲ επιθυμηταϲ κακων καθωϲ κακεινοι επεθυμηϲαν", "7": "μηδε ειδωλολατραι γινεϲθε καθωϲ τινεϲ αυτων ωϲπερ γεγραπται εκαθιϲεν ο λαοϲ φαγειν και πειν και ανεϲτηϲαν παιζειν", "8": "μηδε πορνευωμεν καθωϲ τινεϲ αυτων επορνευϲαν και επεϲαν μια ημερα εικοϲι τρειϲ χιλιαδεϲ", "9": "μηδε εκπειραζωμεν τον κυριον καθωϲ τινεϲ αυτων επειραϲαν και υπο των οφεων απωλλυντο", "10": "μηδε γογγυζετε καθαπερ τινεϲ αυτων εγογγυϲαν και απωλοντο υπο του ολοθρευτου", "11": "ταυτα δε τυπικωϲ ϲυνεβαινεν εκεινοιϲ εγραφη δε προϲ νουθεϲιαν ημων ειϲ ουϲ τα τελη των αιωνων κατηντηκεν", "12": "ωϲτε ο δοκων εϲταναι βλεπετω μη πεϲη", "13": "πειραϲμοϲ υμαϲ ουκ ειληφεν ει μη ανθρωπινοϲ πιϲτοϲ δε ο θεοϲ οϲ ουκ εαϲει υμαϲ πειραϲθηναι υπερ ο δυναϲθε αλλα ποιηϲει ϲυν τω πειραϲμω και την εκβαϲιν του δυναϲθαι υπενεγκειν", "14": "διοπερ αγαπητοι μου φευγετε απο τηϲ ειδωλολατριαϲ", "15": "ωϲ φρονιμοιϲ λεγω κρινατε υμειϲ ο φημι", "16": "το ποτηριον τηϲ ευλογιαϲ ο ευλογουμεν ουχι κοινωνια εϲτιν του αιματοϲ του χριϲτου τον αρτον ον κλωμεν ουχι κοινωνια του ϲωματοϲ του χριϲτου εϲτιν", "17": "οτι ειϲ αρτοϲ εν ϲωμα οι πολλοι εϲμεν οι γαρ παντεϲ εκ του ενοϲ αρτου μετεχομεν", "18": "βλεπετε τον ιϲραηλ κατα ϲαρκα ουχ οι εϲθιοντεϲ ταϲ θυϲιαϲ κοινωνοι του θυϲιαϲτηριου ειϲιν", "19": "τι ουν φημι οτι ειδωλοθυτον τι εϲτιν η οτι ειδωλον τι εϲτιν", "20": "αλλ οτι α θυουϲιν [τα εθνη] δαιμονιοιϲ και ου θεω θυουϲιν ου θελω δε υμαϲ κοινωνουϲ των δαιμονιων γινεϲθαι", "21": "ου δυναϲθε ποτηριον κυριου πινειν και ποτηριον δαιμονιων ου δυναϲθε τραπεζηϲ κυριου μετεχειν και τραπεζηϲ δαιμονιων", "22": "η παραζηλουμεν τον κυριον μη ιϲχυροτεροι αυτου εϲμεν", "23": "παντα εξεϲτιν αλλ ου παντα ϲυμφερει παντα εξεϲτιν αλλ ου παντα οικοδομει", "24": "μηδειϲ το εαυτου ζητειτω αλλα το του ετερου", "25": "παν το εν μακελλω πωλουμενον εϲθιετε μηδεν ανακρινοντεϲ δια την ϲυνειδηϲιν", "26": "του κυριου γαρ η γη και το πληρωμα αυτηϲ", "27": "ει τιϲ καλει υμαϲ των απιϲτων και θελετε πορευεϲθαι παν το παρατιθεμενον υμιν εϲθιετε μηδεν ανακρινοντεϲ δια την ϲυνειδηϲιν", "28": "εαν δε τιϲ υμιν ειπη τουτο ιεροθυτον εϲτιν μη εϲθιετε δι εκεινον τον μηνυϲαντα και την ϲυνειδηϲιν", "29": "ϲυνειδηϲιν δε λεγω ουχι την εαυτου αλλα την του ετερου ινα τι γαρ η ελευθερια μου κρινεται υπο αλληϲ ϲυνειδηϲεωϲ", "30": "ει εγω χαριτι μετεχω τι βλαϲφημουμαι υπερ ου εγω ευχαριϲτω", "31": "ειτε ουν εϲθιετε ειτε πινετε ειτε τι ποιειτε παντα ειϲ δοξαν θεου ποιειτε", "32": "απροϲκοποι και ιουδαιοιϲ γινεϲθε και ελληϲιν και τη εκκληϲια του θεου", "33": "καθωϲ καγω παντα παϲιν αρεϲκω μη ζητων το εμαυτου ϲυμφορον αλλα το των πολλων ινα ϲωθωϲιν"}