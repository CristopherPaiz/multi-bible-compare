{"1": "ουκ ειμι ελευθεροϲ ουκ ειμι αποϲτολοϲ ουχι ιηϲουν τον κυριον ημων εορακα ου το εργον μου υμειϲ εϲτε εν κυριω", "2": "ει αλλοιϲ ουκ ειμι αποϲτολοϲ αλλα γε υμιν ειμι η γαρ ϲφραγιϲ μου τηϲ αποϲτοληϲ υμειϲ εϲτε εν κυριω", "3": "η εμη απολογια τοιϲ εμε ανακρινουϲιν εϲτιν αυτη", "4": "μη ουκ εχομεν εξουϲιαν φαγειν και πειν", "5": "μη ουκ εχομεν εξουϲιαν αδελφην γυναικα περιαγειν ωϲ και οι λοιποι αποϲτολοι και οι αδελφοι του κυριου και κηφαϲ", "6": "η μονοϲ εγω και βαρναβαϲ ουκ εχομεν εξουϲιαν μη εργαζεϲθαι", "7": "τιϲ ϲτρατευεται ιδιοιϲ οψωνιοιϲ ποτε τιϲ φυτευει αμπελωνα και τον καρπον αυτου ουκ εϲθιει [η] τιϲ ποιμαινει ποιμνην και εκ του γαλακτοϲ τηϲ ποιμνηϲ ουκ εϲθιει", "8": "μη κατα ανθρωπον ταυτα λαλω η και ο νομοϲ ταυτα ου λεγει", "9": "εν γαρ τω μωυϲεωϲ νομω γεγραπται ου φιμωϲειϲ βουν αλοωντα μη των βοων μελει τω θεω", "10": "η δι ημαϲ παντωϲ λεγει δι ημαϲ γαρ εγραφη οτι οφειλει επ ελπιδι ο αροτριων αροτριαν και ο αλοων επ ελπιδι του μετεχειν", "11": "ει ημειϲ υμιν τα πνευματικα εϲπειραμεν μεγα ει ημειϲ υμων τα ϲαρκικα θεριϲομεν", "12": "ει αλλοι τηϲ υμων εξουϲιαϲ μετεχουϲιν ου μαλλον ημειϲ αλλ ουκ εχρηϲαμεθα τη εξουϲια ταυτη αλλα παντα ϲτεγομεν ινα μη τινα ενκοπην δωμεν τω ευαγγελιω του χριϲτου", "13": "ουκ οιδατε οτι οι τα ιερα εργαζομενοι τα εκ του ιερου εϲθιουϲιν οι τω θυϲιαϲτηριω παρεδρευοντεϲ τω θυϲιαϲτηριω ϲυνμεριζονται", "14": "ουτωϲ και ο κυριοϲ διεταξεν τοιϲ το ευαγγελιον καταγγελλουϲιν εκ του ευαγγελιου ζην", "15": "εγω δε ου κεχρημαι ουδενι τουτων ουκ εγραψα δε ταυτα ινα ουτωϲ γενηται εν εμοι καλον γαρ μοι μαλλον αποθανειν η το καυχημα μου ουδειϲ κενωϲει", "16": "εαν γαρ ευαγγελιζωμαι ουκ εϲτιν μοι καυχημα αναγκη γαρ μοι επικειται ουαι γαρ μοι εϲτιν εαν μη ευαγγελιϲωμαι", "17": "ει γαρ εκων τουτο πραϲϲω μιϲθον εχω ει δε ακων οικονομιαν πεπιϲτευμαι", "18": "τιϲ ουν μου εϲτιν ο μιϲθοϲ ινα ευαγγελιζομενοϲ αδαπανον θηϲω το ευαγγελιον ειϲ το μη καταχρηϲαϲθαι τη εξουϲια μου εν τω ευαγγελιω", "19": "ελευθεροϲ γαρ ων εκ παντων παϲιν εμαυτον εδουλωϲα ινα τουϲ πλειοναϲ κερδηϲω", "20": "και εγενομην τοιϲ ιουδαιοιϲ ωϲ ιουδαιοϲ ινα ιουδαιουϲ κερδηϲω τοιϲ υπο νομον ωϲ υπο νομον μη ων αυτοϲ υπο νομον ινα τουϲ υπο νομον κερδηϲω", "21": "τοιϲ ανομοιϲ ωϲ ανομοϲ μη ων ανομοϲ θεου αλλ εννομοϲ χριϲτου ινα κερδανω τουϲ ανομουϲ", "22": "εγενομην τοιϲ αϲθενεϲιν αϲθενηϲ ινα τουϲ αϲθενειϲ κερδηϲω τοιϲ παϲιν γεγονα παντα ινα παντωϲ τιναϲ ϲωϲω", "23": "παντα δε ποιω δια το ευαγγελιον ινα ϲυνκοινωνοϲ αυτου γενωμαι", "24": "ουκ οιδατε οτι οι εν ϲταδιω τρεχοντεϲ παντεϲ μεν τρεχουϲιν ειϲ δε λαμβανει το βραβειον ουτωϲ τρεχετε ινα καταλαβητε", "25": "παϲ δε ο αγωνιζομενοϲ παντα εγκρατευεται εκεινοι μεν ουν ινα φθαρτον ϲτεφανον λαβωϲιν ημειϲ δε αφθαρτον", "26": "εγω τοινυν ουτωϲ τρεχω ωϲ ουκ αδηλωϲ ουτωϲ πυκτευω ωϲ ουκ αερα δερων", "27": "αλλα υπωπιαζω μου το ϲωμα και δουλαγωγω μη πωϲ αλλοιϲ κηρυξαϲ αυτοϲ αδοκιμοϲ γενωμαι"}