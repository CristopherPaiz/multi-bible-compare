{"1": "περι δε των ειδωλοθυτων οιδαμεν οτι παντεϲ γνωϲιν εχομεν η γνωϲιϲ φυϲιοι η δε αγαπη οικοδομει", "2": "ει τιϲ δοκει εγνωκεναι τι ουπω εγνω καθωϲ δει γνωναι", "3": "ει δε τιϲ αγαπα τον θεον ουτοϲ εγνωϲται υπ αυτου", "4": "περι τηϲ βρωϲεωϲ ουν των ειδωλοθυτων οιδαμεν οτι ουδεν ειδωλον εν κοϲμω και οτι ουδειϲ θεοϲ ει μη ειϲ", "5": "και γαρ ειπερ ειϲιν λεγομενοι θεοι ειτε εν ουρανω ειτε επι γηϲ ωϲπερ ειϲιν θεοι πολλοι και κυριοι πολλοι", "6": "[αλλ] ημιν ειϲ θεοϲ ο πατηρ εξ ου τα παντα και ημειϲ ειϲ αυτον και ειϲ κυριοϲ ιηϲουϲ χριϲτοϲ δι ου τα παντα και ημειϲ δι αυτου", "7": "αλλ ουκ εν παϲιν η γνωϲιϲ τινεϲ δε τη ϲυνηθεια εωϲ αρτι του ειδωλου ωϲ ειδωλοθυτον εϲθιουϲιν και η ϲυνειδηϲιϲ αυτων αϲθενηϲ ουϲα μολυνεται", "8": "βρωμα δε ημαϲ ου παραϲτηϲει τω θεω ουτε εαν μη φαγωμεν υϲτερουμεθα ουτε εαν φαγωμεν περιϲϲευομεν", "9": "βλεπετε δε μη πωϲ η εξουϲια υμων αυτη προϲκομμα γενηται τοιϲ αϲθενεϲιν", "10": "εαν γαρ τιϲ ιδη [ϲε] τον εχοντα γνωϲιν εν ειδωλιω κατακειμενον ουχι η ϲυνειδηϲιϲ αυτου αϲθενουϲ οντοϲ οικοδομηθηϲεται ειϲ το τα ειδωλοθυτα εϲθιειν", "11": "απολλυται γαρ ο αϲθενων εν τη ϲη γνωϲει ο αδελφοϲ δι ον χριϲτοϲ απεθανεν", "12": "ουτωϲ δε αμαρτανοντεϲ ειϲ τουϲ αδελφουϲ και τυπτοντεϲ αυτων την ϲυνειδηϲιν αϲθενουϲαν ειϲ χριϲτον αμαρτανετε", "13": "διοπερ ει βρωμα ϲκανδαλιζει τον αδελφον μου ου μη φαγω κρεα ειϲ τον αιωνα ινα μη τον αδελφον μου ϲκανδαλιϲω"}