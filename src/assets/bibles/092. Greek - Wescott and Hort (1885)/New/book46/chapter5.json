{"1": "ολωϲ ακουεται εν υμιν πορνεια και τοιαυτη πορνεια ητιϲ ουδε εν τοιϲ εθνεϲιν ωϲτε γυναικα τινα του πατροϲ εχειν", "2": "και υμειϲ πεφυϲιωμενοι εϲτε και ουχι μαλλον επενθηϲατε ινα αρθη εκ μεϲου υμων ο το εργον τουτο πραξαϲ", "3": "εγω μεν γαρ απων τω ϲωματι παρων δε τω πνευματι ηδη κεκρικα ωϲ παρων τον ουτωϲ τουτο κατεργαϲαμενον", "4": "εν τω ονοματι του κυριου [ημων] ιηϲου ϲυναχθεντων υμων και του εμου πνευματοϲ ϲυν τη δυναμει του κυριου ημων ιηϲου", "5": "παραδουναι τον τοιουτον τω ϲατανα ειϲ ολεθρον τηϲ ϲαρκοϲ ινα το πνευμα ϲωθη εν τη ημερα του κυριου", "6": "ου καλον το καυχημα υμων ουκ οιδατε οτι μικρα ζυμη ολον το φυραμα ζυμοι", "7": "εκκαθαρατε την παλαιαν ζυμην ινα ητε νεον φυραμα καθωϲ εϲτε αζυμοι και γαρ το παϲχα ημων ετυθη χριϲτοϲ", "8": "ωϲτε εορταζωμεν μη εν ζυμη παλαια μηδε εν ζυμη κακιαϲ και πονηριαϲ αλλ εν αζυμοιϲ ειλικρινιαϲ και αληθειαϲ", "9": "εγραψα υμιν εν τη επιϲτολη μη ϲυναναμιγνυϲθαι πορνοιϲ", "10": "ου παντωϲ τοιϲ πορνοιϲ του κοϲμου τουτου η τοιϲ πλεονεκταιϲ και αρπαξιν η ειδωλολατραιϲ επει ωφειλετε αρα εκ του κοϲμου εξελθειν", "11": "νυν δε εγραψα υμιν μη ϲυναναμιγνυϲθαι εαν τιϲ αδελφοϲ ονομαζομενοϲ η πορνοϲ η πλεονεκτηϲ η ειδωλολατρηϲ η λοιδοροϲ η μεθυϲοϲ η αρπαξ τω τοιουτω μηδε ϲυνεϲθιειν", "12": "τι γαρ μοι τουϲ εξω κρινειν ουχι τουϲ εϲω υμειϲ κρινετε", "13": "τουϲ δε εξω ο θεοϲ κρινει εξαρατε τον πονηρον εξ υμων αυτων"}