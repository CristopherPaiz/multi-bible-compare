{"1": "ερωτωμεν δε υμαϲ αδελφοι υπερ τηϲ παρουϲιαϲ του κυριου [ημων] ιηϲου χριϲτου και ημων επιϲυναγωγηϲ επ αυτον", "2": "ειϲ το μη ταχεωϲ ϲαλευθηναι υμαϲ απο του νοοϲ μηδε θροειϲθαι μητε δια πνευματοϲ μητε δια λογου μητε δι επιϲτοληϲ ωϲ δι ημων ωϲ οτι ενεϲτηκεν η ημερα του κυριου", "3": "μη τιϲ υμαϲ εξαπατηϲη κατα μηδενα τροπον οτι εαν μη ελθη η αποϲταϲια πρωτον και αποκαλυφθη ο ανθρωποϲ τηϲ ανομιαϲ ο υιοϲ τηϲ απωλειαϲ", "4": "ο αντικειμενοϲ και υπεραιρομενοϲ επι παντα λεγομενον θεον η ϲεβαϲμα ωϲτε αυτον ειϲ τον ναον του θεου καθιϲαι αποδεικνυντα εαυτον οτι εϲτιν θεοϲ", "5": "ου μνημονευετε οτι ετι ων προϲ υμαϲ ταυτα ελεγον υμιν", "6": "και νυν το κατεχον οιδατε ειϲ το αποκαλυφθηναι αυτον εν τω αυτου καιρω", "7": "το γαρ μυϲτηριον ηδη ενεργειται τηϲ ανομιαϲ μονον ο κατεχων αρτι εωϲ εκ μεϲου γενηται", "8": "και τοτε αποκαλυφθηϲεται ο ανομοϲ ον ο κυριοϲ [ιηϲουϲ] ανελει τω πνευματι του ϲτοματοϲ αυτου και καταργηϲει τη επιφανεια τηϲ παρουϲιαϲ αυτου", "9": "ου εϲτιν η παρουϲια κατ ενεργειαν του ϲατανα εν παϲη δυναμει και ϲημειοιϲ και τεραϲιν ψευδουϲ", "10": "και εν παϲη απατη αδικιαϲ τοιϲ απολλυμενοιϲ ανθ ων την αγαπην τηϲ αληθειαϲ ουκ εδεξαντο ειϲ το ϲωθηναι αυτουϲ", "11": "και δια τουτο πεμπει αυτοιϲ ο θεοϲ ενεργειαν πλανηϲ ειϲ το πιϲτευϲαι αυτουϲ τω ψευδει", "12": "ινα κριθωϲιν παντεϲ οι μη πιϲτευϲαντεϲ τη αληθεια αλλα ευδοκηϲαντεϲ τη αδικια", "13": "ημειϲ δε οφειλομεν ευχαριϲτειν τω θεω παντοτε περι υμων αδελφοι ηγαπημενοι υπο κυριου οτι ειλατο υμαϲ ο θεοϲ απ αρχηϲ ειϲ ϲωτηριαν εν αγιαϲμω πνευματοϲ και πιϲτει αληθειαϲ", "14": "ειϲ ο εκαλεϲεν υμαϲ δια του ευαγγελιου ημων ειϲ περιποιηϲιν δοξηϲ του κυριου ημων ιηϲου χριϲτου", "15": "αρα ουν αδελφοι ϲτηκετε και κρατειτε ταϲ παραδοϲειϲ αϲ εδιδαχθητε ειτε δια λογου ειτε δι επιϲτοληϲ ημων", "16": "αυτοϲ δε ο κυριοϲ ημων ιηϲουϲ χριϲτοϲ και [ο] θεοϲ ο πατηρ ημων ο αγαπηϲαϲ ημαϲ και δουϲ παρακληϲιν αιωνιαν και ελπιδα αγαθην εν χαριτι", "17": "παρακαλεϲαι υμων ταϲ καρδιαϲ και ϲτηριξαι εν παντι εργω και λογω αγαθω"}