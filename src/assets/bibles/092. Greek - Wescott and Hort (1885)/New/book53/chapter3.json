{"1": "το λοιπον προϲευχεϲθε αδελφοι περι ημων ινα ο λογοϲ του κυριου τρεχη και δοξαζηται καθωϲ και προϲ υμαϲ", "2": "και ινα ρυϲθωμεν απο των ατοπων και πονηρων ανθρωπων ου γαρ παντων η πιϲτιϲ", "3": "πιϲτοϲ δε εϲτιν ο κυριοϲ οϲ ϲτηριξει υμαϲ και φυλαξει απο του πονηρου", "4": "πεποιθαμεν δε εν κυριω εφ υμαϲ οτι α παραγγελλομεν [και] ποιειτε και ποιηϲετε", "5": "ο δε κυριοϲ κατευθυναι υμων ταϲ καρδιαϲ ειϲ την αγαπην του θεου και ειϲ την υπομονην του χριϲτου", "6": "παραγγελλομεν δε υμιν αδελφοι εν ονοματι του κυριου ιηϲου χριϲτου ϲτελλεϲθαι υμαϲ απο παντοϲ αδελφου ατακτωϲ περιπατουντοϲ και μη κατα την παραδοϲιν ην παρελαβετε παρ ημων", "7": "αυτοι γαρ οιδατε πωϲ δει μιμειϲθαι ημαϲ οτι ουκ ητακτηϲαμεν εν υμιν", "8": "ουδε δωρεαν αρτον εφαγομεν παρα τινοϲ αλλ εν κοπω και μοχθω νυκτοϲ και ημεραϲ εργαζομενοι προϲ το μη επιβαρηϲαι τινα υμων", "9": "ουχ οτι ουκ εχομεν εξουϲιαν αλλ ινα εαυτουϲ τυπον δωμεν υμιν ειϲ το μιμειϲθαι ημαϲ", "10": "και γαρ οτε ημεν προϲ υμαϲ τουτο παρηγγελλομεν υμιν οτι ει τιϲ ου θελει εργαζεϲθαι μηδε εϲθιετω", "11": "ακουομεν γαρ τιναϲ περιπατουνταϲ εν υμιν ατακτωϲ μηδεν εργαζομενουϲ αλλα περιεργαζομενουϲ", "12": "τοιϲ δε τοιουτοιϲ παραγγελλομεν και παρακαλουμεν εν κυριω ιηϲου χριϲτω ινα μετα ηϲυχιαϲ εργαζομενοι τον εαυτων αρτον εϲθιωϲιν", "13": "υμειϲ δε αδελφοι μη ενκακηϲητε καλοποιουντεϲ", "14": "ει δε τιϲ ουχ υπακουει τω λογω ημων δια τηϲ επιϲτοληϲ τουτον ϲημειουϲθε μη ϲυναναμιγνυϲθαι αυτω ινα εντραπη", "15": "και μη ωϲ εχθρον ηγειϲθε αλλα νουθετειτε ωϲ αδελφον", "16": "αυτοϲ δε ο κυριοϲ τηϲ ειρηνηϲ δωη υμιν την ειρηνην δια παντοϲ εν παντι τροπω ο κυριοϲ μετα παντων υμων", "17": "ο αϲπαϲμοϲ τη εμη χειρι παυλου ο εϲτιν ϲημειον εν παϲη επιϲτολη ουτωϲ γραφω", "18": "η χαριϲ του κυριου ημων ιηϲου χριϲτου μετα παντων υμων"}