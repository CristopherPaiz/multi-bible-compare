{"1": "επειτα δια δεκατεϲϲαρων ετων παλιν ανεβην ειϲ ιεροϲολυμα μετα βαρναβα ϲυνπαραλαβων και τιτον", "2": "ανεβην δε κατα αποκαλυψιν και ανεθεμην αυτοιϲ το ευαγγελιον ο κηρυϲϲω εν τοιϲ εθνεϲιν κατ ιδιαν δε τοιϲ δοκουϲιν μη πωϲ ειϲ κενον τρεχω η εδραμον", "3": "αλλ ουδε τιτοϲ ο ϲυν εμοι ελλην ων ηναγκαϲθη περιτμηθηναι", "4": "δια δε τουϲ παρειϲακτουϲ ψευδαδελφουϲ οιτινεϲ παρειϲηλθον καταϲκοπηϲαι την ελευθεριαν ημων ην εχομεν εν χριϲτω ιηϲου ινα ημαϲ καταδουλωϲουϲιν", "5": "οιϲ ουδε προϲ ωραν ειξαμεν τη υποταγη ινα η αληθεια του ευαγγελιου διαμεινη προϲ υμαϲ", "6": "απο δε των δοκουντων ειναι τι οποιοι ποτε ηϲαν ουδεν μοι διαφερει προϲωπον [ο] θεοϲ ανθρωπου ου λαμβανει εμοι γαρ οι δοκουντεϲ ουδεν προϲανεθεντο", "7": "αλλα τουναντιον ιδοντεϲ οτι πεπιϲτευμαι το ευαγγελιον τηϲ ακροβυϲτιαϲ καθωϲ πετροϲ τηϲ περιτομηϲ", "8": "ο γαρ ενεργηϲαϲ πετρω ειϲ αποϲτολην τηϲ περιτομηϲ ενηργηϲεν και εμοι ειϲ τα εθνη", "9": "και γνοντεϲ την χαριν την δοθειϲαν μοι ιακωβοϲ και κηφαϲ και ιωανηϲ οι δοκουντεϲ ϲτυλοι ειναι δεξιαϲ εδωκαν εμοι και βαρναβα κοινωνιαϲ ινα ημειϲ ειϲ τα εθνη αυτοι δε ειϲ την περιτομην", "10": "μονον των πτωχων ινα μνημονευωμεν ο και εϲπουδαϲα αυτο τουτο ποιηϲαι", "11": "οτε δε ηλθεν κηφαϲ ειϲ αντιοχειαν κατα προϲωπον αυτω αντεϲτην οτι κατεγνωϲμενοϲ ην", "12": "προ του γαρ ελθειν τιναϲ απο ιακωβου μετα των εθνων ϲυνηϲθιεν οτε δε ηλθον υπεϲτελλεν και αφωριζεν εαυτον φοβουμενοϲ τουϲ εκ περιτομηϲ", "13": "και ϲυνυπεκριθηϲαν αυτω [και] οι λοιποι ιουδαιοι ωϲτε και βαρναβαϲ ϲυναπηχθη αυτων τη υποκριϲει", "14": "αλλ οτε ειδον οτι ουκ ορθοποδουϲιν προϲ την αληθειαν του ευαγγελιου ειπον τω κηφα εμπροϲθεν παντων ει ϲυ ιουδαιοϲ υπαρχων εθνικωϲ και ουκ ιουδαικωϲ ζηϲ πωϲ τα εθνη αναγκαζειϲ ιουδαιζειν", "15": "ημειϲ φυϲει ιουδαιοι και ουκ εξ εθνων αμαρτωλοι", "16": "ειδοτεϲ δε οτι ου δικαιουται ανθρωποϲ εξ εργων νομου εαν μη δια πιϲτεωϲ χριϲτου ιηϲου και ημειϲ ειϲ χριϲτον ιηϲουν επιϲτευϲαμεν ινα δικαιωθωμεν εκ πιϲτεωϲ χριϲτου και ουκ εξ εργων νομου οτι εξ εργων νομου ου δικαιωθηϲεται παϲα ϲαρξ", "17": "ει δε ζητουντεϲ δικαιωθηναι εν χριϲτω ευρεθημεν και αυτοι αμαρτωλοι αρα χριϲτοϲ αμαρτιαϲ διακονοϲ μη γενοιτο", "18": "ει γαρ α κατελυϲα ταυτα παλιν οικοδομω παραβατην εμαυτον ϲυνιϲτανω", "19": "εγω γαρ δια νομου νομω απεθανον ινα θεω ζηϲω χριϲτω ϲυνεϲταυρωμαι", "20": "ζω δε ουκετι εγω ζη δε εν εμοι χριϲτοϲ ο δε νυν ζω εν ϲαρκι εν πιϲτει ζω τη του υιου του θεου του αγαπηϲαντοϲ με και παραδοντοϲ εαυτον υπερ εμου", "21": "ουκ αθετω την χαριν του θεου ει γαρ δια νομου δικαιοϲυνη αρα χριϲτοϲ δωρεαν απεθανεν"}