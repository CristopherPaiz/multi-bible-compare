{"1": "τη ελευθερια ημαϲ χριϲτοϲ ηλευθερωϲεν ϲτηκετε ουν και μη παλιν ζυγω δουλειαϲ ενεχεϲθε", "2": "ιδε εγω παυλοϲ λεγω υμιν οτι εαν περιτεμνηϲθε χριϲτοϲ υμαϲ ουδεν ωφεληϲει", "3": "μαρτυρομαι δε παλιν παντι ανθρωπω περιτεμνομενω οτι οφειλετηϲ εϲτιν ολον τον νομον ποιηϲαι", "4": "κατηργηθητε απο χριϲτου οιτινεϲ εν νομω δικαιουϲθε τηϲ χαριτοϲ εξεπεϲατε", "5": "ημειϲ γαρ πνευματι εκ πιϲτεωϲ ελπιδα δικαιοϲυνηϲ απεκδεχομεθα", "6": "εν γαρ χριϲτω [ιηϲου] ουτε περιτομη τι ιϲχυει ουτε ακροβυϲτια αλλα πιϲτιϲ δι αγαπηϲ ενεργουμενη", "7": "ετρεχετε καλωϲ τιϲ υμαϲ ενεκοψεν αληθεια μη πειθεϲθαι", "8": "η πειϲμονη ουκ εκ του καλουντοϲ υμαϲ", "9": "μικρα ζυμη ολον το φυραμα ζυμοι", "10": "εγω πεποιθα ειϲ υμαϲ εν κυριω οτι ουδεν αλλο φρονηϲετε ο δε ταραϲϲων υμαϲ βαϲταϲει το κριμα οϲτιϲ εαν η", "11": "εγω δε αδελφοι ει περιτομην ετι κηρυϲϲω τι ετι διωκομαι αρα κατηργηται το ϲκανδαλον του ϲταυρου", "12": "οφελον και αποκοψονται οι αναϲτατουντεϲ υμαϲ", "13": "υμειϲ γαρ επ ελευθερια εκληθητε αδελφοι μονον μη την ελευθεριαν ειϲ αφορμην τη ϲαρκι αλλα δια τηϲ αγαπηϲ δουλευετε αλληλοιϲ", "14": "ο γαρ παϲ νομοϲ εν ενι λογω πεπληρωται εν τω αγαπηϲειϲ τον πληϲιον ϲου ωϲ ϲεαυτον", "15": "ει δε αλληλουϲ δακνετε και κατεϲθιετε βλεπετε μη υπ αλληλων αναλωθητε", "16": "λεγω δε πνευματι περιπατειτε και επιθυμιαν ϲαρκοϲ ου μη τελεϲητε", "17": "η γαρ ϲαρξ επιθυμει κατα του πνευματοϲ το δε πνευμα κατα τηϲ ϲαρκοϲ ταυτα γαρ αλληλοιϲ αντικειται ινα μη α εαν θελητε ταυτα ποιητε", "18": "ει δε πνευματι αγεϲθε ουκ εϲτε υπο νομον", "19": "φανερα δε εϲτιν τα εργα τηϲ ϲαρκοϲ ατινα εϲτιν πορνεια ακαθαρϲια αϲελγεια", "20": "ειδωλολατρια φαρμακια εχθραι εριϲ ζηλοϲ θυμοι εριθιαι διχοϲταϲιαι αιρεϲειϲ", "21": "φθονοι μεθαι κωμοι και τα ομοια τουτοιϲ α προλεγω υμιν καθωϲ προειπον οτι οι τα τοιαυτα πραϲϲοντεϲ βαϲιλειαν θεου ου κληρονομηϲουϲιν", "22": "ο δε καρποϲ του πνευματοϲ εϲτιν αγαπη χαρα ειρηνη μακροθυμια χρηϲτοτηϲ αγαθωϲυνη πιϲτιϲ", "23": "πραυτηϲ εγκρατεια κατα των τοιουτων ουκ εϲτιν νομοϲ", "24": "οι δε του χριϲτου ιηϲου την ϲαρκα εϲταυρωϲαν ϲυν τοιϲ παθημαϲιν και ταιϲ επιθυμιαιϲ", "25": "ει ζωμεν πνευματι πνευματι και ϲτοιχωμεν", "26": "μη γινωμεθα κενοδοξοι αλληλουϲ προκαλουμενοι αλληλοιϲ φθονουντεϲ"}