{"1": "παυλοϲ αποϲτολοϲ ουκ απ ανθρωπων ουδε δι ανθρωπου αλλα δια ιηϲου χριϲτου και θεου πατροϲ του εγειραντοϲ αυτον εκ νεκρων", "2": "και οι ϲυν εμοι παντεϲ αδελφοι ταιϲ εκκληϲιαιϲ τηϲ γαλατιαϲ", "3": "χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "4": "του δοντοϲ εαυτον υπερ των αμαρτιων ημων οπωϲ εξεληται ημαϲ εκ του αιωνοϲ του ενεϲτωτοϲ πονηρου κατα το θελημα του θεου και πατροϲ ημων", "5": "ω η δοξα ειϲ τουϲ αιωναϲ των αιωνων αμην", "6": "θαυμαζω οτι ουτωϲ ταχεωϲ μετατιθεϲθε απο του καλεϲαντοϲ υμαϲ εν χαριτι χριϲτου ειϲ ετερον ευαγγελιον", "7": "ο ουκ εϲτιν αλλο ει μη τινεϲ ειϲιν οι ταραϲϲοντεϲ υμαϲ και θελοντεϲ μεταϲτρεψαι το ευαγγελιον του χριϲτου", "8": "αλλα και εαν ημειϲ η αγγελοϲ εξ ουρανου ευαγγελιϲηται [υμιν] παρ ο ευηγγελιϲαμεθα υμιν αναθεμα εϲτω", "9": "ωϲ προειρηκαμεν και αρτι παλιν λεγω ει τιϲ υμαϲ ευαγγελιζεται παρ ο παρελαβετε αναθεμα εϲτω", "10": "αρτι γαρ ανθρωπουϲ πειθω η τον θεον η ζητω ανθρωποιϲ αρεϲκειν ει ετι ανθρωποιϲ ηρεϲκον χριϲτου δουλοϲ ουκ αν ημην", "11": "γνωριζω γαρ υμιν αδελφοι το ευαγγελιον το ευαγγελιϲθεν υπ εμου οτι ουκ εϲτιν κατα ανθρωπον", "12": "ουδε γαρ εγω παρα ανθρωπου παρελαβον αυτο ουτε εδιδαχθην αλλα δι αποκαλυψεωϲ ιηϲου χριϲτου", "13": "ηκουϲατε γαρ την εμην αναϲτροφην ποτε εν τω ιουδαιϲμω οτι καθ υπερβολην εδιωκον την εκκληϲιαν του θεου και επορθουν αυτην", "14": "και προεκοπτον εν τω ιουδαιϲμω υπερ πολλουϲ ϲυνηλικιωταϲ εν τω γενει μου περιϲϲοτερωϲ ζηλωτηϲ υπαρχων των πατρικων μου παραδοϲεων", "15": "οτε δε ευδοκηϲεν [ο θεοϲ] ο αφοριϲαϲ με εκ κοιλιαϲ μητροϲ μου και καλεϲαϲ δια τηϲ χαριτοϲ αυτου", "16": "αποκαλυψαι τον υιον αυτου εν εμοι ινα ευαγγελιζωμαι αυτον εν τοιϲ εθνεϲιν ευθεωϲ ου προϲανεθεμην ϲαρκι και αιματι", "17": "ουδε ανηλθον ειϲ ιεροϲολυμα προϲ τουϲ προ εμου αποϲτολουϲ αλλα απηλθον ειϲ αραβιαν και παλιν υπεϲτρεψα ειϲ δαμαϲκον", "18": "επειτα μετα τρια ετη ανηλθον ειϲ ιεροϲολυμα ιϲτορηϲαι κηφαν και επεμεινα προϲ αυτον ημεραϲ δεκαπεντε", "19": "ετερον δε των αποϲτολων ουκ ειδον ει μη ιακωβον τον αδελφον του κυριου", "20": "α δε γραφω υμιν ιδου ενωπιον του θεου οτι ου ψευδομαι", "21": "επειτα ηλθον ειϲ τα κλιματα τηϲ ϲυριαϲ και [τηϲ] κιλικιαϲ", "22": "ημην δε αγνοουμενοϲ τω προϲωπω ταιϲ εκκληϲιαιϲ τηϲ ιουδαιαϲ ταιϲ εν χριϲτω", "23": "μονον δε ακουοντεϲ ηϲαν οτι ο διωκων ημαϲ ποτε νυν ευαγγελιζεται την πιϲτιν ην ποτε επορθει", "24": "και εδοξαζον εν εμοι τον θεον"}