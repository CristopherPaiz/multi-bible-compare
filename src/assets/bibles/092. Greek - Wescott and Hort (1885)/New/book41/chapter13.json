{"1": "και εκπορευομενου αυτου εκ του ιερου λεγει αυτω ειϲ των μαθητων αυτου διδαϲκαλε ιδε ποταποι λιθοι και ποταπαι οικοδομαι", "2": "και ο ιηϲουϲ ειπεν αυτω βλεπειϲ ταυταϲ ταϲ μεγαλαϲ οικοδομαϲ ου μη αφεθη ωδε λιθοϲ επι λιθον οϲ ου μη καταλυθη", "3": "και καθημενου αυτου ειϲ το οροϲ των ελαιων κατεναντι του ιερου επηρωτα αυτον κατ ιδιαν πετροϲ και ιακωβοϲ και ιωανηϲ και ανδρεαϲ", "4": "ειπον ημιν ποτε ταυτα εϲται και τι το ϲημειον οταν μελλη ταυτα ϲυντελειϲθαι παντα", "5": "ο δε ιηϲουϲ ηρξατο λεγειν αυτοιϲ βλεπετε μη τιϲ υμαϲ πλανηϲη", "6": "πολλοι ελευϲονται επι τω ονοματι μου λεγοντεϲ οτι εγω ειμι και πολλουϲ πλανηϲουϲιν", "7": "οταν δε ακουϲητε πολεμουϲ και ακοαϲ πολεμων μη θροειϲθε δει γενεϲθαι αλλ ουπω το τελοϲ", "8": "εγερθηϲεται γαρ εθνοϲ επ εθνοϲ και βαϲιλεια επι βαϲιλειαν εϲονται ϲειϲμοι κατα τοπουϲ εϲονται λιμοι αρχη ωδινων ταυτα", "9": "βλεπετε δε υμειϲ εαυτουϲ παραδωϲουϲιν υμαϲ ειϲ ϲυνεδρια και ειϲ ϲυναγωγαϲ δαρηϲεϲθε και επι ηγεμονων και βαϲιλεων ϲταθηϲεϲθε ενεκεν εμου ειϲ μαρτυριον αυτοιϲ", "10": "και ειϲ παντα τα εθνη πρωτον δει κηρυχθηναι το ευαγγελιον", "11": "και οταν αγωϲιν υμαϲ παραδιδοντεϲ μη προμεριμνατε τι λαληϲητε αλλ ο εαν δοθη υμιν εν εκεινη τη ωρα τουτο λαλειτε ου γαρ εϲτε υμειϲ οι λαλουντεϲ αλλα το πνευμα το αγιον", "12": "και παραδωϲει αδελφοϲ αδελφον ειϲ θανατον και πατηρ τεκνον και επαναϲτηϲονται τεκνα επι γονειϲ και θανατωϲουϲιν αυτουϲ", "13": "και εϲεϲθε μιϲουμενοι υπο παντων δια το ονομα μου ο δε υπομειναϲ ειϲ τελοϲ ουτοϲ ϲωθηϲεται", "14": "οταν δε ιδητε το βδελυγμα τηϲ ερημωϲεωϲ εϲτηκοτα οπου ου δει ο αναγινωϲκων νοειτω τοτε οι εν τη ιουδαια φευγετωϲαν ειϲ τα ορη", "15": "ο επι του δωματοϲ μη καταβατω μηδε ειϲελθατω τι αραι εκ τηϲ οικιαϲ αυτου", "16": "και ο ειϲ τον αγρον μη επιϲτρεψατω ειϲ τα οπιϲω αραι το ιματιον αυτου", "17": "ουαι δε ταιϲ εν γαϲτρι εχουϲαιϲ και ταιϲ θηλαζουϲαιϲ εν εκειναιϲ ταιϲ ημεραιϲ", "18": "προϲευχεϲθε δε ινα μη γενηται χειμωνοϲ", "19": "εϲονται γαρ αι ημεραι εκειναι θλιψιϲ οια ου γεγονεν τοιαυτη απ αρχηϲ κτιϲεωϲ ην εκτιϲεν ο θεοϲ εωϲ του νυν και ου μη γενηται", "20": "και ει μη εκολοβωϲεν κυριοϲ ταϲ ημεραϲ ουκ αν εϲωθη παϲα ϲαρξ αλλα δια τουϲ εκλεκτουϲ ουϲ εξελεξατο εκολοβωϲεν ταϲ ημεραϲ", "21": "και τοτε εαν τιϲ υμιν ειπη ιδε ωδε ο χριϲτοϲ ιδε εκει μη πιϲτευετε", "22": "εγερθηϲονται γαρ ψευδοχριϲτοι και ψευδοπροφηται και δωϲουϲιν ϲημεια και τερατα προϲ το αποπλαναν ει δυνατον τουϲ εκλεκτουϲ", "23": "υμειϲ δε βλεπετε προειρηκα υμιν παντα", "24": "αλλα εν εκειναιϲ ταιϲ ημεραιϲ μετα την θλιψιν εκεινην ο ηλιοϲ ϲκοτιϲθηϲεται και η ϲεληνη ου δωϲει το φεγγοϲ αυτηϲ", "25": "και οι αϲτερεϲ εϲονται εκ του ουρανου πιπτοντεϲ και αι δυναμειϲ αι εν τοιϲ ουρανοιϲ ϲαλευθηϲονται", "26": "και τοτε οψονται τον υιον του ανθρωπου ερχομενον εν νεφελαιϲ μετα δυναμεωϲ πολληϲ και δοξηϲ", "27": "και τοτε αποϲτελει τουϲ αγγελουϲ και επιϲυναξει τουϲ εκλεκτουϲ [αυτου] εκ των τεϲϲαρων ανεμων απ ακρου γηϲ εωϲ ακρου ουρανου", "28": "απο δε τηϲ ϲυκηϲ μαθετε την παραβολην οταν ηδη ο κλαδοϲ αυτηϲ απαλοϲ γενηται και εκφυη τα φυλλα γινωϲκετε οτι εγγυϲ το θεροϲ εϲτιν", "29": "ουτωϲ και υμειϲ οταν ιδητε ταυτα γινομενα γινωϲκετε οτι εγγυϲ εϲτιν επι θυραιϲ", "30": "αμην λεγω υμιν οτι ου μη παρελθη η γενεα αυτη μεχριϲ ου ταυτα παντα γενηται", "31": "ο ουρανοϲ και η γη παρελευϲονται οι δε λογοι μου ου παρελευϲονται", "32": "περι δε τηϲ ημεραϲ εκεινηϲ η τηϲ ωραϲ ουδειϲ οιδεν ουδε οι αγγελοι εν ουρανω ουδε ο υιοϲ ει μη ο πατηρ", "33": "βλεπετε αγρυπνειτε ουκ οιδατε γαρ ποτε ο καιροϲ [εϲτιν]", "34": "ωϲ ανθρωποϲ αποδημοϲ αφειϲ την οικιαν αυτου και δουϲ τοιϲ δουλοιϲ αυτου την εξουϲιαν εκαϲτω το εργον αυτου και τω θυρωρω ενετειλατο ινα γρηγορη", "35": "γρηγορειτε ουν ουκ οιδατε γαρ ποτε ο κυριοϲ τηϲ οικιαϲ ερχεται η οψε η μεϲονυκτιον η αλεκτοροφωνιαϲ η πρωι", "36": "μη ελθων εξεφνηϲ ευρη υμαϲ καθευδονταϲ", "37": "ο δε υμιν λεγω παϲιν λεγω γρηγορειτε"}