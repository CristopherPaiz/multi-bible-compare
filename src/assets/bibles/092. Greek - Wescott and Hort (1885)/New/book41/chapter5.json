{"1": "και ηλθον ειϲ το περαν τηϲ θαλαϲϲηϲ ειϲ την χωραν των γεραϲηνων", "2": "και εξελθοντοϲ αυτου εκ του πλοιου [ευθυϲ] υπηντηϲεν αυτω εκ των μνημειων ανθρωποϲ εν πνευματι ακαθαρτω", "3": "οϲ την κατοικηϲιν ειχεν εν τοιϲ μνημαϲιν και ουδε αλυϲει ουκετι ουδειϲ εδυνατο αυτον δηϲαι", "4": "δια το αυτον πολλακιϲ πεδαιϲ και αλυϲεϲι δεδεϲθαι και διεϲπαϲθαι υπ αυτου ταϲ αλυϲειϲ και ταϲ πεδαϲ ϲυντετριφθαι και ουδειϲ ιϲχυεν αυτον δαμαϲαι", "5": "και δια παντοϲ νυκτοϲ και ημεραϲ εν τοιϲ μνημαϲιν και εν τοιϲ ορεϲιν ην κραζων και κατακοπτων εαυτον λιθοιϲ", "6": "και ιδων τον ιηϲουν απο μακροθεν εδραμεν και προϲεκυνηϲεν αυτον", "7": "και κραξαϲ φωνη μεγαλη λεγει τι εμοι και ϲοι ιηϲου υιε του θεου του υψιϲτου ορκιζω ϲε τον θεον μη με βαϲανιϲηϲ", "8": "ελεγεν γαρ αυτω εξελθε το πνευμα το ακαθαρτον εκ του ανθρωπου", "9": "και επηρωτα αυτον τι ονομα ϲοι και λεγει αυτω λεγιων ονομα μοι οτι πολλοι εϲμεν", "10": "και παρεκαλει αυτον πολλα ινα μη αυτα αποϲτειλη εξω τηϲ χωραϲ", "11": "ην δε εκει προϲ τω ορει αγελη χοιρων μεγαλη βοϲκομενη", "12": "και παρεκαλεϲαν αυτον λεγοντεϲ πεμψον ημαϲ ειϲ τουϲ χοιρουϲ ινα ειϲ αυτουϲ ειϲελθωμεν", "13": "και επετρεψεν αυτοιϲ και εξελθοντα τα πνευματα τα ακαθαρτα ειϲηλθον ειϲ τουϲ χοιρουϲ και ωρμηϲεν η αγελη κατα του κρημνου ειϲ την θαλαϲϲαν ωϲ διϲχιλιοι και επνιγοντο εν τη θαλαϲϲη", "14": "και οι βοϲκοντεϲ αυτουϲ εφυγον και απηγγειλαν ειϲ την πολιν και ειϲ τουϲ αγρουϲ και ηλθον ιδειν τι εϲτιν το γεγονοϲ", "15": "και ερχονται προϲ τον ιηϲουν και θεωρουϲιν τον δαιμονιζομενον καθημενον ιματιϲμενον και ϲωφρονουντα τον εϲχηκοτα τον λεγιωνα και εφοβηθηϲαν", "16": "και διηγηϲαντο αυτοιϲ οι ιδοντεϲ πωϲ εγενετο τω δαιμονιζομενω και περι των χοιρων", "17": "και ηρξαντο παρακαλειν αυτον απελθειν απο των οριων αυτων", "18": "και εμβαινοντοϲ αυτου ειϲ το πλοιον παρεκαλει αυτον ο δαιμονιϲθειϲ ινα μετ αυτου η", "19": "και ουκ αφηκεν αυτον αλλα λεγει αυτω υπαγε ειϲ τον οικον ϲου προϲ τουϲ ϲουϲ και απαγγειλον αυτοιϲ οϲα ο κυριοϲ ϲοι πεποιηκεν και ηλεηϲεν ϲε", "20": "και απηλθεν και ηρξατο κηρυϲϲειν εν τη δεκαπολει οϲα εποιηϲεν αυτω ο ιηϲουϲ και παντεϲ εθαυμαζον", "21": "και διαπεραϲαντοϲ του ιηϲου εν τω πλοιω παλιν ειϲ το περαν ϲυνηχθη οχλοϲ πολυϲ επ αυτον και ην παρα την θαλαϲϲαν", "22": "και ερχεται ειϲ των αρχιϲυναγωγων ονοματι ιαειροϲ και ιδων αυτον πιπτει προϲ τουϲ ποδαϲ αυτου", "23": "και παρακαλει αυτον πολλα λεγων οτι το θυγατριον μου εϲχατωϲ εχει ινα ελθων επιθηϲ ταϲ χειραϲ αυτη ινα ϲωθη και ζηϲη", "24": "και απηλθεν μετ αυτου και ηκολουθει αυτω οχλοϲ πολυϲ και ϲυνεθλιβον αυτον", "25": "και γυνη ουϲα εν ρυϲει αιματοϲ δωδεκα ετη", "26": "και πολλα παθουϲα υπο πολλων ιατρων και δαπανηϲαϲα τα παρ αυτηϲ παντα και μηδεν ωφεληθειϲα αλλα μαλλον ειϲ το χειρον ελθουϲα", "27": "ακουϲαϲα τα περι του ιηϲου ελθουϲα εν τω οχλω οπιϲθεν ηψατο του ιματιου αυτου", "28": "ελεγεν γαρ οτι εαν αψωμαι καν των ιματιων αυτου ϲωθηϲομαι", "29": "και ευθυϲ εξηρανθη η πηγη του αιματοϲ αυτηϲ και εγνω τω ϲωματι οτι ιαται απο τηϲ μαϲτιγοϲ", "30": "και ευθυϲ ο ιηϲουϲ επιγνουϲ εν εαυτω την εξ αυτου δυναμιν εξελθουϲαν επιϲτραφειϲ εν τω οχλω ελεγεν τιϲ μου ηψατο των ιματιων", "31": "και ελεγον αυτω οι μαθηται αυτου βλεπειϲ τον οχλον ϲυνθλιβοντα ϲε και λεγειϲ τιϲ μου ηψατο", "32": "και περιεβλεπετο ιδειν την τουτο ποιηϲαϲαν", "33": "η δε γυνη φοβηθειϲα και τρεμουϲα ειδυια ο γεγονεν αυτη ηλθεν και προϲεπεϲεν αυτω και ειπεν αυτω παϲαν την αληθειαν", "34": "ο δε ειπεν αυτη θυγατηρ η πιϲτιϲ ϲου ϲεϲωκεν ϲε υπαγε ειϲ ειρηνην και ιϲθι υγιηϲ απο τηϲ μαϲτιγοϲ ϲου", "35": "ετι αυτου λαλουντοϲ ερχονται απο του αρχιϲυναγωγου λεγοντεϲ οτι η θυγατηρ ϲου απεθανεν τι ετι ϲκυλλειϲ τον διδαϲκαλον", "36": "ο δε ιηϲουϲ παρακουϲαϲ τον λογον λαλουμενον λεγει τω αρχιϲυναγωγω μη φοβου μονον πιϲτευε", "37": "και ουκ αφηκεν ουδενα μετ αυτου ϲυνακολουθηϲαι ει μη τον πετρον και ιακωβον και ιωανην τον αδελφον ιακωβου", "38": "και ερχονται ειϲ τον οικον του αρχιϲυναγωγου και θεωρει θορυβον και κλαιονταϲ και αλαλαζονταϲ πολλα", "39": "και ειϲελθων λεγει αυτοιϲ τι θορυβειϲθε και κλαιετε το παιδιον ουκ απεθανεν αλλα καθευδει", "40": "και κατεγελων αυτου αυτοϲ δε εκβαλων πανταϲ παραλαμβανει τον πατερα του παιδιου και την μητερα και τουϲ μετ αυτου και ειϲπορευεται οπου ην το παιδιον", "41": "και κρατηϲαϲ τηϲ χειροϲ του παιδιου λεγει αυτη ταλειθα κουμ ο εϲτιν μεθερμηνευομενον το κοραϲιον ϲοι λεγω εγειρε", "42": "και ευθυϲ ανεϲτη το κοραϲιον και περιεπατει ην γαρ ετων δωδεκα και εξεϲτηϲαν ευθυϲ εκϲταϲει μεγαλη", "43": "και διεϲτειλατο αυτοιϲ πολλα ινα μηδειϲ γνοι τουτο και ειπεν δοθηναι αυτη φαγειν"}