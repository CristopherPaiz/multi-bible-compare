{"1": "και οτε εγγιζουϲιν ειϲ ιεροϲολυμα ειϲ βηθφαγη και βηθανιαν προϲ το οροϲ των ελαιων αποϲτελλει δυο των μαθητων αυτου", "2": "και λεγει αυτοιϲ υπαγετε ειϲ την κωμην την κατεναντι υμων και ευθυϲ ειϲπορευομενοι ειϲ αυτην ευρηϲετε πωλον δεδεμενον εφ ον ουδειϲ ουπω ανθρωπων εκαθιϲεν λυϲατε αυτον και φερετε", "3": "και εαν τιϲ υμιν ειπη τι ποιειτε τουτο ειπατε ο κυριοϲ αυτου χρειαν εχει και ευθυϲ αυτον αποϲτελλει παλιν ωδε", "4": "και απηλθον και ευρον πωλον δεδεμενον προϲ θυραν εξω επι του αμφοδου και λυουϲιν αυτον", "5": "και τινεϲ των εκει εϲτηκοτων ελεγον αυτοιϲ τι ποιειτε λυοντεϲ τον πωλον", "6": "οι δε ειπαν αυτοιϲ καθωϲ ειπεν ο ιηϲουϲ και αφηκαν αυτουϲ", "7": "και φερουϲιν τον πωλον προϲ τον ιηϲουν και επιβαλλουϲιν αυτω τα ιματια αυτων και εκαθιϲεν επ αυτον", "8": "και πολλοι τα ιματια αυτων εϲτρωϲαν ειϲ την οδον αλλοι δε ϲτιβαδαϲ κοψαντεϲ εκ των αγρων", "9": "και οι προαγοντεϲ και οι ακολουθουντεϲ εκραζον ωϲαννα ευλογημενοϲ ο ερχομενοϲ εν ονοματι κυριου", "10": "ευλογημενη η ερχομενη βαϲιλεια του πατροϲ ημων δαυειδ ωϲαννα εν τοιϲ υψιϲτοιϲ", "11": "και ειϲηλθεν ειϲ ιεροϲολυμα ειϲ το ιερον και περιβλεψαμενοϲ παντα οψε ηδη ουϲηϲ τηϲ ωραϲ εξηλθεν ειϲ βηθανιαν μετα των δωδεκα", "12": "και τη επαυριον εξελθοντων αυτων απο βηθανιαϲ επειναϲεν", "13": "και ιδων ϲυκην απο μακροθεν εχουϲαν φυλλα ηλθεν ει αρα τι ευρηϲει εν αυτη και ελθων επ αυτην ουδεν ευρεν ει μη φυλλα ο γαρ καιροϲ ουκ ην ϲυκων", "14": "και αποκριθειϲ ειπεν αυτη μηκετι ειϲ τον αιωνα εκ ϲου μηδειϲ καρπον φαγοι και ηκουον οι μαθηται αυτου", "15": "και ερχονται ειϲ ιεροϲολυμα και ειϲελθων ειϲ το ιερον ηρξατο εκβαλλειν τουϲ πωλουνταϲ και τουϲ αγοραζονταϲ εν τω ιερω και ταϲ τραπεζαϲ των κολλυβιϲτων και ταϲ καθεδραϲ των πωλουντων ταϲ περιϲτεραϲ κατεϲτρεψεν", "16": "και ουκ ηφιεν ινα τιϲ διενεγκη ϲκευοϲ δια του ιερου", "17": "και εδιδαϲκεν και ελεγεν ου γεγραπται οτι ο οικοϲ μου οικοϲ προϲευχηϲ κληθηϲεται παϲιν τοιϲ εθνεϲιν υμειϲ δε πεποιηκατε αυτον ϲπηλαιον ληϲτων", "18": "και ηκουϲαν οι αρχιερειϲ και οι γραμματειϲ και εζητουν πωϲ αυτον απολεϲωϲιν εφοβουντο γαρ αυτον παϲ γαρ ο οχλοϲ εξεπληϲϲετο επι τη διδαχη αυτου", "19": "και οταν οψε εγενετο εξεπορευοντο εξω τηϲ πολεωϲ", "20": "και παραπορευομενοι πρωι ειδον την ϲυκην εξηραμμενην εκ ριζων", "21": "και αναμνηϲθειϲ ο πετροϲ λεγει αυτω ραββει ιδε η ϲυκη ην κατηραϲω εξηρανται", "22": "και αποκριθειϲ ο ιηϲουϲ λεγει αυτοιϲ εχετε πιϲτιν θεου", "23": "αμην λεγω υμιν οτι οϲ αν ειπη τω ορει τουτω αρθητι και βληθητι ειϲ την θαλαϲϲαν και μη διακριθη εν τη καρδια αυτου αλλα πιϲτευη οτι ο λαλει γινεται εϲται αυτω", "24": "δια τουτο λεγω υμιν παντα οϲα προϲευχεϲθε και αιτειϲθε πιϲτευετε οτι ελαβετε και εϲται υμιν", "25": "και οταν ϲτηκετε προϲευχομενοι αφιετε ει τι εχετε κατα τινοϲ ινα και ο πατηρ υμων ο εν τοιϲ ουρανοιϲ αφη υμιν τα παραπτωματα υμων", "26": "<n>*</n>", "27": "και ερχονται παλιν ειϲ ιεροϲολυμα και εν τω ιερω περιπατουντοϲ αυτου ερχονται προϲ αυτον οι αρχιερειϲ και οι γραμματειϲ και οι πρεϲβυτεροι", "28": "και ελεγον αυτω εν ποια εξουϲια ταυτα ποιειϲ η τιϲ ϲοι εδωκεν την εξουϲιαν ταυτην ινα ταυτα ποιηϲ", "29": "ο δε ιηϲουϲ ειπεν αυτοιϲ επερωτηϲω υμαϲ ενα λογον και αποκριθητε μοι και ερω υμιν εν ποια εξουϲια ταυτα ποιω", "30": "το βαπτιϲμα το ιωανου εξ ουρανου ην η εξ ανθρωπων αποκριθητε μοι", "31": "και διελογιζοντο προϲ εαυτουϲ λεγοντεϲ εαν ειπωμεν εξ ουρανου ερει δια τι [ουν] ουκ επιϲτευϲατε αυτω", "32": "αλλα ειπωμεν εξ ανθρωπων εφοβουντο τον οχλον απαντεϲ γαρ ειχον τον ιωανην οντωϲ οτι προφητηϲ ην", "33": "και αποκριθεντεϲ τω ιηϲου λεγουϲιν ουκ οιδαμεν και ο ιηϲουϲ λεγει αυτοιϲ ουδε εγω λεγω υμιν εν ποια εξουϲια ταυτα ποιω"}