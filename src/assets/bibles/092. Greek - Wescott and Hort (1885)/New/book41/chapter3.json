{"1": "και ειϲηλθεν παλιν ειϲ ϲυναγωγην και ην εκει ανθρωποϲ εξηραμμενην εχων την χειρα", "2": "και παρετηρουν αυτον ει τοιϲ ϲαββαϲιν θεραπευϲει αυτον ινα κατηγορηϲωϲιν αυτου", "3": "και λεγει τω ανθρωπω τω την χειρα εχοντι ξηραν εγειρε ειϲ το μεϲον", "4": "και λεγει αυτοιϲ εξεϲτιν τοιϲ ϲαββαϲιν αγαθοποιηϲαι η κακοποιηϲαι ψυχην ϲωϲαι η αποκτειναι οι δε εϲιωπων", "5": "και περιβλεψαμενοϲ αυτουϲ μετ οργηϲ ϲυνλυπουμενοϲ επι τη πωρωϲει τηϲ καρδιαϲ αυτων λεγει τω ανθρωπω εκτεινον την χειρα ϲου και εξετεινεν και απεκατεϲταθη η χειρ αυτου", "6": "και εξελθοντεϲ οι φαριϲαιοι ευθυϲ μετα των ηρωδιανων ϲυμβουλιον εδιδουν κατ αυτου οπωϲ αυτον απολεϲωϲιν", "7": "και ο ιηϲουϲ μετα των μαθητων αυτου ανεχωρηϲεν προϲ την θαλαϲϲαν και πολυ πληθοϲ απο τηϲ γαλιλαιαϲ ηκολουθηϲεν και απο τηϲ ιουδαιαϲ", "8": "και απο ιεροϲολυμων και απο τηϲ ιδουμαιαϲ και περαν του ιορδανου και περι τυρον και ϲιδωνα πληθοϲ πολυ ακουοντεϲ οϲα ποιει ηλθαν προϲ αυτον", "9": "και ειπεν τοιϲ μαθηταιϲ αυτου ινα πλοιαριον προϲκαρτερη αυτω δια τον οχλον ινα μη θλιβωϲιν αυτον", "10": "πολλουϲ γαρ εθεραπευϲεν ωϲτε επιπιπτειν αυτω ινα αυτου αψωνται οϲοι ειχον μαϲτιγαϲ", "11": "και τα πνευματα τα ακαθαρτα οταν αυτον εθεωρουν προϲεπιπτον αυτω και εκραζον λεγοντα οτι ϲυ ει ο υιοϲ του θεου", "12": "και πολλα επετιμα αυτοιϲ ινα μη αυτον φανερον ποιηϲωϲιν", "13": "και αναβαινει ειϲ το οροϲ και προϲκαλειται ουϲ ηθελεν αυτοϲ και απηλθον προϲ αυτον", "14": "και εποιηϲεν δωδεκα ουϲ και αποϲτολουϲ ωνομαϲεν ινα ωϲιν μετ αυτου και ινα αποϲτελλη αυτουϲ κηρυϲϲειν", "15": "και εχειν εξουϲιαν εκβαλλειν τα δαιμονια", "16": "και εποιηϲεν τουϲ δωδεκα και επεθηκεν ονομα τω ϲιμωνι πετρον", "17": "και ιακωβον τον του ζεβεδαιου και ιωανην τον αδελφον του ιακωβου και επεθηκεν αυτοιϲ ονομα βοανηργεϲ ο εϲτιν υιοι βροντηϲ", "18": "και ανδρεαν και φιλιππον και βαρθολομαιον και μαθθαιον και θωμαν και ιακωβον τον του αλφαιου και θαδδαιον και ϲιμωνα τον καναναιον", "19": "και ιουδαν ιϲκαριωθ οϲ και παρεδωκεν αυτον", "20": "και ερχεται ειϲ οικον και ϲυνερχεται παλιν [ο] οχλοϲ ωϲτε μη δυναϲθαι αυτουϲ μηδε αρτον φαγειν", "21": "και ακουϲαντεϲ οι παρ αυτου εξηλθον κρατηϲαι αυτον ελεγον γαρ οτι εξεϲτη", "22": "και οι γραμματειϲ οι απο ιεροϲολυμων καταβαντεϲ ελεγον οτι βεεζεβουλ εχει και οτι εν τω αρχοντι των δαιμονιων εκβαλλει τα δαιμονια", "23": "και προϲκαλεϲαμενοϲ αυτουϲ εν παραβολαιϲ ελεγεν αυτοιϲ πωϲ δυναται ϲαταναϲ ϲαταναν εκβαλλειν", "24": "και εαν βαϲιλεια εφ εαυτην μεριϲθη ου δυναται ϲταθηναι η βαϲιλεια εκεινη", "25": "και εαν οικια εφ εαυτην μεριϲθη ου δυνηϲεται η οικια εκεινη ϲτηναι", "26": "και ει ο ϲαταναϲ ανεϲτη εφ εαυτον και εμεριϲθη ου δυναται ϲτηναι αλλα τελοϲ εχει", "27": "αλλ ου δυναται ουδειϲ ειϲ την οικιαν του ιϲχυρου ειϲελθων τα ϲκευη αυτου διαρπαϲαι εαν μη πρωτον τον ιϲχυρον δηϲη και τοτε την οικιαν αυτου διαρπαϲει", "28": "αμην λεγω υμιν οτι παντα αφεθηϲεται τοιϲ υιοιϲ των ανθρωπων τα αμαρτηματα και αι βλαϲφημιαι οϲα εαν βλαϲφημηϲωϲιν", "29": "οϲ δ αν βλαϲφημηϲη ειϲ το πνευμα το αγιον ουκ εχει αφεϲιν ειϲ τον αιωνα αλλα ενοχοϲ εϲτιν αιωνιου αμαρτηματοϲ", "30": "οτι ελεγον πνευμα ακαθαρτον εχει", "31": "και ερχονται η μητηρ αυτου και οι αδελφοι αυτου και εξω ϲτηκοντεϲ απεϲτειλαν προϲ αυτον καλουντεϲ αυτον", "32": "και εκαθητο περι αυτον οχλοϲ και λεγουϲιν αυτω ιδου η μητηρ ϲου και οι αδελφοι ϲου εξω ζητουϲιν ϲε", "33": "και αποκριθειϲ αυτοιϲ λεγει τιϲ εϲτιν η μητηρ μου και οι αδελφοι", "34": "και περιβλεψαμενοϲ τουϲ περι αυτον κυκλω καθημενουϲ λεγει ιδε η μητηρ μου και οι αδελφοι μου", "35": "οϲ αν ποιηϲη το θελημα του θεου ουτοϲ αδελφοϲ μου και αδελφη και μητηρ εϲτιν"}