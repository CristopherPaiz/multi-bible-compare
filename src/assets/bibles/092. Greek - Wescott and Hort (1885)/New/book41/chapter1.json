{"1": "αρχη του ευαγγελιου ιηϲου χριϲτου", "2": "καθωϲ γεγραπται εν τω ηϲαια τω προφητη ιδου αποϲτελλω τον αγγελον μου προ προϲωπου ϲου οϲ καταϲκευαϲει την οδον ϲου", "3": "φωνη βοωντοϲ εν τη ερημω ετοιμαϲατε την οδον κυριου ευθειαϲ ποιειτε ταϲ τριβουϲ αυτου", "4": "εγενετο ιωανηϲ ο βαπτιζων εν τη ερημω κηρυϲϲων βαπτιϲμα μετανοιαϲ ειϲ αφεϲιν αμαρτιων", "5": "και εξεπορευετο προϲ αυτον παϲα η ιουδαια χωρα και οι ιεροϲολυμειται παντεϲ και εβαπτιζοντο υπ αυτου εν τω ιορδανη ποταμω εξομολογουμενοι ταϲ αμαρτιαϲ αυτων", "6": "και ην ο ιωανηϲ ενδεδυμενοϲ τριχαϲ καμηλου και ζωνην δερματινην περι την οϲφυν αυτου και εϲθων ακριδαϲ και μελι αγριον", "7": "και εκηρυϲϲεν λεγων ερχεται ο ιϲχυροτεροϲ μου οπιϲω [μου] ου ουκ ειμι ικανοϲ κυψαϲ λυϲαι τον ιμαντα των υποδηματων αυτου", "8": "εγω εβαπτιϲα υμαϲ υδατι αυτοϲ δε βαπτιϲει υμαϲ πνευματι αγιω", "9": "και εγενετο εν εκειναιϲ ταιϲ ημεραιϲ ηλθεν ιηϲουϲ απο ναζαρετ τηϲ γαλιλαιαϲ και εβαπτιϲθη ειϲ τον ιορδανην υπο ιωανου", "10": "και ευθυϲ αναβαινων εκ του υδατοϲ ειδεν ϲχιζομενουϲ τουϲ ουρανουϲ και το πνευμα ωϲ περιϲτεραν καταβαινον ειϲ αυτον", "11": "και φωνη [εγενετο] εκ των ουρανων ϲυ ει ο υιοϲ μου ο αγαπητοϲ εν ϲοι ευδοκηϲα", "12": "και ευθυϲ το πνευμα αυτον εκβαλλει ειϲ την ερημον", "13": "και ην εν τη ερημω τεϲϲερακοντα ημεραϲ πειραζομενοϲ υπο του ϲατανα και ην μετα των θηριων και οι αγγελοι διηκονουν αυτω", "14": "και μετα το παραδοθηναι τον ιωανην ηλθεν ο ιηϲουϲ ειϲ την γαλιλαιαν κηρυϲϲων το ευαγγελιον του θεου", "15": "[και λεγων] οτι πεπληρωται ο καιροϲ και ηγγικεν η βαϲιλεια του θεου μετανοειτε και πιϲτευετε εν τω ευαγγελιω", "16": "και παραγων παρα την θαλαϲϲαν τηϲ γαλιλαιαϲ ειδεν ϲιμωνα και ανδρεαν τον αδελφον ϲιμωνοϲ αμφιβαλλονταϲ εν τη θαλαϲϲη ηϲαν γαρ αλεειϲ", "17": "και ειπεν αυτοιϲ ο ιηϲουϲ δευτε οπιϲω μου και ποιηϲω υμαϲ γενεϲθαι αλεειϲ ανθρωπων", "18": "και ευθυϲ αφεντεϲ τα δικτυα ηκολουθηϲαν αυτω", "19": "και προβαϲ ολιγον ειδεν ιακωβον τον του ζεβεδαιου και ιωανην τον αδελφον αυτου και αυτουϲ εν τω πλοιω καταρτιζονταϲ τα δικτυα", "20": "και ευθυϲ εκαλεϲεν αυτουϲ και αφεντεϲ τον πατερα αυτων ζεβεδαιον εν τω πλοιω μετα των μιϲθωτων απηλθον οπιϲω αυτου", "21": "και ειϲπορευονται ειϲ καφαρναουμ και ευθυϲ τοιϲ ϲαββαϲιν ειϲελθων ειϲ την ϲυναγωγην εδιδαϲκεν", "22": "και εξεπληϲϲοντο επι τη διδαχη αυτου ην γαρ διδαϲκων αυτουϲ ωϲ εξουϲιαν εχων και ουχ ωϲ οι γραμματειϲ", "23": "και ευθυϲ ην εν τη ϲυναγωγη αυτων ανθρωποϲ εν πνευματι ακαθαρτω και ανεκραξεν", "24": "λεγων τι ημιν και ϲοι ιηϲου ναζαρηνε ηλθεϲ απολεϲαι ημαϲ οιδα ϲε τιϲ ει ο αγιοϲ του θεου", "25": "και επετιμηϲεν αυτω ο ιηϲουϲ [λεγων] φιμωθητι και εξελθε εξ αυτου", "26": "και ϲπαραξαν αυτον το πνευμα το ακαθαρτον και φωνηϲαν φωνη μεγαλη εξηλθεν εξ αυτου", "27": "και εθαμβηθηϲαν απαντεϲ ωϲτε ϲυνζητειν αυτουϲ λεγονταϲ τι εϲτιν τουτο διδαχη καινη κατ εξουϲιαν και τοιϲ πνευμαϲι τοιϲ ακαθαρτοιϲ επιταϲϲει και υπακουουϲιν αυτω", "28": "και εξηλθεν η ακοη αυτου ευθυϲ πανταχου ειϲ ολην την περιχωρον τηϲ γαλιλαιαϲ", "29": "και ευθυϲ εκ τηϲ ϲυναγωγηϲ εξελθοντεϲ ηλθαν ειϲ την οικιαν ϲιμωνοϲ και ανδρεου μετα ιακωβου και ιωανου", "30": "η δε πενθερα ϲιμωνοϲ κατεκειτο πυρεϲϲουϲα και ευθυϲ λεγουϲιν αυτω περι αυτηϲ", "31": "και προϲελθων ηγειρεν αυτην κρατηϲαϲ τηϲ χειροϲ και αφηκεν αυτην ο πυρετοϲ και διηκονει αυτοιϲ", "32": "οψιαϲ δε γενομενηϲ οτε εδυϲεν ο ηλιοϲ εφερον προϲ αυτον πανταϲ τουϲ κακωϲ εχονταϲ και τουϲ δαιμονιζομενουϲ", "33": "και ην ολη η πολιϲ επιϲυνηγμενη προϲ την θυραν", "34": "και εθεραπευϲεν πολλουϲ κακωϲ εχονταϲ ποικιλαιϲ νοϲοιϲ και δαιμονια πολλα εξεβαλεν και ουκ ηφιεν λαλειν τα δαιμονια οτι ηδειϲαν αυτον [χριϲτον ειναι]", "35": "και πρωι εννυχα λιαν αναϲταϲ εξηλθεν [και απηλθεν] ειϲ ερημον τοπον κακει προϲηυχετο", "36": "και κατεδιωξεν αυτον ϲιμων και οι μετ αυτου", "37": "και ευρον αυτον και λεγουϲιν αυτω οτι παντεϲ ζητουϲιν ϲε", "38": "και λεγει αυτοιϲ αγωμεν αλλαχου ειϲ ταϲ εχομεναϲ κωμοπολειϲ ινα και εκει κηρυξω ειϲ τουτο γαρ εξηλθον", "39": "και ηλθεν κηρυϲϲων ειϲ ταϲ ϲυναγωγαϲ αυτων ειϲ ολην την γαλιλαιαν και τα δαιμονια εκβαλλων", "40": "και ερχεται προϲ αυτον λεπροϲ παρακαλων αυτον [και γονυπετων] λεγων αυτω οτι εαν θεληϲ δυναϲαι με καθαριϲαι", "41": "και ϲπλαγχνιϲθειϲ εκτειναϲ την χειρα αυτου ηψατο και λεγει αυτω θελω καθαριϲθητι", "42": "και ευθυϲ απηλθεν απ αυτου η λεπρα και εκαθεριϲθη", "43": "και εμβριμηϲαμενοϲ αυτω ευθυϲ εξεβαλεν αυτον", "44": "και λεγει αυτω ορα μηδενι μηδεν ειπηϲ αλλα υπαγε ϲεαυτον δειξον τω ιερει και προϲενεγκε περι του καθαριϲμου ϲου α προϲεταξεν μωυϲηϲ ειϲ μαρτυριον αυτοιϲ", "45": "ο δε εξελθων ηρξατο κηρυϲϲειν πολλα και διαφημιζειν τον λογον ωϲτε μηκετι αυτον δυναϲθαι φανερωϲ ειϲ πολιν ειϲελθειν αλλα εξω επ ερημοιϲ τοποιϲ [ην] και ηρχοντο προϲ αυτον παντοθεν"}