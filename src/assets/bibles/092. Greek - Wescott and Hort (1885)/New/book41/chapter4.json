{"1": "και παλιν ηρξατο διδαϲκειν παρα την θαλαϲϲαν και ϲυναγεται προϲ αυτον οχλοϲ πλειϲτοϲ ωϲτε αυτον ειϲ πλοιον εμβαντα καθηϲθαι εν τη θαλαϲϲη και παϲ ο οχλοϲ προϲ την θαλαϲϲαν επι τηϲ γηϲ ηϲαν", "2": "και εδιδαϲκεν αυτουϲ εν παραβολαιϲ πολλα και ελεγεν αυτοιϲ εν τη διδαχη αυτου", "3": "ακουετε ιδου εξηλθεν ο ϲπειρων ϲπειραι", "4": "και εγενετο εν τω ϲπειρειν ο μεν επεϲεν παρα την οδον και ηλθεν τα πετεινα και κατεφαγεν αυτο", "5": "και αλλο επεϲεν επι το πετρωδεϲ [και] οπου ουκ ειχεν γην πολλην και ευθυϲ εξανετειλεν δια το μη εχειν βαθοϲ γηϲ", "6": "και οτε ανετειλεν ο ηλιοϲ εκαυματιϲθη και δια το μη εχειν ριζαν εξηρανθη", "7": "και αλλο επεϲεν ειϲ ταϲ ακανθαϲ και ανεβηϲαν αι ακανθαι και ϲυνεπνιξαν αυτο και καρπον ουκ εδωκεν", "8": "και αλλα επεϲεν ειϲ την γην την καλην και εδιδου καρπον αναβαινοντα και αυξανομενα και εφερεν ειϲ τριακοντα και εν εξηκοντα και εν εκατον", "9": "και ελεγεν οϲ εχει ωτα ακουειν ακουετω", "10": "και οτε εγενετο κατα μοναϲ ηρωτων αυτον οι περι αυτον ϲυν τοιϲ δωδεκα ταϲ παραβολαϲ", "11": "και ελεγεν αυτοιϲ υμιν το μυϲτηριον δεδοται τηϲ βαϲιλειαϲ του θεου εκεινοιϲ δε τοιϲ εξω εν παραβολαιϲ τα παντα γινεται", "12": "ινα βλεποντεϲ βλεπωϲι και μη ιδωϲιν και ακουοντεϲ ακουωϲι και μη ϲυνιωϲιν μη ποτε επιϲτρεψωϲιν και αφεθη αυτοιϲ", "13": "και λεγει αυτοιϲ ουκ οιδατε την παραβολην ταυτην και πωϲ παϲαϲ ταϲ παραβολαϲ γνωϲεϲθε", "14": "ο ϲπειρων τον λογον ϲπειρει", "15": "ουτοι δε ειϲιν οι παρα την οδον οπου ϲπειρεται ο λογοϲ και οταν ακουϲωϲιν ευθυϲ ερχεται ο ϲαταναϲ και αιρει τον λογον τον εϲπαρμενον ειϲ αυτουϲ", "16": "και ουτοι ειϲιν ομοιωϲ οι επι τα πετρωδη ϲπειρομενοι οι οταν ακουϲωϲιν τον λογον ευθυϲ μετα χαραϲ λαμβανουϲιν αυτον", "17": "και ουκ εχουϲιν ριζαν εν εαυτοιϲ αλλα προϲκαιροι ειϲιν ειτα γενομενηϲ θλιψεωϲ η διωγμου δια τον λογον ευθυϲ ϲκανδαλιζονται", "18": "και αλλοι ειϲιν οι ειϲ ταϲ ακανθαϲ ϲπειρομενοι ουτοι ειϲιν οι τον λογον ακουϲαντεϲ", "19": "και αι μεριμναι του αιωνοϲ και η απατη του πλουτου και αι περι τα λοιπα επιθυμιαι ειϲπορευομεναι ϲυνπνιγουϲιν τον λογον και ακαρποϲ γινεται", "20": "και εκεινοι ειϲιν οι επι την γην την καλην ϲπαρεντεϲ οιτινεϲ ακουουϲιν τον λογον και παραδεχονται και καρποφορουϲιν εν τριακοντα και [εν] εξηκοντα και [εν] εκατον", "21": "και ελεγεν αυτοιϲ οτι μητι ερχεται ο λυχνοϲ ινα υπο τον μοδιον τεθη η υπο την κλινην ουχ ινα επι την λυχνιαν τεθη", "22": "ου γαρ εϲτιν κρυπτον εαν μη ινα φανερωθη ουδε εγενετο αποκρυφον αλλ ινα ελθη ειϲ φανερον", "23": "ει τιϲ εχει ωτα ακουειν ακουετω", "24": "και ελεγεν αυτοιϲ βλεπετε τι ακουετε εν ω μετρω μετρειτε μετρηθηϲεται υμιν και προϲτεθηϲεται υμιν", "25": "οϲ γαρ εχει δοθηϲεται αυτω και οϲ ουκ εχει και ο εχει αρθηϲεται απ αυτου", "26": "και ελεγεν ουτωϲ εϲτιν η βαϲιλεια του θεου ωϲ ανθρωποϲ βαλη τον ϲπορον επι τηϲ γηϲ", "27": "και καθευδη και εγειρηται νυκτα και ημεραν και ο ϲποροϲ βλαϲτα και μηκυνηται ωϲ ουκ οιδεν αυτοϲ", "28": "αυτοματη η γη καρποφορει πρωτον χορτον ειτεν ϲταχυν ειτεν πληρη ϲιτον εν τω ϲταχυι", "29": "οταν δε παραδοι ο καρποϲ ευθυϲ αποϲτελλει το δρεπανον οτι παρεϲτηκεν ο θεριϲμοϲ", "30": "και ελεγεν πωϲ ομοιωϲωμεν την βαϲιλειαν του θεου η εν τινι αυτην παραβολη θωμεν", "31": "ωϲ κοκκω ϲιναπεωϲ οϲ οταν ϲπαρη επι τηϲ γηϲ μικροτερον ον παντων των ϲπερματων των επι τηϲ γηϲ", "32": "και οταν ϲπαρη αναβαινει και γινεται μειζον παντων των λαχανων και ποιει κλαδουϲ μεγαλουϲ ωϲτε δυναϲθαι υπο την ϲκιαν αυτου τα πετεινα του ουρανου καταϲκηνοιν", "33": "και τοιαυταιϲ παραβολαιϲ πολλαιϲ ελαλει αυτοιϲ τον λογον καθωϲ ηδυναντο ακουειν", "34": "χωριϲ δε παραβοληϲ ουκ ελαλει αυτοιϲ κατ ιδιαν δε τοιϲ ιδιοιϲ μαθηταιϲ επελυεν παντα", "35": "και λεγει αυτοιϲ εν εκεινη τη ημερα οψιαϲ γενομενηϲ διελθωμεν ειϲ το περαν", "36": "και αφεντεϲ τον οχλον παραλαμβανουϲιν αυτον ωϲ ην εν τω πλοιω και αλλα πλοια ην μετ αυτου", "37": "και γινεται λαιλαψ μεγαλη ανεμου και τα κυματα επεβαλλεν ειϲ το πλοιον ωϲτε ηδη γεμιζεϲθαι το πλοιον", "38": "και αυτοϲ ην εν τη πρυμνη επι το προϲκεφαλαιον καθευδων και εγειρουϲιν αυτον και λεγουϲιν αυτω διδαϲκαλε ου μελει ϲοι οτι απολλυμεθα", "39": "και διεγερθειϲ επετιμηϲεν τω ανεμω και ειπεν τη θαλαϲϲη ϲιωπα πεφιμωϲο και εκοπαϲεν ο ανεμοϲ και εγενετο γαληνη μεγαλη", "40": "και ειπεν αυτοιϲ τι δειλοι εϲτε ουπω εχετε πιϲτιν", "41": "και εφοβηθηϲαν φοβον μεγαν και ελεγον προϲ αλληλουϲ τιϲ αρα ουτοϲ εϲτιν οτι και ο ανεμοϲ και η θαλαϲϲα υπακουει αυτω"}