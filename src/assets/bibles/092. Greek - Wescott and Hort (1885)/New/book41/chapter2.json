{"1": "και ειϲελθων παλιν ειϲ καφαρναουμ δι ημερων ηκουϲθη οτι εν οικω εϲτιν", "2": "και ϲυνηχθηϲαν πολλοι ωϲτε μηκετι χωρειν μηδε τα προϲ την θυραν και ελαλει αυτοιϲ τον λογον", "3": "και ερχονται φεροντεϲ προϲ αυτον παραλυτικον αιρομενον υπο τεϲϲαρων", "4": "και μη δυναμενοι προϲενεγκαι αυτω δια τον οχλον απεϲτεγαϲαν την ϲτεγην οπου ην και εξορυξαντεϲ χαλωϲι τον κραβαττον οπου ο παραλυτικοϲ κατεκειτο", "5": "και ιδων ο ιηϲουϲ την πιϲτιν αυτων λεγει τω παραλυτικω τεκνον αφιενται ϲου αι αμαρτιαι", "6": "ηϲαν δε τινεϲ των γραμματεων εκει καθημενοι και διαλογιζομενοι εν ταιϲ καρδιαιϲ αυτων", "7": "τι ουτοϲ ουτω λαλει βλαϲφημει τιϲ δυναται αφιεναι αμαρτιαϲ ει μη ειϲ ο θεοϲ", "8": "και ευθυϲ επιγνουϲ ο ιηϲουϲ τω πνευματι αυτου οτι [ουτωϲ] διαλογιζονται εν εαυτοιϲ λεγει [αυτοιϲ] τι ταυτα διαλογιζεϲθε εν ταιϲ καρδιαιϲ υμων", "9": "τι εϲτιν ευκοπωτερον ειπειν τω παραλυτικω αφιενται ϲου αι αμαρτιαι η ειπειν εγειρου [και] αρον τον κραβαττον ϲου και περιπατει", "10": "ινα δε ειδητε οτι εξουϲιαν εχει ο υιοϲ του ανθρωπου αφιεναι αμαρτιαϲ επι τηϲ γηϲ λεγει τω παραλυτικω", "11": "ϲοι λεγω εγειρε αρον τον κραβαττον ϲου και υπαγε ειϲ τον οικον ϲου", "12": "και ηγερθη και ευθυϲ αραϲ τον κραβαττον εξηλθεν εμπροϲθεν παντων ωϲτε εξιϲταϲθαι πανταϲ και δοξαζειν τον θεον [λεγονταϲ] οτι ουτωϲ ουδεποτε ειδαμεν", "13": "και εξηλθεν παλιν παρα την θαλαϲϲαν και παϲ ο οχλοϲ ηρχετο προϲ αυτον και εδιδαϲκεν αυτουϲ", "14": "και παραγων ειδεν λευειν τον του αλφαιου καθημενον επι το τελωνιον και λεγει αυτω ακολουθει μοι και αναϲταϲ ηκολουθηϲεν αυτω", "15": "και γινεται κατακειϲθαι αυτον εν τη οικια αυτου και πολλοι τελωναι και αμαρτωλοι ϲυνανεκειντο τω ιηϲου και τοιϲ μαθηταιϲ αυτου ηϲαν γαρ πολλοι και ηκολουθουν αυτω", "16": "και οι γραμματειϲ των φαριϲαιων ιδοντεϲ οτι εϲθιει μετα των αμαρτωλων και τελωνων ελεγον τοιϲ μαθηταιϲ αυτου οτι μετα των τελωνων και αμαρτωλων εϲθιει", "17": "και ακουϲαϲ ο ιηϲουϲ λεγει αυτοιϲ [οτι] ου χρειαν εχουϲιν οι ιϲχυοντεϲ ιατρου αλλ οι κακωϲ εχοντεϲ ουκ ηλθον καλεϲαι δικαιουϲ αλλα αμαρτωλουϲ", "18": "και ηϲαν οι μαθηται ιωανου και οι φαριϲαιοι νηϲτευοντεϲ και ερχονται και λεγουϲιν αυτω δια τι οι μαθηται ιωανου και οι μαθηται των φαριϲαιων νηϲτευουϲιν οι δε ϲοι [μαθηται] ου νηϲτευουϲιν", "19": "και ειπεν αυτοιϲ ο ιηϲουϲ μη δυνανται οι υιοι του νυμφωνοϲ εν ω ο νυμφιοϲ μετ αυτων εϲτιν νηϲτευειν οϲον χρονον εχουϲιν τον νυμφιον μετ αυτων ου δυνανται νηϲτευειν", "20": "ελευϲονται δε ημεραι οταν απαρθη απ αυτων ο νυμφιοϲ και τοτε νηϲτευϲουϲιν εν εκεινη τη ημερα", "21": "ουδειϲ επιβλημα ρακουϲ αγναφου επιραπτει επι ιματιον παλαιον ει δε μη αιρει το πληρωμα απ αυτου το καινον του παλαιου και χειρον ϲχιϲμα γινεται", "22": "και ουδειϲ βαλλει οινον νεον ειϲ αϲκουϲ παλαιουϲ ει δε μη ρηξει ο οινοϲ τουϲ αϲκουϲ και ο οινοϲ απολλυται και οι αϲκοι [αλλα οινον νεον ειϲ αϲκουϲ καινουϲ]", "23": "και εγενετο αυτον εν τοιϲ ϲαββαϲιν διαπορευεϲθαι δια των ϲποριμων και οι μαθηται αυτου ηρξαντο οδον ποιειν τιλλοντεϲ τουϲ ϲταχυαϲ", "24": "και οι φαριϲαιοι ελεγον αυτω ιδε τι ποιουϲιν τοιϲ ϲαββαϲιν ο ουκ εξεϲτιν", "25": "και λεγει αυτοιϲ ουδεποτε ανεγνωτε τι εποιηϲεν δαυειδ οτε χρειαν εϲχεν και επειναϲεν αυτοϲ και οι μετ αυτου", "26": "[πωϲ] ειϲηλθεν ειϲ τον οικον του θεου επι αβιαθαρ αρχιερεωϲ και τουϲ αρτουϲ τηϲ προθεϲεωϲ εφαγεν ουϲ ουκ εξεϲτιν φαγειν ει μη τουϲ ιερειϲ και εδωκεν και τοιϲ ϲυν αυτω ουϲιν", "27": "και ελεγεν αυτοιϲ το ϲαββατον δια τον ανθρωπον εγενετο και ουχ ο ανθρωποϲ δια το ϲαββατον", "28": "ωϲτε κυριοϲ εϲτιν ο υιοϲ του ανθρωπου και του ϲαββατου"}