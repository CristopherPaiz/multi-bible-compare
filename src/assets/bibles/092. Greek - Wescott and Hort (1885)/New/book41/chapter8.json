{"1": "εν εκειναιϲ ταιϲ ημεραιϲ παλιν πολλου οχλου οντοϲ και μη εχοντων τι φαγωϲιν προϲκαλεϲαμενοϲ τουϲ μαθηταϲ λεγει αυτοιϲ", "2": "ϲπλαγχνιζομαι επι τον οχλον οτι ηδη ημεραι τρειϲ προϲμενουϲιν μοι και ουκ εχουϲιν τι φαγωϲιν", "3": "και εαν απολυϲω αυτουϲ νηϲτειϲ ειϲ οικον αυτων εκλυθηϲονται εν τη οδω και τινεϲ αυτων απο μακροθεν ειϲιν", "4": "και απεκριθηϲαν αυτω οι μαθηται αυτου οτι ποθεν τουτουϲ δυνηϲεται τιϲ ωδε χορταϲαι αρτων επ ερημιαϲ", "5": "και ηρωτα αυτουϲ ποϲουϲ εχετε αρτουϲ οι δε ειπαν επτα", "6": "και παραγγελλει τω οχλω αναπεϲειν επι τηϲ γηϲ και λαβων τουϲ επτα αρτουϲ ευχαριϲτηϲαϲ εκλαϲεν και εδιδου τοιϲ μαθηταιϲ αυτου ινα παρατιθωϲιν και παρεθηκαν τω οχλω", "7": "και ειχαν ιχθυδια ολιγα και ευλογηϲαϲ αυτα ειπεν και ταυτα παρατιθεναι", "8": "και εφαγον και εχορταϲθηϲαν και ηραν περιϲϲευματα κλαϲματων επτα ϲφυριδαϲ", "9": "ηϲαν δε ωϲ τετρακιϲχιλιοι και απελυϲεν αυτουϲ", "10": "και ευθυϲ εμβαϲ ειϲ το πλοιον μετα των μαθητων αυτου ηλθεν ειϲ τα μερη δαλμανουθα", "11": "και εξηλθον οι φαριϲαιοι και ηρξαντο ϲυνζητειν αυτω ζητουντεϲ παρ αυτου ϲημειον απο του ουρανου πειραζοντεϲ αυτον", "12": "και αναϲτεναξαϲ τω πνευματι αυτου λεγει τι η γενεα αυτη ζητει ϲημειον αμην λεγω ει δοθηϲεται τη γενεα ταυτη ϲημειον", "13": "και αφειϲ αυτουϲ παλιν εμβαϲ απηλθεν ειϲ το περαν", "14": "και επελαθοντο λαβειν αρτουϲ και ει μη ενα αρτον ουκ ειχον μεθ εαυτων εν τω πλοιω", "15": "και διεϲτελλετο αυτοιϲ λεγων ορατε βλεπετε απο τηϲ ζυμηϲ των φαριϲαιων και τηϲ ζυμηϲ ηρωδου", "16": "και διελογιζοντο προϲ αλληλουϲ οτι αρτουϲ ουκ εχουϲιν", "17": "και γνουϲ λεγει αυτοιϲ τι διαλογιζεϲθε οτι αρτουϲ ουκ εχετε ουπω νοειτε ουδε ϲυνιετε πεπωρωμενην εχετε την καρδιαν υμων", "18": "οφθαλμουϲ εχοντεϲ ου βλεπετε και ωτα εχοντεϲ ουκ ακουετε και ου μνημονευετε", "19": "οτε τουϲ πεντε αρτουϲ εκλαϲα ειϲ τουϲ πεντακιϲχιλιουϲ ποϲουϲ κοφινουϲ κλαϲματων πληρειϲ ηρατε λεγουϲιν αυτω δωδεκα", "20": "οτε τουϲ επτα ειϲ τουϲ τετρακιϲχιλιουϲ ποϲων ϲφυριδων πληρωματα κλαϲματων ηρατε και λεγουϲιν αυτω επτα", "21": "και ελεγεν αυτοιϲ ουπω ϲυνιετε", "22": "και ερχονται ειϲ βηθϲαιδαν και φερουϲιν αυτω τυφλον και παρακαλουϲιν αυτον ινα αυτου αψηται", "23": "και επιλαβομενοϲ τηϲ χειροϲ του τυφλου εξηνεγκεν αυτον εξω τηϲ κωμηϲ και πτυϲαϲ ειϲ τα ομματα αυτου επιθειϲ ταϲ χειραϲ αυτω επηρωτα αυτον ει τι βλεπειϲ", "24": "και αναβλεψαϲ ελεγεν βλεπω τουϲ ανθρωπουϲ οτι ωϲ δενδρα ορω περιπατουνταϲ", "25": "ειτα παλιν εθηκεν ταϲ χειραϲ επι τουϲ οφθαλμουϲ αυτου και διεβλεψεν και απεκατεϲτη και ενεβλεπεν τηλαυγωϲ απαντα", "26": "και απεϲτειλεν αυτον ειϲ οικον αυτου λεγων μηδε ειϲ την κωμην ειϲελθηϲ", "27": "και εξηλθεν ο ιηϲουϲ και οι μαθηται αυτου ειϲ ταϲ κωμαϲ καιϲαριαϲ τηϲ φιλιππου και εν τη οδω επηρωτα τουϲ μαθηταϲ αυτου λεγων αυτοιϲ τινα με λεγουϲιν οι ανθρωποι ειναι", "28": "οι δε ειπαν αυτω λεγοντεϲ οτι ιωανην τον βαπτιϲτην και αλλοι ηλειαν αλλοι δε οτι ειϲ των προφητων", "29": "και αυτοϲ επηρωτα αυτουϲ υμειϲ δε τινα με λεγετε ειναι αποκριθειϲ ο πετροϲ λεγει αυτω ϲυ ει ο χριϲτοϲ", "30": "και επετιμηϲεν αυτοιϲ ινα μηδενι λεγωϲιν περι αυτου", "31": "και ηρξατο διδαϲκειν αυτουϲ οτι δει τον υιον του ανθρωπου πολλα παθειν και αποδοκιμαϲθηναι υπο των πρεϲβυτερων και των αρχιερεων και των γραμματεων και αποκτανθηναι και μετα τρειϲ ημεραϲ αναϲτηναι", "32": "και παρρηϲια τον λογον ελαλει και προϲλαβομενοϲ ο πετροϲ αυτον ηρξατο επιτιμαν αυτω", "33": "ο δε επιϲτραφειϲ και ιδων τουϲ μαθηταϲ αυτου επετιμηϲεν πετρω και λεγει υπαγε οπιϲω μου ϲατανα οτι ου φρονειϲ τα του θεου αλλα τα των ανθρωπων", "34": "και προϲκαλεϲαμενοϲ τον οχλον ϲυν τοιϲ μαθηταιϲ αυτου ειπεν αυτοιϲ ει τιϲ θελει οπιϲω μου ελθειν απαρνηϲαϲθω εαυτον και αρατω τον ϲταυρον αυτου και ακολουθειτω μοι", "35": "οϲ γαρ εαν θελη την εαυτου ψυχην ϲωϲαι απολεϲει αυτην οϲ δ αν απολεϲει την ψυχην αυτου ενεκεν [εμου και] του ευαγγελιου ϲωϲει αυτην", "36": "τι γαρ ωφελει ανθρωπον κερδηϲαι τον κοϲμον ολον και ζημιωθηναι την ψυχην αυτου", "37": "τι γαρ δοι ανθρωποϲ ανταλλαγμα τηϲ ψυχηϲ αυτου", "38": "οϲ γαρ εαν επαιϲχυνθη με και τουϲ εμουϲ λογουϲ εν τη γενεα ταυτη τη μοιχαλιδι και αμαρτωλω και ο υιοϲ του ανθρωπου επαιϲχυνθηϲεται αυτον οταν ελθη εν τη δοξη του πατροϲ αυτου μετα των αγγελων των αγιων"}