{"1": "και ϲυναγονται προϲ αυτον οι φαριϲαιοι και τινεϲ των γραμματεων ελθοντεϲ απο ιεροϲολυμων", "2": "και ιδοντεϲ τιναϲ των μαθητων αυτου οτι κοιναιϲ χερϲιν τουτ εϲτιν ανιπτοιϲ εϲθιουϲιν τουϲ αρτουϲ", "3": "οι γαρ φαριϲαιοι και παντεϲ οι ιουδαιοι εαν μη πυγμη νιψωνται ταϲ χειραϲ ουκ εϲθιουϲιν κρατουντεϲ την παραδοϲιν των πρεϲβυτερων", "4": "και απ αγοραϲ εαν μη ραντιϲωνται ουκ εϲθιουϲιν και αλλα πολλα εϲτιν α παρελαβον κρατειν βαπτιϲμουϲ ποτηριων και ξεϲτων και χαλκιων", "5": "και επερωτωϲιν αυτον οι φαριϲαιοι και οι γραμματειϲ δια τι ου περιπατουϲιν οι μαθηται ϲου κατα την παραδοϲιν των πρεϲβυτερων αλλα κοιναιϲ χερϲιν εϲθιουϲιν τον αρτον", "6": "ο δε ειπεν αυτοιϲ καλωϲ επροφητευϲεν ηϲαιαϲ περι υμων των υποκριτων ωϲ γεγραπται οτι ουτοϲ ο λαοϲ τοιϲ χειλεϲιν με τιμα η δε καρδια αυτων πορρω απεχει απ εμου", "7": "ματην δε ϲεβονται με διδαϲκοντεϲ διδαϲκαλιαϲ ενταλματα ανθρωπων", "8": "αφεντεϲ την εντολην του θεου κρατειτε την παραδοϲιν των ανθρωπων", "9": "και ελεγεν αυτοιϲ καλωϲ αθετειτε την εντολην του θεου ινα την παραδοϲιν υμων τηρηϲητε", "10": "μωυϲηϲ γαρ ειπεν τιμα τον πατερα ϲου και την μητερα ϲου και ο κακολογων πατερα η μητερα θανατω τελευτατω", "11": "υμειϲ δε λεγετε εαν ειπη ανθρωποϲ τω πατρι η τη μητρι κορβαν ο εϲτιν δωρον ο εαν εξ εμου ωφεληθηϲ", "12": "ουκετι αφιετε αυτον ουδεν ποιηϲαι τω πατρι η τη μητρι", "13": "ακυρουντεϲ τον λογον του θεου τη παραδοϲει υμων η παρεδωκατε και παρομοια τοιαυτα πολλα ποιειτε", "14": "και προϲκαλεϲαμενοϲ παλιν τον οχλον ελεγεν αυτοιϲ ακουϲατε μου παντεϲ και ϲυνετε", "15": "ουδεν εϲτιν εξωθεν του ανθρωπου ειϲπορευομενον ειϲ αυτον ο δυναται κοινωϲαι αυτον αλλα τα εκ του ανθρωπου εκπορευομενα εϲτιν τα κοινουντα τον ανθρωπον", "16": "<n>*</n>", "17": "και οτε ειϲηλθεν ειϲ οικον απο του οχλου επηρωτων αυτον οι μαθηται αυτου την παραβολην", "18": "και λεγει αυτοιϲ ουτωϲ και υμειϲ αϲυνετοι εϲτε ου νοειτε οτι παν το εξωθεν ειϲπορευομενον ειϲ τον ανθρωπον ου δυναται αυτον κοινωϲαι", "19": "οτι ουκ ειϲπορευεται αυτου ειϲ την καρδιαν αλλ ειϲ την κοιλιαν και ειϲ τον αφεδρωνα εκπορευεται καθαριζων παντα τα βρωματα", "20": "ελεγεν δε οτι το εκ του ανθρωπου εκπορευομενον εκεινο κοινοι τον ανθρωπον", "21": "εϲωθεν γαρ εκ τηϲ καρδιαϲ των ανθρωπων οι διαλογιϲμοι οι κακοι εκπορευονται πορνειαι κλοπαι φονοι", "22": "μοιχειαι πλεονεξιαι πονηριαι δολοϲ αϲελγεια οφθαλμοϲ πονηροϲ βλαϲφημια υπερηφανια αφροϲυνη", "23": "παντα ταυτα τα πονηρα εϲωθεν εκπορευεται και κοινοι τον ανθρωπον", "24": "εκειθεν δε αναϲταϲ απηλθεν ειϲ τα ορια τυρου [και ϲιδωνοϲ] και ειϲελθων ειϲ οικιαν ουδενα ηθελεν γνωναι και ουκ ηδυναϲθη λαθειν", "25": "αλλ ευθυϲ ακουϲαϲα γυνη περι αυτου ηϲ ειχεν το θυγατριον αυτηϲ πνευμα ακαθαρτον ελθουϲα προϲεπεϲεν προϲ τουϲ ποδαϲ αυτου", "26": "η δε γυνη ην ελληνιϲ ϲυροφοινικιϲϲα τω γενει και ηρωτα αυτον ινα το δαιμονιον εκβαλη εκ τηϲ θυγατροϲ αυτηϲ", "27": "και ελεγεν αυτη αφεϲ πρωτον χορταϲθηναι τα τεκνα ου γαρ εϲτιν καλον λαβειν τον αρτον των τεκνων και τοιϲ κυναριοιϲ βαλειν", "28": "η δε απεκριθη και λεγει αυτω ναι κυριε και τα κυναρια υποκατω τηϲ τραπεζηϲ εϲθιουϲιν απο των ψιχιων των παιδιων", "29": "και ειπεν αυτη δια τουτον τον λογον υπαγε εξεληλυθεν εκ τηϲ θυγατροϲ ϲου το δαιμονιον", "30": "και απελθουϲα ειϲ τον οικον αυτηϲ ευρεν το παιδιον βεβλημενον επι την κλινην και το δαιμονιον εξεληλυθοϲ", "31": "και παλιν εξελθων εκ των οριων τυρου ηλθεν δια ϲιδωνοϲ ειϲ την θαλαϲϲαν τηϲ γαλιλαιαϲ ανα μεϲον των οριων δεκαπολεωϲ", "32": "και φερουϲιν αυτω κωφον και μογιλαλον και παρακαλουϲιν αυτον ινα επιθη αυτω την χειρα", "33": "και απολαβομενοϲ αυτον απο του οχλου κατ ιδιαν εβαλεν τουϲ δακτυλουϲ αυτου ειϲ τα ωτα αυτου και πτυϲαϲ ηψατο τηϲ γλωϲϲηϲ αυτου", "34": "και αναβλεψαϲ ειϲ τον ουρανον εϲτεναξεν και λεγει αυτω εφφαθα ο εϲτιν διανοιχθητι", "35": "και ηνοιγηϲαν αυτου αι ακοαι και ελυθη ο δεϲμοϲ τηϲ γλωϲϲηϲ αυτου και ελαλει ορθωϲ", "36": "και διεϲτειλατο αυτοιϲ ινα μηδενι λεγωϲιν οϲον δε αυτοιϲ διεϲτελλετο αυτοι μαλλον περιϲϲοτερον εκηρυϲϲον", "37": "και υπερ περιϲϲωϲ εξεπληϲϲοντο λεγοντεϲ καλωϲ παντα πεποιηκεν και τουϲ κωφουϲ ποιει ακουειν και αλαλουϲ λαλειν"}