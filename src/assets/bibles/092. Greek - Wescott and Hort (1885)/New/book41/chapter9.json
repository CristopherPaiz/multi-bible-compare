{"1": "και ελεγεν αυτοιϲ αμην λεγω υμιν οτι ειϲιν τινεϲ ωδε των εϲτηκοτων οιτινεϲ ου μη γευϲωνται θανατου εωϲ αν ιδωϲιν την βαϲιλειαν του θεου εληλυθυιαν εν δυναμει", "2": "και μετα ημεραϲ εξ παραλαμβανει ο ιηϲουϲ τον πετρον και τον ιακωβον και ιωανην και αναφερει αυτουϲ ειϲ οροϲ υψηλον κατ ιδιαν μονουϲ και μετεμορφωθη εμπροϲθεν αυτων", "3": "και τα ιματια αυτου εγενετο ϲτιλβοντα λευκα λιαν οια γναφευϲ επι τηϲ γηϲ ου δυναται ουτωϲ λευκαναι", "4": "και ωφθη αυτοιϲ ηλειαϲ ϲυν μωυϲει και ηϲαν ϲυνλαλουντεϲ τω ιηϲου", "5": "και αποκριθειϲ ο πετροϲ λεγει τω ιηϲου ραββει καλον εϲτιν ημαϲ ωδε ειναι και ποιηϲωμεν τρειϲ ϲκηναϲ ϲοι μιαν και μωυϲει μιαν και ηλεια μιαν", "6": "ου γαρ ηδει τι αποκριθη εκφοβοι γαρ εγενοντο", "7": "και εγενετο νεφελη επιϲκιαζουϲα αυτοιϲ και εγενετο φωνη εκ τηϲ νεφεληϲ ουτοϲ εϲτιν ο υιοϲ μου ο αγαπητοϲ ακουετε αυτου", "8": "και εξαπινα περιβλεψαμενοι ουκετι ουδενα ειδον μεθ εαυτων ει μη τον ιηϲουν μονον", "9": "και καταβαινοντων αυτων εκ του ορουϲ διεϲτειλατο αυτοιϲ ινα μηδενι α ειδον διηγηϲωνται ει μη οταν ο υιοϲ του ανθρωπου εκ νεκρων αναϲτη", "10": "και τον λογον εκρατηϲαν προϲ εαυτουϲ ϲυνζητουντεϲ τι εϲτιν το εκ νεκρων αναϲτηναι", "11": "και επηρωτων αυτον λεγοντεϲ οτι λεγουϲιν οι γραμματειϲ οτι ηλειαν δει ελθειν πρωτον", "12": "ο δε εφη αυτοιϲ ηλειαϲ μεν ελθων πρωτον αποκατιϲτανει παντα και πωϲ γεγραπται επι τον υιον του ανθρωπου ινα πολλα παθη και εξουδενηθη", "13": "αλλα λεγω υμιν οτι και ηλειαϲ εληλυθεν και εποιηϲαν αυτω οϲα ηθελον καθωϲ γεγραπται επ αυτον", "14": "και ελθοντεϲ προϲ τουϲ μαθηταϲ ειδαν οχλον πολυν περι αυτουϲ και γραμματειϲ ϲυνζητουνταϲ προϲ αυτουϲ", "15": "και ευθυϲ παϲ ο οχλοϲ ιδοντεϲ αυτον εξεθαμβηθηϲαν και προϲτρεχοντεϲ ηϲπαζοντο αυτον", "16": "και επηρωτηϲεν αυτουϲ τι ϲυνζητειτε προϲ αυτουϲ", "17": "και απεκριθη αυτω ειϲ εκ του οχλου διδαϲκαλε ηνεγκα τον υιον μου προϲ ϲε εχοντα πνευμα αλαλον", "18": "και οπου εαν αυτον καταλαβη ρηϲϲει αυτον και αφριζει και τριζει τουϲ οδονταϲ και ξηραινεται και ειπα τοιϲ μαθηταιϲ ϲου ινα αυτο εκβαλωϲιν και ουκ ιϲχυϲαν", "19": "ο δε αποκριθειϲ αυτοιϲ λεγει ω γενεα απιϲτοϲ εωϲ ποτε προϲ υμαϲ εϲομαι εωϲ ποτε ανεξομαι υμων φερετε αυτον προϲ με", "20": "και ηνεγκαν αυτον προϲ αυτον και ιδων αυτον το πνευμα ευθυϲ ϲυνεϲπαραξεν αυτον και πεϲων επι τηϲ γηϲ εκυλιετο αφριζων", "21": "και επηρωτηϲεν τον πατερα αυτου ποϲοϲ χρονοϲ εϲτιν ωϲ τουτο γεγονεν αυτω ο δε ειπεν εκ παιδιοθεν", "22": "και πολλακιϲ και ειϲ πυρ αυτον εβαλεν και ειϲ υδατα ινα απολεϲη αυτον αλλ ει τι δυνη βοηθηϲον ημιν ϲπλαγχνιϲθειϲ εφ ημαϲ", "23": "ο δε ιηϲουϲ ειπεν αυτω το ει δυνη παντα δυνατα τω πιϲτευοντι", "24": "ευθυϲ κραξαϲ ο πατηρ του παιδιου ελεγεν πιϲτευω βοηθει μου τη απιϲτια", "25": "ιδων δε ο ιηϲουϲ οτι επιϲυντρεχει οχλοϲ επετιμηϲεν τω πνευματι τω ακαθαρτω λεγων αυτω το αλαλον και κωφον πνευμα εγω επιταϲϲω ϲοι εξελθε εξ αυτου και μηκετι ειϲελθηϲ ειϲ αυτον", "26": "και κραξαϲ και πολλα ϲπαραξαϲ εξηλθεν και εγενετο ωϲει νεκροϲ ωϲτε τουϲ πολλουϲ λεγειν οτι απεθανεν", "27": "ο δε ιηϲουϲ κρατηϲαϲ τηϲ χειροϲ αυτου ηγειρεν αυτον και ανεϲτη", "28": "και ειϲελθοντοϲ αυτου ειϲ οικον οι μαθηται αυτου κατ ιδιαν επηρωτων αυτον οτι ημειϲ ουκ ηδυνηθημεν εκβαλειν αυτο", "29": "και ειπεν αυτοιϲ τουτο το γενοϲ εν ουδενι δυναται εξελθειν ει μη εν προϲευχη", "30": "κακειθεν εξελθοντεϲ επορευοντο δια τηϲ γαλιλαιαϲ και ουκ ηθελεν ινα τιϲ γνοι", "31": "εδιδαϲκεν γαρ τουϲ μαθηταϲ αυτου και ελεγεν [αυτοιϲ] οτι ο υιοϲ του ανθρωπου παραδιδοται ειϲ χειραϲ ανθρωπων και αποκτενουϲιν αυτον και αποκτανθειϲ μετα τρειϲ ημεραϲ αναϲτηϲεται", "32": "οι δε ηγνοουν το ρημα και εφοβουντο αυτον επερωτηϲαι", "33": "και ηλθον ειϲ καφαρναουμ και εν τη οικια γενομενοϲ επηρωτα αυτουϲ τι εν τη οδω διελογιζεϲθε", "34": "οι δε εϲιωπων προϲ αλληλουϲ γαρ διελεχθηϲαν εν τη οδω τιϲ μειζων", "35": "και καθιϲαϲ εφωνηϲεν τουϲ δωδεκα και λεγει αυτοιϲ ει τιϲ θελει πρωτοϲ ειναι εϲται παντων εϲχατοϲ και παντων διακονοϲ", "36": "και λαβων παιδιον εϲτηϲεν αυτο εν μεϲω αυτων και εναγκαλιϲαμενοϲ αυτο ειπεν αυτοιϲ", "37": "οϲ αν [εν] των τοιουτων παιδιων δεξηται επι τω ονοματι μου εμε δεχεται και οϲ αν εμε δεχηται ουκ εμε δεχεται αλλα τον αποϲτειλαντα με", "38": "εφη αυτω ο ιωανηϲ διδαϲκαλε ειδαμεν τινα εν τω ονοματι ϲου εκβαλλοντα δαιμονια και εκωλυομεν αυτον οτι ουκ ηκολουθει ημιν", "39": "ο δε ιηϲουϲ ειπεν μη κωλυετε αυτον ουδειϲ γαρ εϲτιν οϲ ποιηϲει δυναμιν επι τω ονοματι μου και δυνηϲεται ταχυ κακολογηϲαι με", "40": "οϲ γαρ ουκ εϲτιν καθ ημων υπερ ημων εϲτιν", "41": "οϲ γαρ αν ποτιϲη υμαϲ ποτηριον υδατοϲ εν ονοματι οτι χριϲτου εϲτε αμην λεγω υμιν οτι ου μη απολεϲη τον μιϲθον αυτου", "42": "και οϲ αν ϲκανδαλιϲη ενα των μικρων τουτων των πιϲτευοντων καλον εϲτιν αυτω μαλλον ει περικειται μυλοϲ ονικοϲ περι τον τραχηλον αυτου και βεβληται ειϲ την θαλαϲϲαν", "43": "και εαν ϲκανδαλιϲη ϲε η χειρ ϲου αποκοψον αυτην καλον εϲτιν ϲε κυλλον ειϲελθειν ειϲ την ζωην η ταϲ δυο χειραϲ εχοντα απελθειν ειϲ την γεενναν ειϲ το πυρ το αϲβεϲτον", "44": "<n>*</n>", "45": "και εαν ο πουϲ ϲου ϲκανδαλιζη ϲε αποκοψον αυτον καλον εϲτιν ϲε ειϲελθειν ειϲ την ζωην χωλον η τουϲ δυο ποδαϲ εχοντα βληθηναι ειϲ την γεενναν", "46": "<n>*</n>", "47": "και εαν ο οφθαλμοϲ ϲου ϲκανδαλιζη ϲε εκβαλε αυτον καλον ϲε εϲτιν μονοφθαλμον ειϲελθειν ειϲ την βαϲιλειαν του θεου η δυο οφθαλμουϲ εχοντα βληθηναι ειϲ γεενναν", "48": "οπου ο ϲκωληξ αυτων ου τελευτα και το πυρ ου ϲβεννυται", "49": "παϲ γαρ πυρι αλιϲθηϲεται", "50": "καλον το αλαϲ εαν δε το αλαϲ αναλον γενηται εν τινι αυτο αρτυϲετε εχετε εν εαυτοιϲ αλα και ειρηνευετε εν αλληλοιϲ"}