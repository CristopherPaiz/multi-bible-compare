{"1": "ην δε το παϲχα και τα αζυμα μετα δυο ημεραϲ και εζητουν οι αρχιερειϲ και οι γραμματειϲ πωϲ αυτον εν δολω κρατηϲαντεϲ αποκτεινωϲιν", "2": "ελεγον γαρ μη εν τη εορτη μη ποτε εϲται θορυβοϲ του λαου", "3": "και οντοϲ αυτου εν βηθανια εν τη οικια ϲιμωνοϲ του λεπρου κατακειμενου αυτου ηλθεν γυνη εχουϲα αλαβαϲτρον μυρου ναρδου πιϲτικηϲ πολυτελουϲ ϲυντριψαϲα την αλαβαϲτρον κατεχεεν αυτου τηϲ κεφαληϲ", "4": "ηϲαν δε τινεϲ αγανακτουντεϲ προϲ εαυτουϲ ειϲ τι η απωλεια αυτη του μυρου γεγονεν", "5": "ηδυνατο γαρ τουτο το μυρον πραθηναι επανω δηναριων τριακοϲιων και δοθηναι τοιϲ πτωχοιϲ και ενεβριμωντο αυτη", "6": "ο δε ιηϲουϲ ειπεν αφετε αυτην τι αυτη κοπουϲ παρεχετε καλον εργον ηργαϲατο εν εμοι", "7": "παντοτε γαρ τουϲ πτωχουϲ εχετε μεθ εαυτων και οταν θελητε δυναϲθε αυτοιϲ [παντοτε] ευ ποιηϲαι εμε δε ου παντοτε εχετε", "8": "ο εϲχεν εποιηϲεν προελαβεν μυριϲαι το ϲωμα μου ειϲ τον ενταφιαϲμον", "9": "αμην δε λεγω υμιν οπου εαν κηρυχθη το ευαγγελιον ειϲ ολον τον κοϲμον και ο εποιηϲεν αυτη λαληθηϲεται ειϲ μνημοϲυνον αυτηϲ", "10": "και ιουδαϲ ιϲκαριωθ ο ειϲ των δωδεκα απηλθεν προϲ τουϲ αρχιερειϲ ινα αυτον παραδοι αυτοιϲ", "11": "οι δε ακουϲαντεϲ εχαρηϲαν και επηγγειλαντο αυτω αργυριον δουναι και εζητει πωϲ αυτον ευκαιρωϲ παραδοι", "12": "και τη πρωτη ημερα των αζυμων οτε το παϲχα εθυον λεγουϲιν αυτω οι μαθηται αυτου που θελειϲ απελθοντεϲ ετοιμαϲωμεν ινα φαγηϲ το παϲχα", "13": "και αποϲτελλει δυο των μαθητων αυτου και λεγει αυτοιϲ υπαγετε ειϲ την πολιν και απαντηϲει υμιν ανθρωποϲ κεραμιον υδατοϲ βαϲταζων ακολουθηϲατε αυτω", "14": "και οπου εαν ειϲελθη ειπατε τω οικοδεϲποτη οτι ο διδαϲκαλοϲ λεγει που εϲτιν το καταλυμα μου οπου το παϲχα μετα των μαθητων μου φαγω", "15": "και αυτοϲ υμιν δειξει αναγαιον μεγα εϲτρωμενον ετοιμον και εκει ετοιμαϲατε ημιν", "16": "και εξηλθον οι μαθηται και ηλθον ειϲ την πολιν και ευρον καθωϲ ειπεν αυτοιϲ και ητοιμαϲαν το παϲχα", "17": "και οψιαϲ γενομενηϲ ερχεται μετα των δωδεκα", "18": "και ανακειμενων αυτων και εϲθιοντων ο ιηϲουϲ ειπεν αμην λεγω υμιν οτι ειϲ εξ υμων παραδωϲει με ο εϲθιων μετ εμου", "19": "ηρξαντο λυπειϲθαι και λεγειν αυτω ειϲ κατα ειϲ μητι εγω", "20": "ο δε ειπεν αυτοιϲ ειϲ των δωδεκα ο εμβαπτομενοϲ μετ εμου ειϲ το [εν] τρυβλιον", "21": "οτι ο μεν υιοϲ του ανθρωπου υπαγει καθωϲ γεγραπται περι αυτου ουαι δε τω ανθρωπω εκεινω δι ου ο υιοϲ του ανθρωπου παραδιδοται καλον αυτω ει ουκ εγεννηθη ο ανθρωποϲ εκεινοϲ", "22": "και εϲθιοντων αυτων λαβων αρτον ευλογηϲαϲ εκλαϲεν και εδωκεν αυτοιϲ και ειπεν λαβετε τουτο εϲτιν το ϲωμα μου", "23": "και λαβων ποτηριον ευχαριϲτηϲαϲ εδωκεν αυτοιϲ και επιον εξ αυτου παντεϲ", "24": "και ειπεν αυτοιϲ τουτο εϲτιν το αιμα μου τηϲ διαθηκηϲ το εκχυννομενον υπερ πολλων", "25": "αμην λεγω υμιν οτι ουκετι ου μη πιω εκ του γενηματοϲ τηϲ αμπελου εωϲ τηϲ ημεραϲ εκεινηϲ οταν αυτο πινω καινον εν τη βαϲιλεια του θεου", "26": "και υμνηϲαντεϲ εξηλθον ειϲ το οροϲ των ελαιων", "27": "και λεγει αυτοιϲ ο ιηϲουϲ οτι παντεϲ ϲκανδαλιϲθηϲεϲθε οτι γεγραπται παταξω τον ποιμενα και τα προβατα διαϲκορπιϲθηϲονται", "28": "αλλα μετα το εγερθηναι με προαξω υμαϲ ειϲ την γαλιλαιαν", "29": "ο δε πετροϲ εφη αυτω ει και παντεϲ ϲκανδαλιϲθηϲονται αλλ ουκ εγω", "30": "και λεγει αυτω ο ιηϲουϲ αμην λεγω ϲοι οτι ϲυ ϲημερον ταυτη τη νυκτι πριν η διϲ αλεκτορα φωνηϲαι τριϲ με απαρνηϲη", "31": "ο δε εκ περιϲϲωϲ ελαλει εαν δεη με ϲυναποθανειν ϲοι ου μη ϲε απαρνηϲομαι ωϲαυτωϲ [δε] και παντεϲ ελεγον", "32": "και ερχονται ειϲ χωριον ου το ονομα γεθϲημανει και λεγει τοιϲ μαθηταιϲ αυτου καθιϲατε ωδε εωϲ προϲευξωμαι", "33": "και παραλαμβανει τον πετρον και τον ιακωβον και τον ιωανην μετ αυτου και ηρξατο εκθαμβειϲθαι και αδημονειν", "34": "και λεγει αυτοιϲ περιλυποϲ εϲτιν η ψυχη μου εωϲ θανατου μεινατε ωδε και γρηγορειτε", "35": "και προελθων μικρον επιπτεν επι τηϲ γηϲ και προϲηυχετο ινα ει δυνατον εϲτιν παρελθη απ αυτου η ωρα", "36": "και ελεγεν αββα ο πατηρ παντα δυνατα ϲοι παρενεγκε το ποτηριον τουτο απ εμου αλλ ου τι εγω θελω αλλα τι ϲυ", "37": "και ερχεται και ευριϲκει αυτουϲ καθευδονταϲ και λεγει τω πετρω ϲιμων καθευδειϲ ουκ ιϲχυϲαϲ μιαν ωραν γρηγορηϲαι", "38": "γρηγορειτε και προϲευχεϲθε ινα μη ελθητε ειϲ πειραϲμον το μεν πνευμα προθυμον η δε ϲαρξ αϲθενηϲ", "39": "και παλιν απελθων προϲηυξατο [τον αυτον λογον ειπων]", "40": "και παλιν ελθων ευρεν αυτουϲ καθευδονταϲ ηϲαν γαρ αυτων οι οφθαλμοι καταβαρυνομενοι και ουκ ηδειϲαν τι αποκριθωϲιν αυτω", "41": "και ερχεται το τριτον και λεγει αυτοιϲ καθευδετε [το] λοιπον και αναπαυεϲθε απεχει ηλθεν η ωρα ιδου παραδιδοται ο υιοϲ του ανθρωπου ειϲ ταϲ χειραϲ των αμαρτωλων", "42": "εγειρεϲθε αγωμεν ιδου ο παραδιδουϲ με ηγγικεν", "43": "και ευθυϲ ετι αυτου λαλουντοϲ παραγινεται [ο] ιουδαϲ ειϲ των δωδεκα και μετ αυτου οχλοϲ μετα μαχαιρων και ξυλων παρα των αρχιερεων και των γραμματεων και των πρεϲβυτερων", "44": "δεδωκει δε ο παραδιδουϲ αυτον ϲυϲϲημον αυτοιϲ λεγων ον αν φιληϲω αυτοϲ εϲτιν κρατηϲατε αυτον και απαγετε αϲφαλωϲ", "45": "και ελθων ευθυϲ προϲελθων αυτω λεγει ραββει και κατεφιληϲεν αυτον", "46": "οι δε επεβαλαν ταϲ χειραϲ αυτω και εκρατηϲαν αυτον", "47": "ειϲ δε [τιϲ] των παρεϲτηκοτων ϲπαϲαμενοϲ την μαχαιραν επαιϲεν τον δουλον του αρχιερεωϲ και αφειλεν αυτου το ωταριον", "48": "και αποκριθειϲ ο ιηϲουϲ ειπεν αυτοιϲ ωϲ επι ληϲτην εξηλθατε μετα μαχαιρων και ξυλων ϲυλλαβειν με", "49": "καθ ημεραν ημην προϲ υμαϲ εν τω ιερω διδαϲκων και ουκ εκρατηϲατε με αλλ ινα πληρωθωϲιν αι γραφαι", "50": "και αφεντεϲ αυτον εφυγον παντεϲ", "51": "και νεανιϲκοϲ τιϲ ϲυνηκολουθει αυτω περιβεβλημενοϲ ϲινδονα επι γυμνου και κρατουϲιν αυτον", "52": "ο δε καταλιπων την ϲινδονα γυμνοϲ εφυγεν", "53": "και απηγαγον τον ιηϲουν προϲ τον αρχιερεα και ϲυνερχονται παντεϲ οι αρχιερειϲ και οι πρεϲβυτεροι και οι γραμματειϲ", "54": "και ο πετροϲ απο μακροθεν ηκολουθηϲεν αυτω εωϲ εϲω ειϲ την αυλην του αρχιερεωϲ και ην ϲυνκαθημενοϲ μετα των υπηρετων και θερμαινομενοϲ προϲ το φωϲ", "55": "οι δε αρχιερειϲ και ολον το ϲυνεδριον εζητουν κατα του ιηϲου μαρτυριαν ειϲ το θανατωϲαι αυτον και ουχ ηυριϲκον", "56": "πολλοι γαρ εψευδομαρτυρουν κατ αυτου και ιϲαι αι μαρτυριαι ουκ ηϲαν", "57": "και τινεϲ αναϲταντεϲ εψευδομαρτυρουν κατ αυτου λεγοντεϲ", "58": "οτι ημειϲ ηκουϲαμεν αυτου λεγοντοϲ οτι εγω καταλυϲω τον ναον τουτον τον χειροποιητον και δια τριων ημερων αλλον αχειροποιητον οικοδομηϲω", "59": "και ουδε ουτωϲ ιϲη ην η μαρτυρια αυτων", "60": "και αναϲταϲ ο αρχιερευϲ ειϲ μεϲον επηρωτηϲεν τον ιηϲουν λεγων ουκ αποκρινη ουδεν τι ουτοι ϲου καταμαρτυρουϲιν", "61": "ο δε εϲιωπα και ουκ απεκρινατο ουδεν παλιν ο αρχιερευϲ επηρωτα αυτον και λεγει αυτω ϲυ ει ο χριϲτοϲ ο υιοϲ του ευλογητου", "62": "ο δε ιηϲουϲ ειπεν εγω ειμι και οψεϲθε τον υιον του ανθρωπου εκ δεξιων καθημενον τηϲ δυναμεωϲ και ερχομενον μετα των νεφελων του ουρανου", "63": "ο δε αρχιερευϲ διαρηξαϲ τουϲ χιτωναϲ αυτου λεγει τι ετι χρειαν εχομεν μαρτυρων", "64": "ηκουϲατε τηϲ βλαϲφημιαϲ τι υμιν φαινεται οι δε παντεϲ κατεκριναν αυτον ενοχον ειναι θανατου", "65": "και ηρξαντο τινεϲ εμπτυειν αυτω και περικαλυπτειν αυτου το προϲωπον και κολαφιζειν αυτον και λεγειν αυτω προφητευϲον και οι υπηρεται ραπιϲμαϲιν αυτον ελαβον", "66": "και οντοϲ του πετρου κατω εν τη αυλη ερχεται μια των παιδιϲκων του αρχιερεωϲ", "67": "και ιδουϲα τον πετρον θερμαινομενον εμβλεψαϲα αυτω λεγει και ϲυ μετα του ναζαρηνου ηϲθα του ιηϲου", "68": "ο δε ηρνηϲατο λεγων ουτε οιδα ουτε επιϲταμαι ϲυ τι λεγειϲ και εξηλθεν εξω ειϲ το προαυλιον", "69": "και η παιδιϲκη ιδουϲα αυτον ηρξατο παλιν λεγειν τοιϲ παρεϲτωϲιν οτι ουτοϲ εξ αυτων εϲτιν", "70": "ο δε παλιν ηρνειτο και μετα μικρον παλιν οι παρεϲτωτεϲ ελεγον τω πετρω αληθωϲ εξ αυτων ει και γαρ γαλιλαιοϲ ει", "71": "ο δε ηρξατο αναθεματιζειν και ομνυναι οτι ουκ οιδα τον ανθρωπον τουτον ον λεγετε", "72": "και ευθυϲ εκ δευτερου αλεκτωρ εφωνηϲεν και ανεμνηϲθη ο πετροϲ το ρημα ωϲ ειπεν αυτω ο ιηϲουϲ οτι πριν αλεκτορα διϲ φωνηϲαι τριϲ με απαρνηϲη και επιβαλων εκλαιεν"}