{"1": "και εκειθεν αναϲταϲ ερχεται ειϲ τα ορια τηϲ ιουδαιαϲ και περαν του ιορδανου και ϲυνπορευονται παλιν οχλοι προϲ αυτον και ωϲ ειωθει παλιν εδιδαϲκεν αυτουϲ", "2": "και [προϲελθοντεϲ φαριϲαιοι] επηρωτων αυτον ει εξεϲτιν ανδρι γυναικα απολυϲαι πειραζοντεϲ αυτον", "3": "ο δε αποκριθειϲ ειπεν αυτοιϲ τι υμιν ενετειλατο μωυϲηϲ", "4": "οι δε ειπαν επετρεψεν μωυϲηϲ βιβλιον αποϲταϲιου γραψαι και απολυϲαι", "5": "ο δε ιηϲουϲ ειπεν αυτοιϲ προϲ την ϲκληροκαρδιαν υμων εγραψεν υμιν την εντολην ταυτην", "6": "απο δε αρχηϲ κτιϲεωϲ αρϲεν και θηλυ εποιηϲεν [αυτουϲ]", "7": "ενεκεν τουτου καταλειψει ανθρωποϲ τον πατερα αυτου και την μητερα", "8": "και εϲονται οι δυο ειϲ ϲαρκα μιαν ωϲτε ουκετι ειϲιν δυο αλλα μια ϲαρξ", "9": "ο ουν ο θεοϲ ϲυνεζευξεν ανθρωποϲ μη χωριζετω", "10": "και ειϲ την οικιαν παλιν οι μαθηται περι τουτου επηρωτων αυτον", "11": "και λεγει αυτοιϲ οϲ αν απολυϲη την γυναικα αυτου και γαμηϲη αλλην μοιχαται επ αυτην", "12": "και εαν αυτη απολυϲαϲα τον ανδρα αυτηϲ γαμηϲη αλλον μοιχαται", "13": "και προϲεφερον αυτω παιδια ινα αυτων αψηται οι δε μαθηται επετιμηϲαν αυτοιϲ", "14": "ιδων δε ο ιηϲουϲ ηγανακτηϲεν και ειπεν αυτοιϲ αφετε τα παιδια ερχεϲθαι προϲ με μη κωλυετε αυτα των γαρ τοιουτων εϲτιν η βαϲιλεια του θεου", "15": "αμην λεγω υμιν οϲ αν μη δεξηται την βαϲιλειαν του θεου ωϲ παιδιον ου μη ειϲελθη ειϲ αυτην", "16": "και εναγκαλιϲαμενοϲ αυτα κατευλογει τιθειϲ ταϲ χειραϲ επ αυτα", "17": "και εκπορευομενου αυτου ειϲ οδον προϲδραμων ειϲ και γονυπετηϲαϲ αυτον επηρωτα αυτον διδαϲκαλε αγαθε τι ποιηϲω ινα ζωην αιωνιον κληρονομηϲω", "18": "ο δε ιηϲουϲ ειπεν αυτω τι με λεγειϲ αγαθον ουδειϲ αγαθοϲ ει μη ειϲ ο θεοϲ", "19": "ταϲ εντολαϲ οιδαϲ μη φονευϲηϲ μη μοιχευϲηϲ μη κλεψηϲ μη ψευδομαρτυρηϲηϲ μη αποϲτερηϲηϲ τιμα τον πατερα ϲου και την μητερα", "20": "ο δε εφη αυτω διδαϲκαλε ταυτα παντα εφυλαξαμην εκ νεοτητοϲ μου", "21": "ο δε ιηϲουϲ εμβλεψαϲ αυτω ηγαπηϲεν αυτον και ειπεν αυτω εν ϲε υϲτερει υπαγε οϲα εχειϲ πωληϲον και δοϲ [τοιϲ] πτωχοιϲ και εξειϲ θηϲαυρον εν ουρανω και δευρο ακολουθει μοι", "22": "ο δε ϲτυγναϲαϲ επι τω λογω απηλθεν λυπουμενοϲ ην γαρ εχων κτηματα πολλα", "23": "και περιβλεψαμενοϲ ο ιηϲουϲ λεγει τοιϲ μαθηταιϲ αυτου πωϲ δυϲκολωϲ οι τα χρηματα εχοντεϲ ειϲ την βαϲιλειαν του θεου ειϲελευϲονται", "24": "οι δε μαθηται εθαμβουντο επι τοιϲ λογοιϲ αυτου ο δε ιηϲουϲ παλιν αποκριθειϲ λεγει αυτοιϲ τεκνα πωϲ δυϲκολον εϲτιν ειϲ την βαϲιλειαν του θεου ειϲελθειν", "25": "ευκοπωτερον εϲτιν καμηλον δια τρυμαλιαϲ ραφιδοϲ διελθειν η πλουϲιον ειϲ την βαϲιλειαν του θεου ειϲελθειν", "26": "οι δε περιϲϲωϲ εξεπληϲϲοντο λεγοντεϲ προϲ αυτον και τιϲ δυναται ϲωθηναι", "27": "εμβλεψαϲ αυτοιϲ ο ιηϲουϲ λεγει παρα ανθρωποιϲ αδυνατον αλλ ου παρα θεω παντα γαρ δυνατα παρα [τω] θεω", "28": "ηρξατο λεγειν ο πετροϲ αυτω ιδου ημειϲ αφηκαμεν παντα και ηκολουθηκαμεν ϲοι", "29": "εφη ο ιηϲουϲ αμην λεγω υμιν ουδειϲ εϲτιν οϲ αφηκεν οικιαν η αδελφουϲ η αδελφαϲ η μητερα η πατερα η τεκνα η αγρουϲ ενεκεν εμου και [ενεκεν] του ευαγγελιου", "30": "εαν μη λαβη εκατονταπλαϲιονα νυν εν τω καιρω τουτω οικιαϲ και αδελφουϲ και αδελφαϲ και μητεραϲ και τεκνα και αγρουϲ μετα διωγμων και εν τω αιωνι τω ερχομενω ζωην αιωνιον", "31": "πολλοι δε εϲονται πρωτοι εϲχατοι και [οι] εϲχατοι πρωτοι", "32": "ηϲαν δε εν τη οδω αναβαινοντεϲ ειϲ ιεροϲολυμα και ην προαγων αυτουϲ ο ιηϲουϲ και εθαμβουντο οι δε ακολουθουντεϲ εφοβουντο και παραλαβων παλιν τουϲ δωδεκα ηρξατο αυτοιϲ λεγειν τα μελλοντα αυτω ϲυμβαινειν", "33": "οτι ιδου αναβαινομεν ειϲ ιεροϲολυμα και ο υιοϲ του ανθρωπου παραδοθηϲεται τοιϲ αρχιερευϲιν και τοιϲ γραμματευϲιν και κατακρινουϲιν αυτον θανατω και παραδωϲουϲιν αυτον τοιϲ εθνεϲιν", "34": "και εμπαιξουϲιν αυτω και εμπτυϲουϲιν αυτω και μαϲτιγωϲουϲιν αυτον και αποκτενουϲιν και μετα τρειϲ ημεραϲ αναϲτηϲεται", "35": "και προϲπορευονται αυτω ιακωβοϲ και ιωανηϲ οι [δυο] υιοι ζεβεδαιου λεγοντεϲ αυτω διδαϲκαλε θελομεν ινα ο εαν αιτηϲωμεν ϲε ποιηϲηϲ ημιν", "36": "ο δε ειπεν αυτοιϲ τι θελετε ποιηϲω υμιν", "37": "οι δε ειπαν αυτω δοϲ ημιν ινα ειϲ ϲου εκ δεξιων και ειϲ εξ αριϲτερων καθιϲωμεν εν τη δοξη ϲου", "38": "ο δε ιηϲουϲ ειπεν αυτοιϲ ουκ οιδατε τι αιτειϲθε δυναϲθε πιειν το ποτηριον ο εγω πινω η το βαπτιϲμα ο εγω βαπτιζομαι βαπτιϲθηναι", "39": "οι δε ειπαν αυτω δυναμεθα ο δε ιηϲουϲ ειπεν αυτοιϲ το ποτηριον ο εγω πινω πιεϲθε και το βαπτιϲμα ο εγω βαπτιζομαι βαπτιϲθηϲεϲθε", "40": "το δε καθιϲαι εκ δεξιων μου η εξ ευωνυμων ουκ εϲτιν εμον δουναι αλλ οιϲ ητοιμαϲται", "41": "και ακουϲαντεϲ οι δεκα ηρξαντο αγανακτειν περι ιακωβου και ιωανου", "42": "και προϲκαλεϲαμενοϲ αυτουϲ ο ιηϲουϲ λεγει αυτοιϲ οιδατε οτι οι δοκουντεϲ αρχειν των εθνων κατακυριευουϲιν αυτων και οι μεγαλοι αυτων κατεξουϲιαζουϲιν αυτων", "43": "ουχ ουτωϲ δε εϲτιν εν υμιν αλλ οϲ αν θελη μεγαϲ γενεϲθαι εν υμιν εϲται υμων διακονοϲ", "44": "και οϲ αν θελη εν υμιν ειναι πρωτοϲ εϲται παντων δουλοϲ", "45": "και γαρ ο υιοϲ του ανθρωπου ουκ ηλθεν διακονηθηναι αλλα διακονηϲαι και δουναι την ψυχην αυτου λυτρον αντι πολλων", "46": "και ερχονται ειϲ ιερειχω και εκπορευομενου αυτου απο ιερειχω και των μαθητων αυτου και οχλου ικανου ο υιοϲ τιμαιου βαρτιμαιοϲ τυφλοϲ προϲαιτηϲ εκαθητο παρα την οδον", "47": "και ακουϲαϲ οτι ιηϲουϲ ο ναζαρηνοϲ εϲτιν ηρξατο κραζειν και λεγειν υιε δαυειδ ιηϲου ελεηϲον με", "48": "και επετιμων αυτω πολλοι ινα ϲιωπηϲη ο δε πολλω μαλλον εκραζεν υιε δαυειδ ελεηϲον με", "49": "και ϲταϲ ο ιηϲουϲ ειπεν φωνηϲατε αυτον και φωνουϲι τον τυφλον λεγοντεϲ αυτω θαρϲει εγειρε φωνει ϲε", "50": "ο δε αποβαλων το ιματιον αυτου αναπηδηϲαϲ ηλθεν προϲ τον ιηϲουν", "51": "και αποκριθειϲ αυτω ο ιηϲουϲ ειπεν τι ϲοι θελειϲ ποιηϲω ο δε τυφλοϲ ειπεν αυτω ραββουνει ινα αναβλεψω", "52": "και ο ιηϲουϲ ειπεν αυτω υπαγε η πιϲτιϲ ϲου ϲεϲωκεν ϲε και ευθυϲ ανεβλεψεν και ηκολουθει αυτω εν τη οδω"}