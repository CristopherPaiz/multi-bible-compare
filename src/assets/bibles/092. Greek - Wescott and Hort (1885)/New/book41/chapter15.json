{"1": "και ευθυϲ πρωι ϲυμβουλιον ποιηϲαντεϲ οι αρχιερειϲ μετα των πρεϲβυτερων και γραμματεων και ολον το ϲυνεδριον δηϲαντεϲ τον ιηϲουν απηνεγκαν και παρεδωκαν πειλατω", "2": "και επηρωτηϲεν αυτον ο πειλατοϲ ϲυ ει ο βαϲιλευϲ των ιουδαιων ο δε αποκριθειϲ αυτω λεγει ϲυ λεγειϲ", "3": "και κατηγορουν αυτου οι αρχιερειϲ πολλα", "4": "ο δε πειλατοϲ παλιν επηρωτα αυτον [λεγων] ουκ αποκρινη ουδεν ιδε ποϲα ϲου κατηγορουϲιν", "5": "ο δε ιηϲουϲ ουκετι ουδεν απεκριθη ωϲτε θαυμαζειν τον πειλατον", "6": "κατα δε εορτην απελυεν αυτοιϲ ενα δεϲμιον ον παρητουντο", "7": "ην δε ο λεγομενοϲ βαραββαϲ μετα των ϲταϲιαϲτων δεδεμενοϲ οιτινεϲ εν τη ϲταϲει φονον πεποιηκειϲαν", "8": "και αναβαϲ ο οχλοϲ ηρξατο αιτειϲθαι καθωϲ εποιει αυτοιϲ", "9": "ο δε πειλατοϲ απεκριθη αυτοιϲ λεγων θελετε απολυϲω υμιν τον βαϲιλεα των ιουδαιων", "10": "εγινωϲκεν γαρ οτι δια φθονον παραδεδωκειϲαν αυτον [οι αρχιερειϲ]", "11": "οι δε αρχιερειϲ ανεϲειϲαν τον οχλον ινα μαλλον τον βαραββαν απολυϲη αυτοιϲ", "12": "ο δε πειλατοϲ παλιν αποκριθειϲ ελεγεν αυτοιϲ τι ουν ποιηϲω [ον] λεγετε τον βαϲιλεα των ιουδαιων", "13": "οι δε παλιν εκραξαν ϲταυρωϲον αυτον", "14": "ο δε πειλατοϲ ελεγεν αυτοιϲ τι γαρ εποιηϲεν κακον οι δε περιϲϲωϲ εκραξαν ϲταυρωϲον αυτον", "15": "ο δε πειλατοϲ βουλομενοϲ τω οχλω το ικανον ποιηϲαι απελυϲεν αυτοιϲ τον βαραββαν και παρεδωκεν τον ιηϲουν φραγελλωϲαϲ ινα ϲταυρωθη", "16": "οι δε ϲτρατιωται απηγαγον αυτον εϲω τηϲ αυληϲ ο εϲτιν πραιτωριον και ϲυνκαλουϲιν ολην την ϲπειραν", "17": "και ενδιδυϲκουϲιν αυτον πορφυραν και περιτιθεαϲιν αυτω πλεξαντεϲ ακανθινον ϲτεφανον", "18": "και ηρξαντο αϲπαζεϲθαι αυτον χαιρε βαϲιλευ των ιουδαιων", "19": "και ετυπτον αυτου την κεφαλην καλαμω και ενεπτυον αυτω και τιθεντεϲ τα γονατα προϲεκυνουν αυτω", "20": "και οτε ενεπαιξαν αυτω εξεδυϲαν αυτον την πορφυραν και ενεδυϲαν αυτον τα ιματια αυτου και εξαγουϲιν αυτον ινα ϲταυρωϲωϲιν αυτον", "21": "και αγγαρευουϲιν παραγοντα τινα ϲιμωνα κυρηναιον ερχομενον απ αγρου τον πατερα αλεξανδρου και ρουφου ινα αρη τον ϲταυρον αυτου", "22": "και φερουϲιν αυτον επι τον γολγοθαν τοπον ο εϲτιν μεθερμηνευομενοϲ κρανιου τοποϲ", "23": "και εδιδουν αυτω εϲμυρνιϲμενον οινον οϲ δε ουκ ελαβεν", "24": "και ϲταυρουϲιν αυτον και διαμεριζονται τα ιματια αυτου βαλλοντεϲ κληρον επ αυτα τιϲ τι αρη", "25": "ην δε ωρα τριτη και εϲταυρωϲαν αυτον", "26": "και ην η επιγραφη τηϲ αιτιαϲ αυτου επιγεγραμμενη ο βαϲιλευϲ των ιουδαιων", "27": "και ϲυν αυτω ϲταυρουϲιν δυο ληϲταϲ ενα εκ δεξιων και ενα εξ ευωνυμων αυτου", "28": "<n>*</n>", "29": "και οι παραπορευομενοι εβλαϲφημουν αυτον κινουντεϲ ταϲ κεφαλαϲ αυτων και λεγοντεϲ ουα ο καταλυων τον ναον και οικοδομων [εν] τριϲιν ημεραιϲ", "30": "ϲωϲον ϲεαυτον καταβαϲ απο του ϲταυρου", "31": "ομοιωϲ και οι αρχιερειϲ εμπαιζοντεϲ προϲ αλληλουϲ μετα των γραμματεων ελεγον αλλουϲ εϲωϲεν εαυτον ου δυναται ϲωϲαι", "32": "ο χριϲτοϲ ο βαϲιλευϲ ιϲραηλ καταβατω νυν απο του ϲταυρου ινα ιδωμεν και πιϲτευϲωμεν και οι ϲυνεϲταυρωμενοι ϲυν αυτω ωνειδιζον αυτον", "33": "και γενομενηϲ ωραϲ εκτηϲ ϲκοτοϲ εγενετο εφ ολην την γην εωϲ ωραϲ ενατηϲ", "34": "και τη ενατη ωρα εβοηϲεν ο ιηϲουϲ φωνη μεγαλη ελωι ελωι λαμα ϲαβαχθανει ο εϲτιν μεθερμηνευομενον ο θεοϲ μου [ο θεοϲ μου] ειϲ τι εγκατελιπεϲ με", "35": "και τινεϲ των παρεϲτηκοτων ακουϲαντεϲ ελεγον ιδε ηλειαν φωνει", "36": "δραμων δε τιϲ γεμιϲαϲ ϲπογγον οξουϲ περιθειϲ καλαμω εποτιζεν αυτον λεγων αφετε ιδωμεν ει ερχεται ηλειαϲ καθελειν αυτον", "37": "ο δε ιηϲουϲ αφειϲ φωνην μεγαλην εξεπνευϲεν", "38": "και το καταπεταϲμα του ναου εϲχιϲθη ειϲ δυο απ ανωθεν εωϲ κατω", "39": "ιδων δε ο κεντυριων ο παρεϲτηκωϲ εξ εναντιαϲ αυτου οτι ουτωϲ εξεπνευϲεν ειπεν αληθωϲ ουτοϲ ο ανθρωποϲ υιοϲ θεου ην", "40": "ηϲαν δε και γυναικεϲ απο μακροθεν θεωρουϲαι εν αιϲ και μαριαμ η μαγδαληνη και μαρια η ιακωβου του μικρου και ιωϲητοϲ μητηρ και ϲαλωμη", "41": "αι οτε ην εν τη γαλιλαια ηκολουθουν αυτω και διηκονουν αυτω και αλλαι πολλαι αι ϲυναναβαϲαι αυτω ειϲ ιεροϲολυμα", "42": "και ηδη οψιαϲ γενομενηϲ επει ην παραϲκευη ο εϲτιν προϲαββατον", "43": "ελθων ιωϲηφ απο αριμαθαιαϲ ευϲχημων βουλευτηϲ οϲ και αυτοϲ ην προϲδεχομενοϲ την βαϲιλειαν του θεου τολμηϲαϲ ειϲηλθεν προϲ τον πειλατον και ητηϲατο το ϲωμα του ιηϲου", "44": "ο δε πειλατοϲ εθαυμαϲεν ει ηδη τεθνηκεν και προϲκαλεϲαμενοϲ τον κεντυριωνα επηρωτηϲεν αυτον ει ηδη απεθανεν", "45": "και γνουϲ απο του κεντυριωνοϲ εδωρηϲατο το πτωμα τω ιωϲηφ", "46": "και αγοραϲαϲ ϲινδονα καθελων αυτον ενειληϲεν τη ϲινδονι και εθηκεν αυτον εν μνηματι ο ην λελατομημενον εκ πετραϲ και προϲεκυλιϲεν λιθον επι την θυραν του μνημειου", "47": "η δε μαρια η μαγδαληνη και μαρια η ιωϲητοϲ εθεωρουν που τεθειται"}