{"1": "αγαπητοι μη παντι πνευματι πιϲτευετε αλλα δοκιμαζετε τα πνευματα ει εκ του θεου εϲτιν οτι πολλοι ψευδοπροφηται εξεληλυθαϲιν ειϲ τον κοϲμον", "2": "εν τουτω γινωϲκετε το πνευμα του θεου παν πνευμα ο ομολογει ιηϲουν χριϲτον εν ϲαρκι εληλυθοτα εκ του θεου εϲτιν", "3": "και παν πνευμα ο μη ομολογει τον ιηϲουν εκ του θεου ουκ εϲτιν και τουτο εϲτιν το του αντιχριϲτου ο ακηκοατε οτι ερχεται και νυν εν τω κοϲμω εϲτιν ηδη", "4": "υμειϲ εκ του θεου εϲτε τεκνια και νενικηκατε αυτουϲ οτι μειζων εϲτιν ο εν υμιν η ο εν τω κοϲμω", "5": "αυτοι εκ του κοϲμου ειϲιν δια τουτο εκ του κοϲμου λαλουϲιν και ο κοϲμοϲ αυτων ακουει", "6": "ημειϲ εκ του θεου εϲμεν ο γινωϲκων τον θεον ακουει ημων οϲ ουκ εϲτιν εκ του θεου ουκ ακουει ημων εκ τουτου γινωϲκομεν το πνευμα τηϲ αληθειαϲ και το πνευμα τηϲ πλανηϲ", "7": "αγαπητοι αγαπωμεν αλληλουϲ οτι η αγαπη εκ του θεου εϲτιν και παϲ ο αγαπων εκ του θεου γεγεννηται και γινωϲκει τον θεον", "8": "ο μη αγαπων ουκ εγνω τον θεον οτι ο θεοϲ αγαπη εϲτιν", "9": "εν τουτω εφανερωθη η αγαπη του θεου εν ημιν οτι τον υιον αυτου τον μονογενη απεϲταλκεν ο θεοϲ ειϲ τον κοϲμον ινα ζηϲωμεν δι αυτου", "10": "εν τουτω εϲτιν η αγαπη ουχ οτι ημειϲ ηγαπηκαμεν τον θεον αλλ οτι αυτοϲ ηγαπηϲεν ημαϲ και απεϲτειλεν τον υιον αυτου ιλαϲμον περι των αμαρτιων ημων", "11": "αγαπητοι ει ουτωϲ ο θεοϲ ηγαπηϲεν ημαϲ και ημειϲ οφειλομεν αλληλουϲ αγαπαν", "12": "θεον ουδειϲ πωποτε τεθεαται εαν αγαπωμεν αλληλουϲ ο θεοϲ εν ημιν μενει και η αγαπη αυτου τετελειωμενη εν ημιν εϲτιν", "13": "εν τουτω γινωϲκομεν οτι εν αυτω μενομεν και αυτοϲ εν ημιν οτι εκ του πνευματοϲ αυτου δεδωκεν ημιν", "14": "και ημειϲ τεθεαμεθα και μαρτυρουμεν οτι ο πατηρ απεϲταλκεν τον υιον ϲωτηρα του κοϲμου", "15": "οϲ εαν ομολογηϲη οτι ιηϲουϲ [χριϲτοϲ] εϲτιν ο υιοϲ του θεου ο θεοϲ εν αυτω μενει και αυτοϲ εν τω θεω", "16": "και ημειϲ εγνωκαμεν και πεπιϲτευκαμεν την αγαπην ην εχει ο θεοϲ εν ημιν ο θεοϲ αγαπη εϲτιν και ο μενων εν τη αγαπη εν τω θεω μενει και ο θεοϲ εν αυτω [μενει]", "17": "εν τουτω τετελειωται η αγαπη μεθ ημων ινα παρρηϲιαν εχωμεν εν τη ημερα τηϲ κριϲεωϲ οτι καθωϲ εκεινοϲ εϲτιν και ημειϲ εϲμεν εν τω κοϲμω τουτω", "18": "φοβοϲ ουκ εϲτιν εν τη αγαπη αλλ η τελεια αγαπη εξω βαλλει τον φοβον οτι ο φοβοϲ κολαϲιν εχει ο δε φοβουμενοϲ ου τετελειωται εν τη αγαπη", "19": "ημειϲ αγαπωμεν οτι αυτοϲ πρωτοϲ ηγαπηϲεν ημαϲ", "20": "εαν τιϲ ειπη οτι αγαπω τον θεον και τον αδελφον αυτου μιϲη ψευϲτηϲ εϲτιν ο γαρ μη αγαπων τον αδελφον αυτου ον εωρακεν τον θεον ον ουχ εωρακεν ου δυναται αγαπαν", "21": "και ταυτην την εντολην εχομεν απ αυτου ινα ο αγαπων τον θεον αγαπα και τον αδελφον αυτου"}