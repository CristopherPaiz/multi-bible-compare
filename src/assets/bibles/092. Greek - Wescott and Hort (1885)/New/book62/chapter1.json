{"1": "ο ην απ αρχηϲ ο ακηκοαμεν ο εωρακαμεν τοιϲ οφθαλμοιϲ ημων ο εθεαϲαμεθα και αι χειρεϲ ημων εψηλαφηϲαν περι του λογου τηϲ ζωηϲ", "2": "και η ζωη εφανερωθη και εωρακαμεν και μαρτυρουμεν και απαγγελλομεν υμιν την ζωην την αιωνιον ητιϲ ην προϲ τον πατερα και εφανερωθη ημιν", "3": "ο εωρακαμεν και ακηκοαμεν απαγγελλομεν και υμιν ινα και υμειϲ κοινωνιαν εχητε μεθ ημων και η κοινωνια δε η ημετερα μετα του πατροϲ και μετα του υιου αυτου ιηϲου χριϲτου", "4": "και ταυτα γραφομεν ημειϲ ινα η χαρα ημων η πεπληρωμενη", "5": "και εϲτιν αυτη η αγγελια ην ακηκοαμεν απ αυτου και αναγγελλομεν υμιν οτι ο θεοϲ φωϲ εϲτιν και ϲκοτια ουκ εϲτιν εν αυτω ουδεμια", "6": "εαν ειπωμεν οτι κοινωνιαν εχομεν μετ αυτου και εν τω ϲκοτει περιπατωμεν ψευδομεθα και ου ποιουμεν την αληθειαν", "7": "εαν δε εν τω φωτι περιπατωμεν ωϲ αυτοϲ εϲτιν εν τω φωτι κοινωνιαν εχομεν μετ αλληλων και το αιμα ιηϲου του υιου αυτου καθαριζει ημαϲ απο παϲηϲ αμαρτιαϲ", "8": "εαν ειπωμεν οτι αμαρτιαν ουκ εχομεν εαυτουϲ πλανωμεν και η αληθεια ουκ εϲτιν εν ημιν", "9": "εαν ομολογωμεν ταϲ αμαρτιαϲ ημων πιϲτοϲ εϲτιν και δικαιοϲ ινα αφη ημιν ταϲ αμαρτιαϲ και καθαριϲη ημαϲ απο παϲηϲ αδικιαϲ", "10": "εαν ειπωμεν οτι ουχ ημαρτηκαμεν ψευϲτην ποιουμεν αυτον και ο λογοϲ αυτου ουκ εϲτιν εν ημιν"}