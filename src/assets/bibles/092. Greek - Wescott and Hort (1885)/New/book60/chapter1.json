{"1": "πετροϲ αποϲτολοϲ ιηϲου χριϲτου εκλεκτοιϲ παρεπιδημοιϲ διαϲποραϲ ποντου γαλατιαϲ καππαδοκιαϲ αϲιαϲ και βιθυνιαϲ", "2": "κατα προγνωϲιν θεου πατροϲ εν αγιαϲμω πνευματοϲ ειϲ υπακοην και ραντιϲμον αιματοϲ ιηϲου χριϲτου χαριϲ υμιν και ειρηνη πληθυνθειη", "3": "ευλογητοϲ ο θεοϲ και πατηρ του κυριου ημων ιηϲου χριϲτου ο κατα το πολυ αυτου ελεοϲ αναγεννηϲαϲ ημαϲ ειϲ ελπιδα ζωϲαν δι αναϲταϲεωϲ ιηϲου χριϲτου εκ νεκρων", "4": "ειϲ κληρονομιαν αφθαρτον και αμιαντον και αμαραντον τετηρημενην εν ουρανοιϲ ειϲ υμαϲ", "5": "τουϲ εν δυναμει θεου φρουρουμενουϲ δια πιϲτεωϲ ειϲ ϲωτηριαν ετοιμην αποκαλυφθηναι εν καιρω εϲχατω", "6": "εν ω αγαλλιαϲθε ολιγον αρτι ει δεον λυπηθεντεϲ εν ποικιλοιϲ πειραϲμοιϲ", "7": "ινα το δοκιμιον υμων τηϲ πιϲτεωϲ πολυτιμοτερον χρυϲιου του απολλυμενου δια πυροϲ δε δοκιμαζομενου ευρεθη ειϲ επαινον και δοξαν και τιμην εν αποκαλυψει ιηϲου χριϲτου", "8": "ον ουκ ιδοντεϲ αγαπατε ειϲ ον αρτι μη ορωντεϲ πιϲτευοντεϲ δε αγαλλιατε χαρα ανεκλαλητω και δεδοξαϲμενη", "9": "κομιζομενοι το τελοϲ τηϲ πιϲτεωϲ ϲωτηριαν ψυχων", "10": "περι ηϲ ϲωτηριαϲ εξεζητηϲαν και εξηραυνηϲαν προφηται οι περι τηϲ ειϲ υμαϲ χαριτοϲ προφητευϲαντεϲ", "11": "εραυνωντεϲ ειϲ τινα η ποιον καιρον εδηλου το εν αυτοιϲ πνευμα χριϲτου προμαρτυρομενον τα ειϲ χριϲτον παθηματα και ταϲ μετα ταυτα δοξαϲ", "12": "οιϲ απεκαλυφθη οτι ουχ εαυτοιϲ υμιν δε διηκονουν αυτα α νυν ανηγγελη υμιν δια των ευαγγελιϲαμενων υμαϲ πνευματι αγιω αποϲταλεντι απ ουρανου ειϲ α επιθυμουϲιν αγγελοι παρακυψαι", "13": "διο αναζωϲαμενοι ταϲ οϲφυαϲ τηϲ διανοιαϲ υμων νηφοντεϲ τελειωϲ ελπιϲατε επι την φερομενην υμιν χαριν εν αποκαλυψει ιηϲου χριϲτου", "14": "ωϲ τεκνα υπακοηϲ μη ϲυνϲχηματιζομενοι ταιϲ προτερον εν τη αγνοια υμων επιθυμιαιϲ", "15": "αλλα κατα τον καλεϲαντα υμαϲ αγιον και αυτοι αγιοι εν παϲη αναϲτροφη γενηθητε", "16": "διοτι γεγραπται [οτι] αγιοι εϲεϲθε οτι εγω αγιοϲ", "17": "και ει πατερα επικαλειϲθε τον απροϲωπολημπτωϲ κρινοντα κατα το εκαϲτου εργον εν φοβω τον τηϲ παροικιαϲ υμων χρονον αναϲτραφητε", "18": "ειδοτεϲ οτι ου φθαρτοιϲ αργυριω η χρυϲιω ελυτρωθητε εκ τηϲ ματαιαϲ υμων αναϲτροφηϲ πατροπαραδοτου", "19": "αλλα τιμιω αιματι ωϲ αμνου αμωμου και αϲπιλου χριϲτου", "20": "προεγνωϲμενου μεν προ καταβοληϲ κοϲμου φανερωθεντοϲ δε επ εϲχατου των χρονων δι υμαϲ", "21": "τουϲ δι αυτου πιϲτουϲ ειϲ θεον τον εγειραντα αυτον εκ νεκρων και δοξαν αυτω δοντα ωϲτε την πιϲτιν υμων και ελπιδα ειναι ειϲ θεον", "22": "ταϲ ψυχαϲ υμων ηγνικοτεϲ εν τη υπακοη τηϲ αληθειαϲ ειϲ φιλαδελφιαν ανυποκριτον εκ καρδιαϲ αλληλουϲ αγαπηϲατε εκτενωϲ", "23": "αναγεγεννημενοι ουκ εκ ϲποραϲ φθαρτηϲ αλλα αφθαρτου δια λογου ζωντοϲ θεου και μενοντοϲ", "24": "διοτι παϲα ϲαρξ ωϲ χορτοϲ και παϲα δοξα αυτηϲ ωϲ ανθοϲ χορτου εξηρανθη ο χορτοϲ και το ανθοϲ εξεπεϲεν", "25": "το δε ρημα κυριου μενει ειϲ τον αιωνα τουτο δε εϲτιν το ρημα το ευαγγελιϲθεν ειϲ υμαϲ"}