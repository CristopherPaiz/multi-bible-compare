{"1": "πρεϲβυτερουϲ ουν εν υμιν παρακαλω ο ϲυνπρεϲβυτεροϲ και μαρτυϲ των του χριϲτου παθηματων ο και τηϲ μελλουϲηϲ αποκαλυπτεϲθαι δοξηϲ κοινωνοϲ", "2": "ποιμανατε το εν υμιν ποιμνιον του θεου μη αναγκαϲτωϲ αλλα εκουϲιωϲ μηδε αιϲχροκερδωϲ αλλα προθυμωϲ", "3": "μηδ ωϲ κατακυριευοντεϲ των κληρων αλλα τυποι γινομενοι του ποιμνιου", "4": "και φανερωθεντοϲ του αρχιποιμενοϲ κομιειϲθε τον αμαραντινον τηϲ δοξηϲ ϲτεφανον", "5": "ομοιωϲ νεωτεροι υποταγητε πρεϲβυτεροιϲ παντεϲ δε αλληλοιϲ την ταπεινοφροϲυνην εγκομβωϲαϲθε οτι [ο] θεοϲ υπερηφανοιϲ αντιταϲϲεται ταπεινοιϲ δε διδωϲιν χαριν", "6": "ταπεινωθητε ουν υπο την κραταιαν χειρα του θεου ινα υμαϲ υψωϲη εν καιρω", "7": "παϲαν την μεριμναν υμων επιριψαντεϲ επ αυτον οτι αυτω μελει περι υμων", "8": "νηψατε γρηγορηϲατε ο αντιδικοϲ υμων διαβολοϲ ωϲ λεων ωρυομενοϲ περιπατει ζητων καταπιειν", "9": "ω αντιϲτητε ϲτερεοι τη πιϲτει ειδοτεϲ τα αυτα των παθηματων τη εν τω κοϲμω υμων αδελφοτητι επιτελειϲθαι", "10": "ο δε θεοϲ παϲηϲ χαριτοϲ ο καλεϲαϲ υμαϲ ειϲ την αιωνιον αυτου δοξαν εν χριϲτω ολιγον παθονταϲ αυτοϲ καταρτιϲει ϲτηριξει ϲθενωϲει", "11": "αυτω το κρατοϲ ειϲ τουϲ αιωναϲ αμην", "12": "δια ϲιλουανου υμιν του πιϲτου αδελφου ωϲ λογιζομαι δι ολιγων εγραψα παρακαλων και επιμαρτυρων ταυτην ειναι αληθη χαριν του θεου ειϲ ην ϲτητε", "13": "αϲπαζεται υμαϲ η εν βαβυλωνι ϲυνεκλεκτη και μαρκοϲ ο υιοϲ μου", "14": "αϲπαϲαϲθε αλληλουϲ εν φιληματι αγαπηϲ ειρηνη υμιν παϲιν τοιϲ εν χριϲτω"}