{"1": "καταβαντοϲ δε αυτου απο του ορουϲ ηκολουθηϲαν αυτω οχλοι πολλοι", "2": "και ιδου λεπροϲ προϲελθων προϲεκυνει αυτω λεγων κυριε εαν θεληϲ δυναϲαι με καθαριϲαι", "3": "και εκτειναϲ την χειρα ηψατο αυτου λεγων θελω καθαριϲθητι και ευθεωϲ εκαθεριϲθη αυτου η λεπρα", "4": "και λεγει αυτω ο ιηϲουϲ ορα μηδενι ειπηϲ αλλα υπαγε ϲεαυτον δειξον τω ιερει και προϲενεγκον το δωρον ο προϲεταξεν μωυϲηϲ ειϲ μαρτυριον αυτοιϲ", "5": "ειϲελθοντοϲ δε αυτου ειϲ καφαρναουμ προϲηλθεν αυτω εκατονταρχοϲ παρακαλων αυτον", "6": "και λεγων κυριε ο παιϲ μου βεβληται εν τη οικια παραλυτικοϲ δεινωϲ βαϲανιζομενοϲ", "7": "λεγει αυτω εγω ελθων θεραπευϲω αυτον", "8": "αποκριθειϲ δε ο εκατονταρχοϲ εφη κυριε ουκ ειμι ικανοϲ ινα μου υπο την ϲτεγην ειϲελθηϲ αλλα μονον ειπε λογω και ιαθηϲεται ο παιϲ μου", "9": "και γαρ εγω ανθρωποϲ ειμι υπο εξουϲιαν [ταϲϲομενοϲ] εχων υπ εμαυτον ϲτρατιωταϲ και λεγω τουτω πορευθητι και πορευεται και αλλω ερχου και ερχεται και τω δουλω μου ποιηϲον τουτο και ποιει", "10": "ακουϲαϲ δε ο ιηϲουϲ εθαυμαϲεν και ειπεν τοιϲ ακολουθουϲιν αμην λεγω υμιν παρ ουδενι τοϲαυτην πιϲτιν εν τω ιϲραηλ ευρον", "11": "λεγω δε υμιν οτι πολλοι απο ανατολων και δυϲμων ηξουϲιν και ανακλιθηϲονται μετα αβρααμ και ιϲαακ και ιακωβ εν τη βαϲιλεια των ουρανων", "12": "οι δε υιοι τηϲ βαϲιλειαϲ εκβληθηϲονται ειϲ το ϲκοτοϲ το εξωτερον εκει εϲται ο κλαυθμοϲ και ο βρυγμοϲ των οδοντων", "13": "και ειπεν ο ιηϲουϲ τω εκατονταρχη υπαγε ωϲ επιϲτευϲαϲ γενηθητω ϲοι και ιαθη ο παιϲ εν τη ωρα εκεινη", "14": "και ελθων ο ιηϲουϲ ειϲ την οικιαν πετρου ειδεν την πενθεραν αυτου βεβλημενην και πυρεϲϲουϲαν", "15": "και ηψατο τηϲ χειροϲ αυτηϲ και αφηκεν αυτην ο πυρετοϲ και ηγερθη και διηκονει αυτω", "16": "οψιαϲ δε γενομενηϲ προϲηνεγκαν αυτω δαιμονιζομενουϲ πολλουϲ και εξεβαλεν τα πνευματα λογω και πανταϲ τουϲ κακωϲ εχονταϲ εθεραπευϲεν", "17": "οπωϲ πληρωθη το ρηθεν δια ηϲαιου του προφητου λεγοντοϲ αυτοϲ ταϲ αϲθενειαϲ ημων ελαβεν και ταϲ νοϲουϲ εβαϲταϲεν", "18": "ιδων δε ο ιηϲουϲ οχλον περι αυτον εκελευϲεν απελθειν ειϲ το περαν", "19": "και προϲελθων ειϲ γραμματευϲ ειπεν αυτω διδαϲκαλε ακολουθηϲω ϲοι οπου εαν απερχη", "20": "και λεγει αυτω ο ιηϲουϲ αι αλωπεκεϲ φωλεουϲ εχουϲιν και τα πετεινα του ουρανου καταϲκηνωϲειϲ ο δε υιοϲ του ανθρωπου ουκ εχει που την κεφαλην κλινη", "21": "ετεροϲ δε των μαθητων ειπεν αυτω κυριε επιτρεψον μοι πρωτον απελθειν και θαψαι τον πατερα μου", "22": "ο δε ιηϲουϲ λεγει αυτω ακολουθει μοι και αφεϲ τουϲ νεκρουϲ θαψαι τουϲ εαυτων νεκρουϲ", "23": "και εμβαντι αυτω ειϲ πλοιον ηκολουθηϲαν αυτω οι μαθηται αυτου", "24": "και ιδου ϲειϲμοϲ μεγαϲ εγενετο εν τη θαλαϲϲη ωϲτε το πλοιον καλυπτεϲθαι υπο των κυματων αυτοϲ δε εκαθευδεν", "25": "και προϲελθοντεϲ ηγειραν αυτον λεγοντεϲ κυριε ϲωϲον απολλυμεθα", "26": "και λεγει αυτοιϲ τι δειλοι εϲτε ολιγοπιϲτοι τοτε εγερθειϲ επετιμηϲεν τοιϲ ανεμοιϲ και τη θαλαϲϲη και εγενετο γαληνη μεγαλη", "27": "οι δε ανθρωποι εθαυμαϲαν λεγοντεϲ ποταποϲ εϲτιν ουτοϲ οτι και οι ανεμοι και η θαλαϲϲα αυτω υπακουουϲιν", "28": "και ελθοντοϲ αυτου ειϲ το περαν ειϲ την χωραν των γαδαρηνων υπηντηϲαν αυτω δυο δαιμονιζομενοι εκ των μνημειων εξερχομενοι χαλεποι λιαν ωϲτε μη ιϲχυειν τινα παρελθειν δια τηϲ οδου εκεινηϲ", "29": "και ιδου εκραξαν λεγοντεϲ τι ημιν και ϲοι υιε του θεου ηλθεϲ ωδε προ καιρου βαϲανιϲαι ημαϲ", "30": "ην δε μακραν απ αυτων αγελη χοιρων πολλων βοϲκομενη", "31": "οι δε δαιμονεϲ παρεκαλουν αυτον λεγοντεϲ ει εκβαλλειϲ ημαϲ αποϲτειλον ημαϲ ειϲ την αγελην των χοιρων", "32": "και ειπεν αυτοιϲ υπαγετε οι δε εξελθοντεϲ απηλθαν ειϲ τουϲ χοιρουϲ και ιδου ωρμηϲεν παϲα η αγελη κατα του κρημνου ειϲ την θαλαϲϲαν και απεθανον εν τοιϲ υδαϲιν", "33": "οι δε βοϲκοντεϲ εφυγον και απελθοντεϲ ειϲ την πολιν απηγγειλαν παντα και τα των δαιμονιζομενων", "34": "και ιδου παϲα η πολιϲ εξηλθεν ειϲ υπαντηϲιν τω ιηϲου και ιδοντεϲ αυτον παρεκαλεϲαν οπωϲ μεταβη απο των οριων αυτων"}