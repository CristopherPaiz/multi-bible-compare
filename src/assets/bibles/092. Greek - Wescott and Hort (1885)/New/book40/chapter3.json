{"1": "εν δε ταιϲ ημεραιϲ εκειναιϲ παραγινεται ιωανηϲ ο βαπτιϲτηϲ κηρυϲϲων εν τη ερημω τηϲ ιουδαιαϲ", "2": "λεγων μετανοειτε ηγγικεν γαρ η βαϲιλεια των ουρανων", "3": "ουτοϲ γαρ εϲτιν ο ρηθειϲ δια ηϲαιου του προφητου λεγοντοϲ φωνη βοωντοϲ εν τη ερημω ετοιμαϲατε την οδον κυριου ευθειαϲ ποιειτε ταϲ τριβουϲ αυτου", "4": "αυτοϲ δε ο ιωανηϲ ειχεν το ενδυμα αυτου απο τριχων καμηλου και ζωνην δερματινην περι την οϲφυν αυτου η δε τροφη ην αυτου ακριδεϲ και μελι αγριον", "5": "τοτε εξεπορευετο προϲ αυτον ιεροϲολυμα και παϲα η ιουδαια και παϲα η περιχωροϲ του ιορδανου", "6": "και εβαπτιζοντο εν τω ιορδανη ποταμω υπ αυτου εξομολογουμενοι ταϲ αμαρτιαϲ αυτων", "7": "ιδων δε πολλουϲ των φαριϲαιων και ϲαδδουκαιων ερχομενουϲ επι το βαπτιϲμα ειπεν αυτοιϲ γεννηματα εχιδνων τιϲ υπεδειξεν υμιν φυγειν απο τηϲ μελλουϲηϲ οργηϲ", "8": "ποιηϲατε ουν καρπον αξιον τηϲ μετανοιαϲ", "9": "και μη δοξητε λεγειν εν εαυτοιϲ πατερα εχομεν τον αβρααμ λεγω γαρ υμιν οτι δυναται ο θεοϲ εκ των λιθων τουτων εγειραι τεκνα τω αβρααμ", "10": "ηδη δε η αξινη προϲ την ριζαν των δενδρων κειται παν ουν δενδρον μη ποιουν καρπον καλον εκκοπτεται και ειϲ πυρ βαλλεται", "11": "εγω μεν υμαϲ βαπτιζω εν υδατι ειϲ μετανοιαν ο δε οπιϲω μου ερχομενοϲ ιϲχυροτεροϲ μου εϲτιν ου ουκ ειμι ικανοϲ τα υποδηματα βαϲταϲαι αυτοϲ υμαϲ βαπτιϲει εν πνευματι αγιω και πυρι", "12": "ου το πτυον εν τη χειρι αυτου και διακαθαριει την αλωνα αυτου και ϲυναξει τον ϲιτον αυτου ειϲ την αποθηκην το δε αχυρον κατακαυϲει πυρι αϲβεϲτω", "13": "τοτε παραγινεται ο ιηϲουϲ απο τηϲ γαλιλαιαϲ επι τον ιορδανην προϲ τον ιωανην του βαπτιϲθηναι υπ αυτου", "14": "ο δε διεκωλυεν αυτον λεγων εγω χρειαν εχω υπο ϲου βαπτιϲθηναι και ϲυ ερχη προϲ με", "15": "αποκριθειϲ δε ο ιηϲουϲ ειπεν αυτω αφεϲ αρτι ουτω γαρ πρεπον εϲτιν ημιν πληρωϲαι παϲαν δικαιοϲυνην τοτε αφιηϲιν αυτον", "16": "βαπτιϲθειϲ δε ο ιηϲουϲ ευθυϲ ανεβη απο του υδατοϲ και ιδου ηνεωχθηϲαν οι ουρανοι και ειδεν πνευμα θεου καταβαινον ωϲει περιϲτεραν ερχομενον επ αυτον", "17": "και ιδου φωνη εκ των ουρανων λεγουϲα ουτοϲ εϲτιν ο υιοϲ μου ο αγαπητοϲ εν ω ευδοκηϲα"}