{"1": "και οτε ηγγιϲαν ειϲ ιεροϲολυμα και ηλθον ειϲ βηθφαγη ειϲ το οροϲ των ελαιων τοτε ιηϲουϲ απεϲτειλεν δυο μαθηταϲ", "2": "λεγων αυτοιϲ πορευεϲθε ειϲ την κωμην την κατεναντι υμων και ευθυϲ ευρηϲετε ονον δεδεμενην και πωλον μετ αυτηϲ λυϲαντεϲ αγαγετε μοι", "3": "και εαν τιϲ υμιν ειπη τι ερειτε οτι ο κυριοϲ αυτων χρειαν εχει ευθυϲ δε αποϲτελει αυτουϲ", "4": "τουτο δε γεγονεν ινα πληρωθη το ρηθεν δια του προφητου λεγοντοϲ", "5": "ειπατε τη θυγατρι ϲιων ιδου ο βαϲιλευϲ ϲου ερχεται ϲοι πραυϲ και επιβεβηκωϲ επι ονον και επι πωλον υιον υποζυγιου", "6": "πορευθεντεϲ δε οι μαθηται και ποιηϲαντεϲ καθωϲ ϲυνεταξεν αυτοιϲ ο ιηϲουϲ", "7": "ηγαγον την ονον και τον πωλον και επεθηκαν επ αυτων τα ιματια και επεκαθιϲεν επανω αυτων", "8": "ο δε πλειϲτοϲ οχλοϲ εϲτρωϲαν εαυτων τα ιματια εν τη οδω αλλοι δε εκοπτον κλαδουϲ απο των δενδρων και εϲτρωννυον εν τη οδω", "9": "οι δε οχλοι οι προαγοντεϲ αυτον και οι ακολουθουντεϲ εκραζον λεγοντεϲ ωϲαννα τω υιω δαυειδ ευλογημενοϲ ο ερχομενοϲ εν ονοματι κυριου ωϲαννα εν τοιϲ υψιϲτοιϲ", "10": "και ειϲελθοντοϲ αυτου ειϲ ιεροϲολυμα εϲειϲθη παϲα η πολιϲ λεγουϲα τιϲ εϲτιν ουτοϲ", "11": "οι δε οχλοι ελεγον ουτοϲ εϲτιν ο προφητηϲ ιηϲουϲ ο απο ναζαρεθ τηϲ γαλιλαιαϲ", "12": "και ειϲηλθεν ιηϲουϲ ειϲ το ιερον και εξεβαλεν πανταϲ τουϲ πωλουνταϲ και αγοραζονταϲ εν τω ιερω και ταϲ τραπεζαϲ των κολλυβιϲτων κατεϲτρεψεν και ταϲ καθεδραϲ των πωλουντων ταϲ περιϲτεραϲ", "13": "και λεγει αυτοιϲ γεγραπται ο οικοϲ μου οικοϲ προϲευχηϲ κληθηϲεται υμειϲ δε αυτον ποιειτε ϲπηλαιον ληϲτων", "14": "και προϲηλθον αυτω τυφλοι και χωλοι εν τω ιερω και εθεραπευϲεν αυτουϲ", "15": "ιδοντεϲ δε οι αρχιερειϲ και οι γραμματειϲ τα θαυμαϲια α εποιηϲεν και τουϲ παιδαϲ τουϲ κραζονταϲ εν τω ιερω και λεγονταϲ ωϲαννα τω υιω δαυειδ ηγανακτηϲαν", "16": "και ειπαν αυτω ακουειϲ τι ουτοι λεγουϲιν ο δε ιηϲουϲ λεγει αυτοιϲ ναι ουδεποτε ανεγνωτε οτι εκ ϲτοματοϲ νηπιων και θηλαζοντων κατηρτιϲω αινον", "17": "και καταλιπων αυτουϲ εξηλθεν εξω τηϲ πολεωϲ ειϲ βηθανιαν και ηυλιϲθη εκει", "18": "πρωι δε επαναγαγων ειϲ την πολιν επειναϲεν", "19": "και ιδων ϲυκην μιαν επι τηϲ οδου ηλθεν επ αυτην και ουδεν ευρεν εν αυτη ει μη φυλλα μονον και λεγει αυτη ου μηκετι εκ ϲου καρποϲ γενηται ειϲ τον αιωνα και εξηρανθη παραχρημα η ϲυκη", "20": "και ιδοντεϲ οι μαθηται εθαυμαϲαν λεγοντεϲ πωϲ παραχρημα εξηρανθη η ϲυκη", "21": "αποκριθειϲ δε ο ιηϲουϲ ειπεν αυτοιϲ αμην λεγω υμιν εαν εχητε πιϲτιν και μη διακριθητε ου μονον το τηϲ ϲυκηϲ ποιηϲετε αλλα καν τω ορει τουτω ειπητε αρθητι και βληθητι ειϲ την θαλαϲϲαν γενηϲεται", "22": "και παντα οϲα αν αιτηϲητε εν τη προϲευχη πιϲτευοντεϲ λημψεϲθε", "23": "και ελθοντοϲ αυτου ειϲ το ιερον προϲηλθαν αυτω διδαϲκοντι οι αρχιερειϲ και οι πρεϲβυτεροι του λαου λεγοντεϲ εν ποια εξουϲια ταυτα ποιειϲ και τιϲ ϲοι εδωκεν την εξουϲιαν ταυτην", "24": "αποκριθειϲ [δε] ο ιηϲουϲ ειπεν αυτοιϲ ερωτηϲω υμαϲ καγω λογον ενα ον εαν ειπητε μοι καγω υμιν ερω εν ποια εξουϲια ταυτα ποιω", "25": "το βαπτιϲμα το ιωανου ποθεν ην εξ ουρανου η εξ ανθρωπων οι δε διελογιζοντο εν εαυτοιϲ λεγοντεϲ εαν ειπωμεν εξ ουρανου ερει ημιν δια τι ουν ουκ επιϲτευϲατε αυτω", "26": "εαν δε ειπωμεν εξ ανθρωπων φοβουμεθα τον οχλον παντεϲ γαρ ωϲ προφητην εχουϲιν τον ιωανην", "27": "και αποκριθεντεϲ τω ιηϲου ειπαν ουκ οιδαμεν εφη αυτοιϲ και αυτοϲ ουδε εγω λεγω υμιν εν ποια εξουϲια ταυτα ποιω", "28": "τι δε υμιν δοκει ανθρωποϲ ειχεν τεκνα δυο προϲελθων τω πρωτω ειπεν τεκνον υπαγε ϲημερον εργαζου εν τω αμπελωνι", "29": "ο δε αποκριθειϲ ειπεν εγω κυριε και ουκ απηλθεν", "30": "προϲελθων δε τω δευτερω ειπεν ωϲαυτωϲ ο δε αποκριθειϲ ειπεν ου θελω υϲτερον μεταμεληθειϲ απηλθεν", "31": "τιϲ εκ των δυο εποιηϲεν το θελημα του πατροϲ λεγουϲιν ο υϲτεροϲ λεγει αυτοιϲ ο ιηϲουϲ αμην λεγω υμιν οτι οι τελωναι και αι πορναι προαγουϲιν υμαϲ ειϲ την βαϲιλειαν του θεου", "32": "ηλθεν γαρ ιωανηϲ προϲ υμαϲ εν οδω δικαιοϲυνηϲ και ουκ επιϲτευϲατε αυτω οι δε τελωναι και αι πορναι επιϲτευϲαν αυτω υμειϲ δε ιδοντεϲ ουδε μετεμεληθητε υϲτερον του πιϲτευϲαι αυτω", "33": "αλλην παραβολην ακουϲατε ανθρωποϲ ην οικοδεϲποτηϲ οϲτιϲ εφυτευϲεν αμπελωνα και φραγμον αυτω περιεθηκεν και ωρυξεν εν αυτω ληνον και ωκοδομηϲεν πυργον και εξεδετο αυτον γεωργοιϲ και απεδημηϲεν", "34": "οτε δε ηγγιϲεν ο καιροϲ των καρπων απεϲτειλεν τουϲ δουλουϲ αυτου προϲ τουϲ γεωργουϲ λαβειν τουϲ καρπουϲ αυτου", "35": "και λαβοντεϲ οι γεωργοι τουϲ δουλουϲ αυτου ον μεν εδειραν ον δε απεκτειναν ον δε ελιθοβοληϲαν", "36": "παλιν απεϲτειλεν αλλουϲ δουλουϲ πλειοναϲ των πρωτων και εποιηϲαν αυτοιϲ ωϲαυτωϲ", "37": "υϲτερον δε απεϲτειλεν προϲ αυτουϲ τον υιον αυτου λεγων εντραπηϲονται τον υιον μου", "38": "οι δε γεωργοι ιδοντεϲ τον υιον ειπον εν εαυτοιϲ ουτοϲ εϲτιν ο κληρονομοϲ δευτε αποκτεινωμεν αυτον και ϲχωμεν την κληρονομιαν αυτου", "39": "και λαβοντεϲ αυτον εξεβαλον εξω του αμπελωνοϲ και απεκτειναν", "40": "οταν ουν ελθη ο κυριοϲ του αμπελωνοϲ τι ποιηϲει τοιϲ γεωργοιϲ εκεινοιϲ", "41": "λεγουϲιν αυτω κακουϲ κακωϲ απολεϲει αυτουϲ και τον αμπελωνα εκδωϲεται αλλοιϲ γεωργοιϲ οιτινεϲ αποδωϲουϲιν αυτω τουϲ καρπουϲ εν τοιϲ καιροιϲ αυτων", "42": "λεγει αυτοιϲ ο ιηϲουϲ ουδεποτε ανεγνωτε εν ταιϲ γραφαιϲ λιθον ον απεδοκιμαϲαν οι οικοδομουντεϲ ουτοϲ εγενηθη ειϲ κεφαλην γωνιαϲ παρα κυριου εγενετο αυτη και εϲτιν θαυμαϲτη εν οφθαλμοιϲ ημων", "43": "δια τουτο λεγω υμιν οτι αρθηϲεται αφ υμων η βαϲιλεια του θεου και δοθηϲεται εθνει ποιουντι τουϲ καρπουϲ αυτηϲ", "44": "[και ο πεϲων επι τον λιθον τουτον ϲυνθλαϲθηϲεται εφ ον δ αν πεϲη λικμηϲει αυτον]", "45": "και ακουϲαντεϲ οι αρχιερειϲ και οι φαριϲαιοι ταϲ παραβολαϲ αυτου εγνωϲαν οτι περι αυτων λεγει", "46": "και ζητουντεϲ αυτον κρατηϲαι εφοβηθηϲαν τουϲ οχλουϲ επει ειϲ προφητην αυτον ειχον"}