{"1": "πρωιαϲ δε γενομενηϲ ϲυμβουλιον ελαβον παντεϲ οι αρχιερειϲ και οι πρεϲβυτεροι του λαου κατα του ιηϲου ωϲτε θανατωϲαι αυτον", "2": "και δηϲαντεϲ αυτον απηγαγον και παρεδωκαν πειλατω τω ηγεμονι", "3": "τοτε ιδων ιουδαϲ ο παραδουϲ αυτον οτι κατεκριθη μεταμεληθειϲ εϲτρεψεν τα τριακοντα αργυρια τοιϲ αρχιερευϲιν και πρεϲβυτεροιϲ", "4": "λεγων ημαρτον παραδουϲ αιμα δικαιον οι δε ειπαν τι προϲ ημαϲ ϲυ οψη", "5": "και ριψαϲ τα αργυρια ειϲ τον ναον ανεχωρηϲεν και απελθων απηγξατο", "6": "οι δε αρχιερειϲ λαβοντεϲ τα αργυρια ειπαν ουκ εξεϲτιν βαλειν αυτα ειϲ τον κορβαναν επει τιμη αιματοϲ εϲτιν", "7": "ϲυμβουλιον δε λαβοντεϲ ηγοραϲαν εξ αυτων τον αγρον του κεραμεωϲ ειϲ ταφην τοιϲ ξενοιϲ", "8": "διο εκληθη ο αγροϲ εκεινοϲ αγροϲ αιματοϲ εωϲ τηϲ ϲημερον", "9": "τοτε επληρωθη το ρηθεν δια ιερεμιου του προφητου λεγοντοϲ και ελαβον τα τριακοντα αργυρια την τιμην του τετιμημενου ον ετιμηϲαντο απο υιων ιϲραηλ", "10": "και εδωκαν αυτα ειϲ τον αγρον του κεραμεωϲ καθα ϲυνεταξεν μοι κυριοϲ", "11": "ο δε ιηϲουϲ εϲταθη εμπροϲθεν του ηγεμονοϲ και επηρωτηϲεν αυτον ο ηγεμων λεγων ϲυ ει ο βαϲιλευϲ των ιουδαιων ο δε ιηϲουϲ εφη ϲυ λεγειϲ", "12": "και εν τω κατηγορειϲθαι αυτον υπο των αρχιερεων και πρεϲβυτερων ουδεν απεκρινατο", "13": "τοτε λεγει αυτω ο πειλατοϲ ουκ ακουειϲ ποϲα ϲου καταμαρτυρουϲιν", "14": "και ουκ απεκριθη αυτω προϲ ουδε εν ρημα ωϲτε θαυμαζειν τον ηγεμονα λιαν", "15": "κατα δε εορτην ειωθει ο ηγεμων απολυειν ενα τω οχλω δεϲμιον ον ηθελον", "16": "ειχον δε τοτε δεϲμιον επιϲημον λεγομενον βαραββαν", "17": "ϲυνηγμενων ουν αυτων ειπεν αυτοιϲ ο πειλατοϲ τινα θελετε απολυϲω υμιν [τον] βαραββαν η ιηϲουν τον λεγομενον χριϲτον", "18": "ηδει γαρ οτι δια φθονον παρεδωκαν αυτον", "19": "καθημενου δε αυτου επι του βηματοϲ απεϲτειλεν προϲ αυτον η γυνη αυτου λεγουϲα μηδεν ϲοι και τω δικαιω εκεινω πολλα γαρ επαθον ϲημερον κατ οναρ δι αυτον", "20": "οι δε αρχιερειϲ και οι πρεϲβυτεροι επειϲαν τουϲ οχλουϲ ινα αιτηϲωνται τον βαραββαν τον δε ιηϲουν απολεϲωϲιν", "21": "αποκριθειϲ δε ο ηγεμων ειπεν αυτοιϲ τινα θελετε απο των δυο απολυϲω υμιν οι δε ειπαν τον βαραββαν", "22": "λεγει αυτοιϲ ο πειλατοϲ τι ουν ποιηϲω ιηϲουν τον λεγομενον χριϲτον λεγουϲιν παντεϲ ϲταυρωθητω", "23": "ο δε εφη τι γαρ κακον εποιηϲεν οι δε περιϲϲωϲ εκραζον λεγοντεϲ ϲταυρωθητω", "24": "ιδων δε ο πειλατοϲ οτι ουδεν ωφελει αλλα μαλλον θορυβοϲ γινεται λαβων υδωρ απενιψατο ταϲ χειραϲ κατεναντι του οχλου λεγων αθωοϲ ειμι απο του αιματοϲ τουτου υμειϲ οψεϲθε", "25": "και αποκριθειϲ παϲ ο λαοϲ ειπεν το αιμα αυτου εφ ημαϲ και επι τα τεκνα ημων", "26": "τοτε απελυϲεν αυτοιϲ τον βαραββαν τον δε ιηϲουν φραγελλωϲαϲ παρεδωκεν ινα ϲταυρωθη", "27": "τοτε οι ϲτρατιωται του ηγεμονοϲ παραλαβοντεϲ τον ιηϲουν ειϲ το πραιτωριον ϲυνηγαγον επ αυτον ολην την ϲπειραν", "28": "και εκδυϲαντεϲ αυτον χλαμυδα κοκκινην περιεθηκαν αυτω", "29": "και πλεξαντεϲ ϲτεφανον εξ ακανθων επεθηκαν επι τηϲ κεφαληϲ αυτου και καλαμον εν τη δεξια αυτου και γονυπετηϲαντεϲ εμπροϲθεν αυτου ενεπαιξαν αυτω λεγοντεϲ χαιρε βαϲιλευ των ιουδαιων", "30": "και εμπτυϲαντεϲ ειϲ αυτον ελαβον τον καλαμον και ετυπτον ειϲ την κεφαλην αυτου", "31": "και οτε ενεπαιξαν αυτω εξεδυϲαν αυτον την χλαμυδα και ενεδυϲαν αυτον τα ιματια αυτου και απηγαγον αυτον ειϲ το ϲταυρωϲαι", "32": "εξερχομενοι δε ευρον ανθρωπον κυρηναιον ονοματι ϲιμωνα τουτον ηγγαρευϲαν ινα αρη τον ϲταυρον αυτου", "33": "και ελθοντεϲ ειϲ τοπον λεγομενον γολγοθα ο εϲτιν κρανιου τοποϲ λεγομενοϲ", "34": "εδωκαν αυτω πιειν οινον μετα χοληϲ μεμιγμενον και γευϲαμενοϲ ουκ ηθεληϲεν πιειν", "35": "ϲταυρωϲαντεϲ δε αυτον διεμεριϲαντο τα ιματια αυτου βαλλοντεϲ κληρον", "36": "και καθημενοι ετηρουν αυτον εκει", "37": "και επεθηκαν επανω τηϲ κεφαληϲ αυτου την αιτιαν αυτου γεγραμμενην ουτοϲ εϲτιν ιηϲουϲ ο βαϲιλευϲ των ιουδαιων", "38": "τοτε ϲταυρουνται ϲυν αυτω δυο ληϲται ειϲ εκ δεξιων και ειϲ εξ ευωνυμων", "39": "οι δε παραπορευομενοι εβλαϲφημουν αυτον κινουντεϲ ταϲ κεφαλαϲ αυτων", "40": "και λεγοντεϲ ο καταλυων τον ναον και εν τριϲιν ημεραιϲ οικοδομων ϲωϲον ϲεαυτον ει υιοϲ ει του θεου καταβηθι απο του ϲταυρου", "41": "ομοιωϲ [και] οι αρχιερειϲ εμπαιζοντεϲ μετα των γραμματεων και πρεϲβυτερων ελεγον", "42": "αλλουϲ εϲωϲεν εαυτον ου δυναται ϲωϲαι βαϲιλευϲ ιϲραηλ εϲτιν καταβατω νυν απο του ϲταυρου και πιϲτευϲομεν επ αυτον", "43": "πεποιθεν επι τον θεον ρυϲαϲθω νυν ει θελει αυτον ειπεν γαρ οτι θεου ειμι υιοϲ", "44": "το δ αυτο και οι ληϲται οι ϲυνϲταυρωθεντεϲ ϲυν αυτω ωνειδιζον αυτον", "45": "απο δε εκτηϲ ωραϲ ϲκοτοϲ εγενετο επι παϲαν την γην εωϲ ωραϲ ενατηϲ", "46": "περι δε την ενατην ωραν εβοηϲεν ο ιηϲουϲ φωνη μεγαλη λεγων ελωι ελωι λεμα ϲαβαχθανει τουτ εϲτιν θεε μου θεε μου ινα τι με εγκατελιπεϲ", "47": "τινεϲ δε των εκει εϲτηκοτων ακουϲαντεϲ ελεγον οτι ηλειαν φωνει ουτοϲ", "48": "και ευθεωϲ δραμων ειϲ εξ αυτων και λαβων ϲπογγον πληϲαϲ τε οξουϲ και περιθειϲ καλαμω εποτιζεν αυτον", "49": "οι δε λοιποι ειπαν αφεϲ ιδωμεν ει ερχεται ηλειαϲ ϲωϲων αυτον", "50": "ο δε ιηϲουϲ παλιν κραξαϲ φωνη μεγαλη αφηκεν το πνευμα", "51": "και ιδου το καταπεταϲμα του ναου εϲχιϲθη [απ] ανωθεν εωϲ κατω ειϲ δυο και η γη εϲειϲθη και αι πετραι εϲχιϲθηϲαν", "52": "και τα μνημεια ανεωχθηϲαν και πολλα ϲωματα των κεκοιμημενων αγιων ηγερθηϲαν", "53": "και εξελθοντεϲ εκ των μνημειων μετα την εγερϲιν αυτου ειϲηλθον ειϲ την αγιαν πολιν και ενεφανιϲθηϲαν πολλοιϲ", "54": "ο δε εκατονταρχοϲ και οι μετ αυτου τηρουντεϲ τον ιηϲουν ιδοντεϲ τον ϲειϲμον και τα γινομενα εφοβηθηϲαν ϲφοδρα λεγοντεϲ αληθωϲ θεου υιοϲ ην ουτοϲ", "55": "ηϲαν δε εκει γυναικεϲ πολλαι απο μακροθεν θεωρουϲαι αιτινεϲ ηκολουθηϲαν τω ιηϲου απο τηϲ γαλιλαιαϲ διακονουϲαι αυτω", "56": "εν αιϲ ην μαρια η μαγδαληνη και μαρια η του ιακωβου και ιωϲηφ μητηρ και η μητηρ των υιων ζεβεδαιου", "57": "οψιαϲ δε γενομενηϲ ηλθεν ανθρωποϲ πλουϲιοϲ απο αριμαθαιαϲ τουνομα ιωϲηφ οϲ και αυτοϲ εμαθητευθη τω ιηϲου", "58": "ουτοϲ προϲελθων τω πειλατω ητηϲατο το ϲωμα του ιηϲου τοτε ο πειλατοϲ εκελευϲεν αποδοθηναι", "59": "και λαβων το ϲωμα ο ιωϲηφ ενετυλιξεν αυτο [εν] ϲινδονι καθαρα", "60": "και εθηκεν αυτο εν τω καινω αυτου μνημειω ο ελατομηϲεν εν τη πετρα και προϲκυλιϲαϲ λιθον μεγαν τη θυρα του μνημειου απηλθεν", "61": "ην δε εκει μαριαμ η μαγδαληνη και η αλλη μαρια καθημεναι απεναντι του ταφου", "62": "τη δε επαυριον ητιϲ εϲτιν μετα την παραϲκευην ϲυνηχθηϲαν οι αρχιερειϲ και οι φαριϲαιοι προϲ πειλατον", "63": "λεγοντεϲ κυριε εμνηϲθημεν οτι εκεινοϲ ο πλανοϲ ειπεν ετι ζων μετα τρειϲ ημεραϲ εγειρομαι", "64": "κελευϲον ουν αϲφαλιϲθηναι τον ταφον εωϲ τηϲ τριτηϲ ημεραϲ μη ποτε ελθοντεϲ οι μαθηται κλεψωϲιν αυτον και ειπωϲιν τω λαω ηγερθη απο των νεκρων και εϲται η εϲχατη πλανη χειρων τηϲ πρωτηϲ", "65": "εφη αυτοιϲ ο πειλατοϲ εχετε κουϲτωδιαν υπαγετε αϲφαλιϲαϲθε ωϲ οιδατε", "66": "οι δε πορευθεντεϲ ηϲφαλιϲαντο τον ταφον ϲφραγιϲαντεϲ τον λιθον μετα τηϲ κουϲτωδιαϲ"}