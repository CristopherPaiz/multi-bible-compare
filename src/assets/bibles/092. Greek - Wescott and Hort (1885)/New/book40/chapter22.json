{"1": "και αποκριθειϲ ο ιηϲουϲ παλιν ειπεν εν παραβολαιϲ αυτοιϲ λεγων", "2": "ωμοιωθη η βαϲιλεια των ουρανων ανθρωπω βαϲιλει οϲτιϲ εποιηϲεν γαμουϲ τω υιω αυτου", "3": "και απεϲτειλεν τουϲ δουλουϲ αυτου καλεϲαι τουϲ κεκλημενουϲ ειϲ τουϲ γαμουϲ και ουκ ηθελον ελθειν", "4": "παλιν απεϲτειλεν αλλουϲ δουλουϲ λεγων ειπατε τοιϲ κεκλημενοιϲ ιδου το αριϲτον μου ητοιμακα οι ταυροι μου και τα ϲιτιϲτα τεθυμενα και παντα ετοιμα δευτε ειϲ τουϲ γαμουϲ", "5": "οι δε αμεληϲαντεϲ απηλθον οϲ μεν ειϲ τον ιδιον αγρον οϲ δε επι την εμποριαν αυτου", "6": "οι δε λοιποι κρατηϲαντεϲ τουϲ δουλουϲ αυτου υβριϲαν και απεκτειναν", "7": "ο δε βαϲιλευϲ ωργιϲθη και πεμψαϲ τα ϲτρατευματα αυτου απωλεϲεν τουϲ φονειϲ εκεινουϲ και την πολιν αυτων ενεπρηϲεν", "8": "τοτε λεγει τοιϲ δουλοιϲ αυτου ο μεν γαμοϲ ετοιμοϲ εϲτιν οι δε κεκλημενοι ουκ ηϲαν αξιοι", "9": "πορευεϲθε ουν επι ταϲ διεξοδουϲ των οδων και οϲουϲ εαν ευρητε καλεϲατε ειϲ τουϲ γαμουϲ", "10": "και εξελθοντεϲ οι δουλοι εκεινοι ειϲ ταϲ οδουϲ ϲυνηγαγον πανταϲ ουϲ ευρον πονηρουϲ τε και αγαθουϲ και επληϲθη ο νυμφων ανακειμενων", "11": "ειϲελθων δε ο βαϲιλευϲ θεαϲαϲθαι τουϲ ανακειμενουϲ ειδεν εκει ανθρωπον ουκ ενδεδυμενον ενδυμα γαμου", "12": "και λεγει αυτω εταιρε πωϲ ειϲηλθεϲ ωδε μη εχων ενδυμα γαμου ο δε εφιμωθη", "13": "τοτε ο βαϲιλευϲ ειπεν τοιϲ διακονοιϲ δηϲαντεϲ αυτου ποδαϲ και χειραϲ εκβαλετε αυτον ειϲ το ϲκοτοϲ το εξωτερον εκει εϲται ο κλαυθμοϲ και ο βρυγμοϲ των οδοντων", "14": "πολλοι γαρ ειϲιν κλητοι ολιγοι δε εκλεκτοι", "15": "τοτε πορευθεντεϲ οι φαριϲαιοι ϲυμβουλιον ελαβον οπωϲ αυτον παγιδευϲωϲιν εν λογω", "16": "και αποϲτελλουϲιν αυτω τουϲ μαθηταϲ αυτων μετα των ηρωδιανων λεγονταϲ διδαϲκαλε οιδαμεν οτι αληθηϲ ει και την οδον του θεου εν αληθεια διδαϲκειϲ και ου μελει ϲοι περι ουδενοϲ ου γαρ βλεπειϲ ειϲ προϲωπον ανθρωπων", "17": "ειπον ουν ημιν τι ϲοι δοκει εξεϲτιν δουναι κηνϲον καιϲαρι η ου", "18": "γνουϲ δε ο ιηϲουϲ την πονηριαν αυτων ειπεν τι με πειραζετε υποκριται", "19": "επιδειξατε μοι το νομιϲμα του κηνϲου οι δε προϲηνεγκαν αυτω δηναριον", "20": "και λεγει αυτοιϲ τινοϲ η εικων αυτη και η επιγραφη", "21": "λεγουϲιν καιϲαροϲ τοτε λεγει αυτοιϲ αποδοτε ουν τα καιϲαροϲ καιϲαρι και τα του θεου τω θεω", "22": "και ακουϲαντεϲ εθαυμαϲαν και αφεντεϲ αυτον απηλθαν", "23": "εν εκεινη τη ημερα προϲηλθον αυτω ϲαδδουκαιοι λεγοντεϲ μη ειναι αναϲταϲιν και επηρωτηϲαν αυτον", "24": "λεγοντεϲ διδαϲκαλε μωυϲηϲ ειπεν εαν τιϲ αποθανη μη εχων τεκνα επιγαμβρευϲει ο αδελφοϲ αυτου την γυναικα αυτου και αναϲτηϲει ϲπερμα τω αδελφω αυτου", "25": "ηϲαν δε παρ ημιν επτα αδελφοι και ο πρωτοϲ γημαϲ ετελευτηϲεν και μη εχων ϲπερμα αφηκεν την γυναικα αυτου τω αδελφω αυτου", "26": "ομοιωϲ και ο δευτεροϲ και ο τριτοϲ εωϲ των επτα", "27": "υϲτερον δε παντων απεθανεν η γυνη", "28": "εν τη αναϲταϲει ουν τινοϲ των επτα εϲται γυνη παντεϲ γαρ εϲχον αυτην", "29": "αποκριθειϲ δε ο ιηϲουϲ ειπεν αυτοιϲ πλαναϲθε μη ειδοτεϲ ταϲ γραφαϲ μηδε την δυναμιν του θεου", "30": "εν γαρ τη αναϲταϲει ουτε γαμουϲιν ουτε γαμιζονται αλλ ωϲ αγγελοι εν τω ουρανω ειϲιν", "31": "περι δε τηϲ αναϲταϲεωϲ των νεκρων ουκ ανεγνωτε το ρηθεν υμιν υπο του θεου λεγοντοϲ", "32": "εγω ειμι ο θεοϲ αβρααμ και ο θεοϲ ιϲαακ και ο θεοϲ ιακωβ ουκ εϲτιν [ο] θεοϲ νεκρων αλλα ζωντων", "33": "και ακουϲαντεϲ οι οχλοι εξεπληϲϲοντο επι τη διδαχη αυτου", "34": "οι δε φαριϲαιοι ακουϲαντεϲ οτι εφιμωϲεν τουϲ ϲαδδουκαιουϲ ϲυνηχθηϲαν επι το αυτο", "35": "και επηρωτηϲεν ειϲ εξ αυτων νομικοϲ πειραζων αυτον", "36": "διδαϲκαλε ποια εντολη μεγαλη εν τω νομω", "37": "ο δε εφη αυτω αγαπηϲειϲ κυριον τον θεον ϲου εν ολη καρδια ϲου και εν ολη τη ψυχη ϲου και εν ολη τη διανοια ϲου", "38": "αυτη εϲτιν η μεγαλη και πρωτη εντολη", "39": "δευτερα ομοια αυτη αγαπηϲειϲ τον πληϲιον ϲου ωϲ ϲεαυτον", "40": "εν ταυταιϲ ταιϲ δυϲιν εντολαιϲ ολοϲ ο νομοϲ κρεμαται και οι προφηται", "41": "ϲυνηγμενων δε των φαριϲαιων επηρωτηϲεν αυτουϲ ο ιηϲουϲ", "42": "λεγων τι υμιν δοκει περι του χριϲτου τινοϲ υιοϲ εϲτιν λεγουϲιν αυτω του δαυειδ", "43": "λεγει αυτοιϲ πωϲ ουν δαυειδ εν πνευματι καλει αυτον κυριον λεγων", "44": "ειπεν κυριοϲ τω κυριω μου καθου εκ δεξιων μου εωϲ αν θω τουϲ εχθρουϲ ϲου υποκατω των ποδων ϲου", "45": "ει ουν δαυειδ καλει αυτον κυριον πωϲ υιοϲ αυτου εϲτιν", "46": "και ουδειϲ εδυνατο αποκριθηναι αυτω λογον ουδε ετολμηϲεν τιϲ απ εκεινηϲ τηϲ ημεραϲ επερωτηϲαι αυτον ουκετι"}