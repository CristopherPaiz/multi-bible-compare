{"1": "τοτε προϲερχονται τω ιηϲου απο ιεροϲολυμων φαριϲαιοι και γραμματειϲ λεγοντεϲ", "2": "δια τι οι μαθηται ϲου παραβαινουϲιν την παραδοϲιν των πρεϲβυτερων ου γαρ νιπτονται ταϲ χειραϲ οταν αρτον εϲθιωϲιν", "3": "ο δε αποκριθειϲ ειπεν αυτοιϲ δια τι και υμειϲ παραβαινετε την εντολην του θεου δια την παραδοϲιν υμων", "4": "ο γαρ θεοϲ ειπεν τιμα τον πατερα και την μητερα και ο κακολογων πατερα η μητερα θανατω τελευτατω", "5": "υμειϲ δε λεγετε οϲ αν ειπη τω πατρι η τη μητρι δωρον ο εαν εξ εμου ωφεληθηϲ", "6": "ου μη τιμηϲει τον πατερα αυτου και ηκυρωϲατε τον λογον του θεου δια την παραδοϲιν υμων", "7": "υποκριται καλωϲ επροφητευϲεν περι υμων ηϲαιαϲ λεγων", "8": "ο λαοϲ ουτοϲ τοιϲ χειλεϲιν με τιμα η δε καρδια αυτων πορρω απεχει απ εμου", "9": "ματην δε ϲεβονται με διδαϲκοντεϲ διδαϲκαλιαϲ ενταλματα ανθρωπων", "10": "και προϲκαλεϲαμενοϲ τον οχλον ειπεν αυτοιϲ ακουετε και ϲυνιετε", "11": "ου το ειϲερχομενον ειϲ το ϲτομα κοινοι τον ανθρωπον αλλα το εκπορευομενον εκ του ϲτοματοϲ τουτο κοινοι τον ανθρωπον", "12": "τοτε προϲελθοντεϲ οι μαθηται λεγουϲιν αυτω οιδαϲ οτι οι φαριϲαιοι ακουϲαντεϲ τον λογον εϲκανδαλιϲθηϲαν", "13": "ο δε αποκριθειϲ ειπεν παϲα φυτεια ην ουκ εφυτευϲεν ο πατηρ μου ο ουρανιοϲ εκριζωθηϲεται", "14": "αφετε αυτουϲ τυφλοι ειϲιν οδηγοι τυφλοϲ δε τυφλον εαν οδηγη αμφοτεροι ειϲ βοθυνον πεϲουνται", "15": "αποκριθειϲ δε ο πετροϲ ειπεν αυτω φραϲον ημιν την παραβολην", "16": "ο δε ειπεν ακμην και υμειϲ αϲυνετοι εϲτε", "17": "ου νοειτε οτι παν το ειϲπορευομενον ειϲ το ϲτομα ειϲ την κοιλιαν χωρει και ειϲ αφεδρωνα εκβαλλεται", "18": "τα δε εκπορευομενα εκ του ϲτοματοϲ εκ τηϲ καρδιαϲ εξερχεται κακεινα κοινοι τον ανθρωπον", "19": "εκ γαρ τηϲ καρδιαϲ εξερχονται διαλογιϲμοι πονηροι φονοι μοιχειαι πορνειαι κλοπαι ψευδομαρτυριαι βλαϲφημιαι", "20": "ταυτα εϲτιν τα κοινουντα τον ανθρωπον το δε ανιπτοιϲ χερϲιν φαγειν ου κοινοι τον ανθρωπον", "21": "και εξελθων εκειθεν ο ιηϲουϲ ανεχωρηϲεν ειϲ τα μερη τυρου και ϲιδωνοϲ", "22": "και ιδου γυνη χαναναια απο των οριων εκεινων εξελθουϲα εκραζεν λεγουϲα ελεηϲον με κυριε υιοϲ δαυειδ η θυγατηρ μου κακωϲ δαιμονιζεται", "23": "ο δε ουκ απεκριθη αυτη λογον και προϲελθοντεϲ οι μαθηται αυτου ηρωτουν αυτον λεγοντεϲ απολυϲον αυτην οτι κραζει οπιϲθεν ημων", "24": "ο δε αποκριθειϲ ειπεν ουκ απεϲταλην ει μη ειϲ τα προβατα τα απολωλοτα οικου ιϲραηλ", "25": "η δε ελθουϲα προϲεκυνει αυτω λεγουϲα κυριε βοηθει μοι", "26": "ο δε αποκριθειϲ ειπεν ουκ εϲτιν καλον λαβειν τον αρτον των τεκνων και βαλειν τοιϲ κυναριοιϲ", "27": "η δε ειπεν ναι κυριε και [γαρ] τα κυναρια εϲθιει απο των ψιχιων των πιπτοντων απο τηϲ τραπεζηϲ των κυριων αυτων", "28": "τοτε αποκριθειϲ ο ιηϲουϲ ειπεν αυτη ω γυναι μεγαλη ϲου η πιϲτιϲ γενηθητω ϲοι ωϲ θελειϲ και ιαθη η θυγατηρ αυτηϲ απο τηϲ ωραϲ εκεινηϲ", "29": "και μεταβαϲ εκειθεν ο ιηϲουϲ ηλθεν παρα την θαλαϲϲαν τηϲ γαλιλαιαϲ και αναβαϲ ειϲ το οροϲ εκαθητο εκει", "30": "και προϲηλθον αυτω οχλοι πολλοι εχοντεϲ μεθ εαυτων χωλουϲ κυλλουϲ τυφλουϲ κωφουϲ και ετερουϲ πολλουϲ και εριψαν αυτουϲ παρα τουϲ ποδαϲ αυτου και εθεραπευϲεν αυτουϲ", "31": "ωϲτε τον οχλον θαυμαϲαι βλεπονταϲ κωφουϲ λαλουνταϲ και χωλουϲ περιπατουνταϲ και τυφλουϲ βλεπονταϲ και εδοξαϲαν τον θεον ιϲραηλ", "32": "ο δε ιηϲουϲ προϲκαλεϲαμενοϲ τουϲ μαθηταϲ αυτου ειπεν ϲπλαγχνιζομαι επι τον οχλον οτι [ηδη] ημεραι τρειϲ προϲμενουϲιν μοι και ουκ εχουϲιν τι φαγωϲιν και απολυϲαι αυτουϲ νηϲτειϲ ου θελω μη ποτε εκλυθωϲιν εν τη οδω", "33": "και λεγουϲιν αυτω οι μαθηται ποθεν ημιν εν ερημια αρτοι τοϲουτοι ωϲτε χορταϲαι οχλον τοϲουτον", "34": "και λεγει αυτοιϲ ο ιηϲουϲ ποϲουϲ αρτουϲ εχετε οι δε ειπαν επτα και ολιγα ιχθυδια", "35": "και παραγγειλαϲ τω οχλω αναπεϲειν επι την γην", "36": "ελαβεν τουϲ επτα αρτουϲ και τουϲ ιχθυαϲ και ευχαριϲτηϲαϲ εκλαϲεν και εδιδου τοιϲ μαθηταιϲ οι δε μαθηται τοιϲ οχλοιϲ", "37": "και εφαγον παντεϲ και εχορταϲθηϲαν και το περιϲϲευον των κλαϲματων ηραν επτα ϲφυριδαϲ πληρειϲ", "38": "οι δε εϲθιοντεϲ ηϲαν τετρακιϲχιλιοι ανδρεϲ χωριϲ γυναικων και παιδιων", "39": "και απολυϲαϲ τουϲ οχλουϲ ενεβη ειϲ το πλοιον και ηλθεν ειϲ τα ορια μαγαδαν"}