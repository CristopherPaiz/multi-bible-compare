{"1": "και εμβαϲ ειϲ πλοιον διεπεραϲεν και ηλθεν ειϲ την ιδιαν πολιν", "2": "και ιδου προϲεφερον αυτω παραλυτικον επι κλινηϲ βεβλημενον και ιδων ο ιηϲουϲ την πιϲτιν αυτων ειπεν τω παραλυτικω θαρϲει τεκνον αφιενται ϲου αι αμαρτιαι", "3": "και ιδου τινεϲ των γραμματεων ειπαν εν εαυτοιϲ ουτοϲ βλαϲφημει", "4": "και ειδωϲ ο ιηϲουϲ ταϲ ενθυμηϲειϲ αυτων ειπεν ινα τι ενθυμειϲθε πονηρα εν ταιϲ καρδιαιϲ υμων", "5": "τι γαρ εϲτιν ευκοπωτερον ειπειν αφιενται ϲου αι αμαρτιαι η ειπειν εγειρε και περιπατει", "6": "ινα δε ειδητε οτι εξουϲιαν εχει ο υιοϲ του ανθρωπου επι τηϲ γηϲ αφιεναι αμαρτιαϲ τοτε λεγει τω παραλυτικω εγειρε αρον ϲου την κλινην και υπαγε ειϲ τον οικον ϲου", "7": "και εγερθειϲ απηλθεν ειϲ τον οικον αυτου", "8": "ιδοντεϲ δε οι οχλοι εφοβηθηϲαν και εδοξαϲαν τον θεον τον δοντα εξουϲιαν τοιαυτην τοιϲ ανθρωποιϲ", "9": "και παραγων ο ιηϲουϲ εκειθεν ειδεν ανθρωπον καθημενον επι το τελωνιον μαθθαιον λεγομενον και λεγει αυτω ακολουθει μοι και αναϲταϲ ηκολουθηϲεν αυτω", "10": "και εγενετο αυτου ανακειμενου εν τη οικια και ιδου πολλοι τελωναι και αμαρτωλοι ελθοντεϲ ϲυνανεκειντο τω ιηϲου και τοιϲ μαθηταιϲ αυτου", "11": "και ιδοντεϲ οι φαριϲαιοι ελεγον τοιϲ μαθηταιϲ αυτου δια τι μετα των τελωνων και αμαρτωλων εϲθιει ο διδαϲκαλοϲ υμων", "12": "ο δε ακουϲαϲ ειπεν ου χρειαν εχουϲιν οι ιϲχυοντεϲ ιατρου αλλα οι κακωϲ εχοντεϲ", "13": "πορευθεντεϲ δε μαθετε τι εϲτιν ελεοϲ θελω και ου θυϲιαν ου γαρ ηλθον καλεϲαι δικαιουϲ αλλα αμαρτωλουϲ", "14": "τοτε προϲερχονται αυτω οι μαθηται ιωανου λεγοντεϲ δια τι ημειϲ και οι φαριϲαιοι νηϲτευομεν οι δε μαθηται ϲου ου νηϲτευουϲιν", "15": "και ειπεν αυτοιϲ ο ιηϲουϲ μη δυνανται οι υιοι του νυμφωνοϲ πενθειν εφ οϲον μετ αυτων εϲτιν ο νυμφιοϲ ελευϲονται δε ημεραι οταν απαρθη απ αυτων ο νυμφιοϲ και τοτε νηϲτευϲουϲιν", "16": "ουδειϲ δε επιβαλλει επιβλημα ρακουϲ αγναφου επι ιματιω παλαιω αιρει γαρ το πληρωμα αυτου απο του ιματιου και χειρον ϲχιϲμα γινεται", "17": "ουδε βαλλουϲιν οινον νεον ειϲ αϲκουϲ παλαιουϲ ει δε μη γε ρηγνυνται οι αϲκοι και ο οινοϲ εκχειται και οι αϲκοι απολλυνται αλλα βαλλουϲιν οινον νεον ειϲ αϲκουϲ καινουϲ και αμφοτεροι ϲυντηρουνται", "18": "ταυτα αυτου λαλουντοϲ αυτοιϲ ιδου αρχων [ειϲ] προϲελθων προϲεκυνει αυτω λεγων οτι η θυγατηρ μου αρτι ετελευτηϲεν αλλα ελθων επιθεϲ την χειρα ϲου επ αυτην και ζηϲεται", "19": "και εγερθειϲ ο ιηϲουϲ ηκολουθει αυτω και οι μαθηται αυτου", "20": "και ιδου γυνη αιμορροουϲα δωδεκα ετη προϲελθουϲα οπιϲθεν ηψατο του κραϲπεδου του ιματιου αυτου", "21": "ελεγεν γαρ εν εαυτη εαν μονον αψωμαι του ιματιου αυτου ϲωθηϲομαι", "22": "ο δε ιηϲουϲ ϲτραφειϲ και ιδων αυτην ειπεν θαρϲει θυγατερ η πιϲτιϲ ϲου ϲεϲωκεν ϲε και εϲωθη η γυνη απο τηϲ ωραϲ εκεινηϲ", "23": "και ελθων ο ιηϲουϲ ειϲ την οικιαν του αρχοντοϲ και ιδων τουϲ αυληταϲ και τον οχλον θορυβουμενον", "24": "ελεγεν αναχωρειτε ου γαρ απεθανεν το κοραϲιον αλλα καθευδει και κατεγελων αυτου", "25": "οτε δε εξεβληθη ο οχλοϲ ειϲελθων εκρατηϲεν τηϲ χειροϲ αυτηϲ και ηγερθη το κοραϲιον", "26": "και εξηλθεν η φημη αυτη ειϲ ολην την γην εκεινην", "27": "και παραγοντι εκειθεν τω ιηϲου ηκολουθηϲαν δυο τυφλοι κραζοντεϲ και λεγοντεϲ ελεηϲον ημαϲ υιε δαυειδ", "28": "ελθοντι δε ειϲ την οικιαν προϲηλθαν αυτω οι τυφλοι και λεγει αυτοιϲ ο ιηϲουϲ πιϲτευετε οτι δυναμαι τουτο ποιηϲαι λεγουϲιν αυτω ναι κυριε", "29": "τοτε ηψατο των οφθαλμων αυτων λεγων κατα την πιϲτιν υμων γενηθητω υμιν", "30": "και ηνεωχθηϲαν αυτων οι οφθαλμοι και ενεβριμηθη αυτοιϲ ο ιηϲουϲ λεγων ορατε μηδειϲ γινωϲκετω", "31": "οι δε εξελθοντεϲ διεφημιϲαν αυτον εν ολη τη γη εκεινη", "32": "αυτων δε εξερχομενων ιδου προϲηνεγκαν αυτω κωφον δαιμονιζομενον", "33": "και εκβληθεντοϲ του δαιμονιου ελαληϲεν ο κωφοϲ και εθαυμαϲαν οι οχλοι λεγοντεϲ ουδεποτε εφανη ουτωϲ εν τω ιϲραηλ", "34": "[οι δε φαριϲαιοι ελεγον εν τω αρχοντι των δαιμονιων εκβαλλει τα δαιμονια]", "35": "και περιηγεν ο ιηϲουϲ ταϲ πολειϲ παϲαϲ και ταϲ κωμαϲ διδαϲκων εν ταιϲ ϲυναγωγαιϲ αυτων και κηρυϲϲων το ευαγγελιον τηϲ βαϲιλειαϲ και θεραπευων παϲαν νοϲον και παϲαν μαλακιαν", "36": "ιδων δε τουϲ οχλουϲ εϲπλαγχνιϲθη περι αυτων οτι ηϲαν εϲκυλμενοι και εριμμενοι ωϲει προβατα μη εχοντα ποιμενα", "37": "τοτε λεγει τοιϲ μαθηταιϲ αυτου ο μεν θεριϲμοϲ πολυϲ οι δε εργαται ολιγοι", "38": "δεηθητε ουν του κυριου του θεριϲμου οπωϲ εκβαλη εργαταϲ ειϲ τον θεριϲμον αυτου"}