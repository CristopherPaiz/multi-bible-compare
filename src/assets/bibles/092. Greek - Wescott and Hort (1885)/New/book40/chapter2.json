{"1": "του δε ιηϲου γεννηθεντοϲ εν βηθλεεμ τηϲ ιουδαιαϲ εν ημεραιϲ ηρωδου του βαϲιλεωϲ ιδου μαγοι απο ανατολων παρεγενοντο ειϲ ιεροϲολυμα", "2": "λεγοντεϲ που εϲτιν ο τεχθειϲ βαϲιλευϲ των ιουδαιων ειδομεν γαρ αυτου τον αϲτερα εν τη ανατολη και ηλθομεν προϲκυνηϲαι αυτω", "3": "ακουϲαϲ δε ο βαϲιλευϲ ηρωδηϲ εταραχθη και παϲα ιεροϲολυμα μετ αυτου", "4": "και ϲυναγαγων πανταϲ τουϲ αρχιερειϲ και γραμματειϲ του λαου επυνθανετο παρ αυτων που ο χριϲτοϲ γενναται", "5": "οι δε ειπαν αυτω εν βηθλεεμ τηϲ ιουδαιαϲ ουτωϲ γαρ γεγραπται δια του προφητου", "6": "και ϲυ βηθλεεμ γη ιουδα ουδαμωϲ ελαχιϲτη ει εν τοιϲ ηγεμοϲιν ιουδα εκ ϲου γαρ εξελευϲεται ηγουμενοϲ οϲτιϲ ποιμανει τον λαον μου τον ιϲραηλ", "7": "τοτε ηρωδηϲ λαθρα καλεϲαϲ τουϲ μαγουϲ ηκριβωϲεν παρ αυτων τον χρονον του φαινομενου αϲτεροϲ", "8": "και πεμψαϲ αυτουϲ ειϲ βηθλεεμ ειπεν πορευθεντεϲ εξεταϲατε ακριβωϲ περι του παιδιου επαν δε ευρητε απαγγειλατε μοι οπωϲ καγω ελθων προϲκυνηϲω αυτω", "9": "οι δε ακουϲαντεϲ του βαϲιλεωϲ επορευθηϲαν και ιδου ο αϲτηρ ον ειδον εν τη ανατολη προηγεν αυτουϲ εωϲ ελθων εϲταθη επανω ου ην το παιδιον", "10": "ιδοντεϲ δε τον αϲτερα εχαρηϲαν χαραν μεγαλην ϲφοδρα", "11": "και ελθοντεϲ ειϲ την οικιαν ειδον το παιδιον μετα μαριαϲ τηϲ μητροϲ αυτου και πεϲοντεϲ προϲεκυνηϲαν αυτω και ανοιξαντεϲ τουϲ θηϲαυρουϲ αυτων προϲηνεγκαν αυτω δωρα χρυϲον και λιβανον και ϲμυρναν", "12": "και χρηματιϲθεντεϲ κατ οναρ μη ανακαμψαι προϲ ηρωδην δι αλληϲ οδου ανεχωρηϲαν ειϲ την χωραν αυτων", "13": "αναχωρηϲαντων δε αυτων ιδου αγγελοϲ κυριου φαινεται κατ οναρ τω ιωϲηφ λεγων εγερθειϲ παραλαβε το παιδιον και την μητερα αυτου και φευγε ειϲ αιγυπτον και ιϲθι εκει εωϲ αν ειπω ϲοι μελλει γαρ ηρωδηϲ ζητειν το παιδιον του απολεϲαι αυτο", "14": "ο δε εγερθειϲ παρελαβε το παιδιον και την μητερα αυτου νυκτοϲ και ανεχωρηϲεν ειϲ αιγυπτον", "15": "και ην εκει εωϲ τηϲ τελευτηϲ ηρωδου ινα πληρωθη το ρηθεν υπο κυριου δια του προφητου λεγοντοϲ εξ αιγυπτου εκαλεϲα τον υιον μου", "16": "τοτε ηρωδηϲ ιδων οτι ενεπαιχθη υπο των μαγων εθυμωθη λιαν και αποϲτειλαϲ ανειλεν πανταϲ τουϲ παιδαϲ τουϲ εν βηθλεεμ και εν παϲι τοιϲ οριοιϲ αυτηϲ απο διετουϲ και κατωτερω κατα τον χρονον ον ηκριβωϲεν παρα των μαγων", "17": "τοτε επληρωθη το ρηθεν δια ιερεμιου του προφητου λεγοντοϲ", "18": "φωνη εν ραμα ηκουϲθη κλαυθμοϲ και οδυρμοϲ πολυϲ ραχηλ κλαιουϲα τα τεκνα αυτηϲ και ουκ ηθελεν παρακληθηναι οτι ουκ ειϲιν", "19": "τελευτηϲαντοϲ δε του ηρωδου ιδου αγγελοϲ κυριου φαινεται κατ οναρ τω ιωϲηφ εν αιγυπτω", "20": "λεγων εγερθειϲ παραλαβε το παιδιον και την μητερα αυτου και πορευου ειϲ γην ιϲραηλ τεθνηκαϲιν γαρ οι ζητουντεϲ την ψυχην του παιδιου", "21": "ο δε εγερθειϲ παρελαβε το παιδιον και την μητερα αυτου και ειϲηλθεν ειϲ γην ιϲραηλ", "22": "ακουϲαϲ δε οτι αρχελαοϲ βαϲιλευει τηϲ ιουδαιαϲ αντι του πατροϲ αυτου ηρωδου εφοβηθη εκει απελθειν χρηματιϲθειϲ δε κατ οναρ ανεχωρηϲεν ειϲ τα μερη τηϲ γαλιλαιαϲ", "23": "και ελθων κατωκηϲεν ειϲ πολιν λεγομενην ναζαρετ οπωϲ πληρωθη το ρηθεν δια των προφητων οτι ναζωραιοϲ κληθηϲεται"}