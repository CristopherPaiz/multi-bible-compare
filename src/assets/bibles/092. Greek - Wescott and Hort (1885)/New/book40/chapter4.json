{"1": "τοτε [ο] ιηϲουϲ ανηχθη ειϲ την ερημον υπο του πνευματοϲ πειραϲθηναι υπο του διαβολου", "2": "και νηϲτευϲαϲ ημεραϲ τεϲϲερακοντα και νυκταϲ τεϲϲερακοντα υϲτερον επειναϲεν", "3": "και προϲελθων ο πειραζων ειπεν αυτω ει υιοϲ ει του θεου ειπον ινα οι λιθοι ουτοι αρτοι γενωνται", "4": "ο δε αποκριθειϲ ειπεν γεγραπται ουκ επ αρτω μονω ζηϲεται ο ανθρωποϲ αλλ επι παντι ρηματι εκπορευομενω δια ϲτοματοϲ θεου", "5": "τοτε παραλαμβανει αυτον ο διαβολοϲ ειϲ την αγιαν πολιν και εϲτηϲεν αυτον επι το πτερυγιον του ιερου", "6": "και λεγει αυτω ει υιοϲ ει του θεου βαλε ϲεαυτον κατω γεγραπται γαρ οτι τοιϲ αγγελοιϲ αυτου εντελειται περι ϲου και επι χειρων αρουϲιν ϲε μη ποτε προϲκοψηϲ προϲ λιθον τον ποδα ϲου", "7": "εφη αυτω ο ιηϲουϲ παλιν γεγραπται ουκ εκπειραϲειϲ κυριον τον θεον ϲου", "8": "παλιν παραλαμβανει αυτον ο διαβολοϲ ειϲ οροϲ υψηλον λιαν και δεικνυϲιν αυτω παϲαϲ ταϲ βαϲιλειαϲ του κοϲμου και την δοξαν αυτων", "9": "και ειπεν αυτω ταυτα ϲοι παντα δωϲω εαν πεϲων προϲκυνηϲηϲ μοι", "10": "τοτε λεγει αυτω ο ιηϲουϲ υπαγε ϲατανα γεγραπται γαρ κυριον τον θεον ϲου προϲκυνηϲειϲ και αυτω μονω λατρευϲειϲ", "11": "τοτε αφιηϲιν αυτον ο διαβολοϲ και ιδου αγγελοι προϲηλθον και διηκονουν αυτω", "12": "ακουϲαϲ δε οτι ιωανηϲ παρεδοθη ανεχωρηϲεν ειϲ την γαλιλαιαν", "13": "και καταλιπων την ναζαρα ελθων κατωκηϲεν ειϲ καφαρναουμ την παραθαλαϲϲιαν εν οριοιϲ ζαβουλων και νεφθαλειμ", "14": "ινα πληρωθη το ρηθεν δια ηϲαιου του προφητου λεγοντοϲ", "15": "γη ζαβουλων και γη νεφθαλειμ οδον θαλαϲϲηϲ περαν του ιορδανου γαλιλαια των εθνων", "16": "ο λαοϲ ο καθημενοϲ εν ϲκοτια φωϲ ειδεν μεγα και τοιϲ καθημενοιϲ εν χωρα και ϲκια θανατου φωϲ ανετειλεν αυτοιϲ", "17": "απο τοτε ηρξατο ο ιηϲουϲ κηρυϲϲειν και λεγειν μετανοειτε ηγγικεν γαρ η βαϲιλεια των ουρανων", "18": "περιπατων δε παρα την θαλαϲϲαν τηϲ γαλιλαιαϲ ειδεν δυο αδελφουϲ ϲιμωνα τον λεγομενον πετρον και ανδρεαν τον αδελφον αυτου βαλλονταϲ αμφιβληϲτρον ειϲ την θαλαϲϲαν ηϲαν γαρ αλεειϲ", "19": "και λεγει αυτοιϲ δευτε οπιϲω μου και ποιηϲω υμαϲ αλεειϲ ανθρωπων", "20": "οι δε ευθεωϲ αφεντεϲ τα δικτυα ηκολουθηϲαν αυτω", "21": "και προβαϲ εκειθεν ειδεν αλλουϲ δυο αδελφουϲ ιακωβον τον του ζεβεδαιου και ιωανην τον αδελφον αυτου εν τω πλοιω μετα ζεβεδαιου του πατροϲ αυτων καταρτιζονταϲ τα δικτυα αυτων και εκαλεϲεν αυτουϲ", "22": "οι δε ευθεωϲ αφεντεϲ το πλοιον και τον πατερα αυτων ηκολουθηϲαν αυτω", "23": "και περιηγεν εν ολη τη γαλιλαια διδαϲκων εν ταιϲ ϲυναγωγαιϲ αυτων και κηρυϲϲων το ευαγγελιον τηϲ βαϲιλειαϲ και θεραπευων παϲαν νοϲον και παϲαν μαλακιαν εν τω λαω", "24": "και απηλθεν η ακοη αυτου ειϲ ολην την ϲυριαν και προϲηνεγκαν αυτω πανταϲ τουϲ κακωϲ εχονταϲ ποικιλαιϲ νοϲοιϲ και βαϲανοιϲ ϲυνεχομενουϲ δαιμονιζομενουϲ και ϲεληνιαζομενουϲ και παραλυτικουϲ και εθεραπευϲεν αυτουϲ", "25": "και ηκολουθηϲαν αυτω οχλοι πολλοι απο τηϲ γαλιλαιαϲ και δεκαπολεωϲ και ιεροϲολυμων και ιουδαιαϲ και περαν του ιορδανου"}