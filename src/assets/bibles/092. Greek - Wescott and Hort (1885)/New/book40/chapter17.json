{"1": "και μεθ ημεραϲ εξ παραλαμβανει ο ιηϲουϲ τον πετρον και ιακωβον και ιωανην τον αδελφον αυτου και αναφερει αυτουϲ ειϲ οροϲ υψηλον κατ ιδιαν", "2": "και μετεμορφωθη εμπροϲθεν αυτων και ελαμψεν το προϲωπον αυτου ωϲ ο ηλιοϲ τα δε ιματια αυτου εγενετο λευκα ωϲ το φωϲ", "3": "και ιδου ωφθη αυτοιϲ μωυϲηϲ και ηλειαϲ ϲυνλαλουντεϲ μετ αυτου", "4": "αποκριθειϲ δε ο πετροϲ ειπεν τω ιηϲου κυριε καλον εϲτιν ημαϲ ωδε ειναι ει θελειϲ ποιηϲω ωδε τρειϲ ϲκηναϲ ϲοι μιαν και μωυϲει μιαν και ηλεια μιαν", "5": "ετι αυτου λαλουντοϲ ιδου νεφελη φωτινη επεϲκιαϲεν αυτουϲ και ιδου φωνη εκ τηϲ νεφεληϲ λεγουϲα ουτοϲ εϲτιν ο υιοϲ μου ο αγαπητοϲ εν ω ευδοκηϲα ακουετε αυτου", "6": "και ακουϲαντεϲ οι μαθηται επεϲαν επι προϲωπον αυτων και εφοβηθηϲαν ϲφοδρα", "7": "και προϲηλθεν ο ιηϲουϲ και αψαμενοϲ αυτων ειπεν εγερθητε και μη φοβειϲθε", "8": "επαραντεϲ δε τουϲ οφθαλμουϲ αυτων ουδενα ειδον ει μη αυτον ιηϲουν μονον", "9": "και καταβαινοντων αυτων εκ του ορουϲ ενετειλατο αυτοιϲ ο ιηϲουϲ λεγων μηδενι ειπητε το οραμα εωϲ ου ο υιοϲ του ανθρωπου εκ νεκρων εγερθη", "10": "και επηρωτηϲαν αυτον οι μαθηται λεγοντεϲ τι ουν οι γραμματειϲ λεγουϲιν οτι ηλειαν δει ελθειν πρωτον", "11": "ο δε αποκριθειϲ ειπεν ηλειαϲ μεν ερχεται και αποκαταϲτηϲει παντα", "12": "λεγω δε υμιν οτι ηλειαϲ ηδη ηλθεν και ουκ επεγνωϲαν αυτον αλλα εποιηϲαν εν αυτω οϲα ηθεληϲαν ουτωϲ και ο υιοϲ του ανθρωπου μελλει παϲχειν υπ αυτων", "13": "τοτε ϲυνηκαν οι μαθηται οτι περι ιωανου του βαπτιϲτου ειπεν αυτοιϲ", "14": "και ελθοντων προϲ τον οχλον προϲηλθεν αυτω ανθρωποϲ γονυπετων αυτον", "15": "και λεγων κυριε ελεηϲον μου τον υιον οτι ϲεληνιαζεται και κακωϲ εχει πολλακιϲ γαρ πιπτει ειϲ το πυρ και πολλακιϲ ειϲ το υδωρ", "16": "και προϲηνεγκα αυτον τοιϲ μαθηταιϲ ϲου και ουκ ηδυνηθηϲαν αυτον θεραπευϲαι", "17": "αποκριθειϲ δε ο ιηϲουϲ ειπεν ω γενεα απιϲτοϲ και διεϲτραμμενη εωϲ ποτε μεθ υμων εϲομαι εωϲ ποτε ανεξομαι υμων φερετε μοι αυτον ωδε", "18": "και επετιμηϲεν αυτω ο ιηϲουϲ και εξηλθεν απ αυτου το δαιμονιον και εθεραπευθη ο παιϲ απο τηϲ ωραϲ εκεινηϲ", "19": "τοτε προϲελθοντεϲ οι μαθηται τω ιηϲου κατ ιδιαν ειπαν δια τι ημειϲ ουκ ηδυνηθημεν εκβαλειν αυτο", "20": "ο δε λεγει αυτοιϲ δια την ολιγοπιϲτιαν υμων αμην γαρ λεγω υμιν εαν εχητε πιϲτιν ωϲ κοκκον ϲιναπεωϲ ερειτε τω ορει τουτω μεταβα ενθεν εκει και μεταβηϲεται και ουδεν αδυνατηϲει υμιν", "21": "<n>*</n>", "22": "ϲυϲτρεφομενων δε αυτων εν τη γαλιλαια ειπεν αυτοιϲ ο ιηϲουϲ μελλει ο υιοϲ του ανθρωπου παραδιδοϲθαι ειϲ χειραϲ ανθρωπων", "23": "και αποκτενουϲιν αυτον και τη τριτη ημερα εγερθηϲεται και ελυπηθηϲαν ϲφοδρα", "24": "ελθοντων δε αυτων ειϲ καφαρναουμ προϲηλθον οι τα διδραχμα λαμβανοντεϲ τω πετρω και ειπαν ο διδαϲκαλοϲ υμων ου τελει τα διδραχμα", "25": "λεγει ναι και ελθοντα ειϲ την οικιαν προεφθαϲεν αυτον ο ιηϲουϲ λεγων τι ϲοι δοκει ϲιμων οι βαϲιλειϲ τηϲ γηϲ απο τινων λαμβανουϲιν τελη η κηνϲον απο των υιων αυτων η απο των αλλοτριων", "26": "ειποντοϲ δε απο των αλλοτριων εφη αυτω ο ιηϲουϲ αρα γε ελευθεροι ειϲιν οι υιοι", "27": "ινα δε μη ϲκανδαλιϲωμεν αυτουϲ πορευθειϲ ειϲ θαλαϲϲαν βαλε αγκιϲτρον και τον αναβαντα πρωτον ιχθυν αρον και ανοιξαϲ το ϲτομα αυτου ευρηϲειϲ ϲτατηρα εκεινον λαβων δοϲ αυτοιϲ αντι εμου και ϲου"}