{"1": "εν εκεινω τω καιρω ηκουϲεν ηρωδηϲ ο τετρααρχηϲ την ακοην ιηϲου", "2": "και ειπεν τοιϲ παιϲιν αυτου ουτοϲ εϲτιν ιωανηϲ ο βαπτιϲτηϲ αυτοϲ ηγερθη απο των νεκρων και δια τουτο αι δυναμειϲ ενεργουϲιν εν αυτω", "3": "ο γαρ ηρωδηϲ κρατηϲαϲ τον ιωανην εδηϲεν και εν φυλακη απεθετο δια ηρωδιαδα την γυναικα φιλιππου του αδελφου αυτου", "4": "ελεγεν γαρ ο ιωανηϲ αυτω ουκ εξεϲτιν ϲοι εχειν αυτην", "5": "και θελων αυτον αποκτειναι εφοβηθη τον οχλον οτι ωϲ προφητην αυτον ειχον", "6": "γενεϲιοιϲ δε γενομενοιϲ του ηρωδου ωρχηϲατο η θυγατηρ τηϲ ηρωδιαδοϲ εν τω μεϲω και ηρεϲεν τω ηρωδη", "7": "οθεν μετα ορκου ωμολογηϲεν αυτη δουναι ο εαν αιτηϲηται", "8": "η δε προβιβαϲθειϲα υπο τηϲ μητροϲ αυτηϲ δοϲ μοι φηϲιν ωδε επι πινακι την κεφαλην ιωανου του βαπτιϲτου", "9": "και λυπηθειϲ ο βαϲιλευϲ δια τουϲ ορκουϲ και τουϲ ϲυνανακειμενουϲ εκελευϲεν δοθηναι", "10": "και πεμψαϲ απεκεφαλιϲεν ιωανην εν τη φυλακη", "11": "και ηνεχθη η κεφαλη αυτου επι πινακι και εδοθη τω κοραϲιω και ηνεγκεν τη μητρι αυτηϲ", "12": "και προϲελθοντεϲ οι μαθηται αυτου ηραν το πτωμα και εθαψαν αυτον και ελθοντεϲ απηγγειλαν τω ιηϲου", "13": "ακουϲαϲ δε ο ιηϲουϲ ανεχωρηϲεν εκειθεν εν πλοιω ειϲ ερημον τοπον κατ ιδιαν και ακουϲαντεϲ οι οχλοι ηκολουθηϲαν αυτω πεζη απο των πολεων", "14": "και εξελθων ειδεν πολυν οχλον και εϲπλαγχνιϲθη επ αυτοιϲ και εθεραπευϲεν τουϲ αρρωϲτουϲ αυτων", "15": "οψιαϲ δε γενομενηϲ προϲηλθαν αυτω οι μαθηται λεγοντεϲ ερημοϲ εϲτιν ο τοποϲ και η ωρα ηδη παρηλθεν απολυϲον τουϲ οχλουϲ ινα απελθοντεϲ ειϲ ταϲ κωμαϲ αγοραϲωϲιν εαυτοιϲ βρωματα", "16": "ο δε ιηϲουϲ ειπεν αυτοιϲ ου χρειαν εχουϲιν απελθειν δοτε αυτοιϲ υμειϲ φαγειν", "17": "οι δε λεγουϲιν αυτω ουκ εχομεν ωδε ει μη πεντε αρτουϲ και δυο ιχθυαϲ", "18": "ο δε ειπεν φερετε μοι ωδε αυτουϲ", "19": "και κελευϲαϲ τουϲ οχλουϲ ανακλιθηναι επι του χορτου λαβων τουϲ πεντε αρτουϲ και τουϲ δυο ιχθυαϲ αναβλεψαϲ ειϲ τον ουρανον ευλογηϲεν και κλαϲαϲ εδωκεν τοιϲ μαθηταιϲ τουϲ αρτουϲ οι δε μαθηται τοιϲ οχλοιϲ", "20": "και εφαγον παντεϲ και εχορταϲθηϲαν και ηραν το περιϲϲευον των κλαϲματων δωδεκα κοφινουϲ πληρειϲ", "21": "οι δε εϲθιοντεϲ ηϲαν ανδρεϲ ωϲει πεντακιϲχιλιοι χωριϲ γυναικων και παιδιων", "22": "και [ευθεωϲ] ηναγκαϲεν τουϲ μαθηταϲ εμβηναι ειϲ πλοιον και προαγειν αυτον ειϲ το περαν εωϲ ου απολυϲη τουϲ οχλουϲ", "23": "και απολυϲαϲ τουϲ οχλουϲ ανεβη ειϲ το οροϲ κατ ιδιαν προϲευξαϲθαι οψιαϲ δε γενομενηϲ μονοϲ ην εκει", "24": "το δε πλοιον ηδη ϲταδιουϲ πολλουϲ απο τηϲ γηϲ απειχεν βαϲανιζομενον υπο των κυματων ην γαρ εναντιοϲ ο ανεμοϲ", "25": "τεταρτη δε φυλακη τηϲ νυκτοϲ ηλθεν προϲ αυτουϲ περιπατων επι την θαλαϲϲαν", "26": "οι δε μαθηται ιδοντεϲ αυτον επι τηϲ θαλαϲϲηϲ περιπατουντα εταραχθηϲαν λεγοντεϲ οτι φανταϲμα εϲτιν και απο του φοβου εκραξαν", "27": "ευθυϲ δε ελαληϲεν [ο ιηϲουϲ] αυτοιϲ λεγων θαρϲειτε εγω ειμι μη φοβειϲθε", "28": "αποκριθειϲ δε ο πετροϲ ειπεν αυτω κυριε ει ϲυ ει κελευϲον με ελθειν προϲ ϲε επι τα υδατα", "29": "ο δε ειπεν ελθε και καταβαϲ απο του πλοιου πετροϲ περιεπατηϲεν επι τα υδατα και ηλθεν προϲ τον ιηϲουν", "30": "βλεπων δε τον ανεμον εφοβηθη και αρξαμενοϲ καταποντιζεϲθαι εκραξεν λεγων κυριε ϲωϲον με", "31": "ευθεωϲ δε ο ιηϲουϲ εκτειναϲ την χειρα επελαβετο αυτου και λεγει αυτω ολιγοπιϲτε ειϲ τι εδιϲταϲαϲ", "32": "και αναβαντων αυτων ειϲ το πλοιον εκοπαϲεν ο ανεμοϲ", "33": "οι δε εν τω πλοιω προϲεκυνηϲαν αυτω λεγοντεϲ αληθωϲ θεου υιοϲ ει", "34": "και διαπεραϲαντεϲ ηλθαν επι την γην ειϲ γεννηϲαρετ", "35": "και επιγνοντεϲ αυτον οι ανδρεϲ του τοπου εκεινου απεϲτειλαν ειϲ ολην την περιχωρον εκεινην και προϲηνεγκαν αυτω πανταϲ τουϲ κακωϲ εχονταϲ", "36": "και παρεκαλουν [αυτον] ινα μονον αψωνται του κραϲπεδου του ιματιου αυτου και οϲοι ηψαντο διεϲωθηϲαν"}