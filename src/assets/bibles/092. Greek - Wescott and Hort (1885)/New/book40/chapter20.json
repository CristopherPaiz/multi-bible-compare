{"1": "ομοια γαρ εϲτιν η βαϲιλεια των ουρανων ανθρωπω οικοδεϲποτη οϲτιϲ εξηλθεν αμα πρωι μιϲθωϲαϲθαι εργαταϲ ειϲ τον αμπελωνα αυτου", "2": "ϲυμφωνηϲαϲ δε μετα των εργατων εκ δηναριου την ημεραν απεϲτειλεν αυτουϲ ειϲ τον αμπελωνα αυτου", "3": "και εξελθων περι τριτην ωραν ειδεν αλλουϲ εϲτωταϲ εν τη αγορα αργουϲ", "4": "και εκεινοιϲ ειπεν υπαγετε και υμειϲ ειϲ τον αμπελωνα και ο εαν η δικαιον δωϲω υμιν", "5": "οι δε απηλθον παλιν [δε] εξελθων περι εκτην και ενατην ωραν εποιηϲεν ωϲαυτωϲ", "6": "περι δε την ενδεκατην εξελθων ευρεν αλλουϲ εϲτωταϲ και λεγει αυτοιϲ τι ωδε εϲτηκατε ολην την ημεραν αργοι", "7": "λεγουϲιν αυτω οτι ουδειϲ ημαϲ εμιϲθωϲατο λεγει αυτοιϲ υπαγετε και υμειϲ ειϲ τον αμπελωνα", "8": "οψιαϲ δε γενομενηϲ λεγει ο κυριοϲ του αμπελωνοϲ τω επιτροπω αυτου καλεϲον τουϲ εργαταϲ και αποδοϲ τον μιϲθον αρξαμενοϲ απο των εϲχατων εωϲ των πρωτων", "9": "ελθοντεϲ δε οι περι την ενδεκατην ωραν ελαβον ανα δηναριον", "10": "και ελθοντεϲ οι πρωτοι ενομιϲαν οτι πλειον λημψονται και ελαβον [το] ανα δηναριον και αυτοι", "11": "λαβοντεϲ δε εγογγυζον κατα του οικοδεϲποτου", "12": "λεγοντεϲ ουτοι οι εϲχατοι μιαν ωραν εποιηϲαν και ιϲουϲ αυτουϲ ημιν εποιηϲαϲ τοιϲ βαϲταϲαϲι το βαροϲ τηϲ ημεραϲ και τον καυϲωνα", "13": "ο δε αποκριθειϲ ενι αυτων ειπεν εταιρε ουκ αδικω ϲε ουχι δηναριου ϲυνεφωνηϲαϲ μοι", "14": "αρον το ϲον και υπαγε θελω δε τουτω τω εϲχατω δουναι ωϲ και ϲοι", "15": "ουκ εξεϲτιν μοι ο θελω ποιηϲαι εν τοιϲ εμοιϲ η ο οφθαλμοϲ ϲου πονηροϲ εϲτιν οτι εγω αγαθοϲ ειμι", "16": "ουτωϲ εϲονται οι εϲχατοι πρωτοι και οι πρωτοι εϲχατοι", "17": "μελλων δε αναβαινειν ιηϲουϲ ειϲ ιεροϲολυμα παρελαβεν τουϲ δωδεκα [μαθηταϲ] κατ ιδιαν και εν τη οδω ειπεν αυτοιϲ", "18": "ιδου αναβαινομεν ειϲ ιεροϲολυμα και ο υιοϲ του ανθρωπου παραδοθηϲεται τοιϲ αρχιερευϲιν και γραμματευϲιν και κατακρινουϲιν αυτον [θανατω]", "19": "και παραδωϲουϲιν αυτον τοιϲ εθνεϲιν ειϲ το εμπαιξαι και μαϲτιγωϲαι και ϲταυρωϲαι και τη τριτη ημερα εγερθηϲεται", "20": "τοτε προϲηλθεν αυτω η μητηρ των υιων ζεβεδαιου μετα των υιων αυτηϲ προϲκυνουϲα και αιτουϲα τι απ αυτου", "21": "ο δε ειπεν αυτη τι θελειϲ λεγει αυτω ειπε ινα καθιϲωϲιν ουτοι οι δυο υιοι μου ειϲ εκ δεξιων και ειϲ εξ ευωνυμων ϲου εν τη βαϲιλεια ϲου", "22": "αποκριθειϲ δε ο ιηϲουϲ ειπεν ουκ οιδατε τι αιτειϲθε δυναϲθε πιειν το ποτηριον ο εγω μελλω πινειν λεγουϲιν αυτω δυναμεθα", "23": "λεγει αυτοιϲ το μεν ποτηριον μου πιεϲθε το δε καθιϲαι εκ δεξιων μου και εξ ευωνυμων ουκ εϲτιν εμον δουναι αλλ οιϲ ητοιμαϲται υπο του πατροϲ μου", "24": "και ακουϲαντεϲ οι δεκα ηγανακτηϲαν περι των δυο αδελφων", "25": "ο δε ιηϲουϲ προϲκαλεϲαμενοϲ αυτουϲ ειπεν οιδατε οτι οι αρχοντεϲ των εθνων κατακυριευουϲιν αυτων και οι μεγαλοι κατεξουϲιαζουϲιν αυτων", "26": "ουχ ουτωϲ εϲτιν εν υμιν αλλ οϲ αν θελη εν υμιν μεγαϲ γενεϲθαι εϲται υμων διακονοϲ", "27": "και οϲ αν θελη εν υμιν ειναι πρωτοϲ εϲται υμων δουλοϲ", "28": "ωϲπερ ο υιοϲ του ανθρωπου ουκ ηλθεν διακονηθηναι αλλα διακονηϲαι και δουναι την ψυχην αυτου λυτρον αντι πολλων", "29": "και εκπορευομενων αυτων απο ιερειχω ηκολουθηϲεν αυτω οχλοϲ πολυϲ", "30": "και ιδου δυο τυφλοι καθημενοι παρα την οδον ακουϲαντεϲ οτι ιηϲουϲ παραγει εκραξαν λεγοντεϲ κυριε ελεηϲον ημαϲ υιοϲ δαυειδ", "31": "ο δε οχλοϲ επετιμηϲεν αυτοιϲ ινα ϲιωπηϲωϲιν οι δε μειζον εκραξαν λεγοντεϲ κυριε ελεηϲον ημαϲ υιοϲ δαυειδ", "32": "και ϲταϲ [ο] ιηϲουϲ εφωνηϲεν αυτουϲ και ειπεν τι θελετε ποιηϲω υμιν", "33": "λεγουϲιν αυτω κυριε ινα ανοιγωϲιν οι οφθαλμοι ημων", "34": "ϲπλαγχνιϲθειϲ δε ο ιηϲουϲ ηψατο των ομματων αυτων και ευθεωϲ ανεβλεψαν και ηκολουθηϲαν αυτω"}