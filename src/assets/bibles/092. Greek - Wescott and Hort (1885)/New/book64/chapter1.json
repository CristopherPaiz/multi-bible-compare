{"1": "ο πρεϲβυτεροϲ γαιω τω αγαπητω ον εγω αγαπω εν αληθεια", "2": "αγαπητε περι παντων ευχομαι ϲε ευοδουϲθαι και υγιαινειν καθωϲ ευοδουται ϲου η ψυχη", "3": "εχαρην γαρ λιαν ερχομενων αδελφων και μαρτυρουντων ϲου τη αληθεια καθωϲ ϲυ εν αληθεια περιπατειϲ", "4": "μειζοτεραν τουτων ουκ εχω χαριν ινα ακουω τα εμα τεκνα εν τη αληθεια περιπατουντα", "5": "αγαπητε πιϲτον ποιειϲ ο εαν εργαϲη ειϲ τουϲ αδελφουϲ και τουτο ξενουϲ", "6": "οι εμαρτυρηϲαν ϲου τη αγαπη ενωπιον εκκληϲιαϲ ουϲ καλωϲ ποιηϲειϲ προπεμψαϲ αξιωϲ του θεου", "7": "υπερ γαρ του ονοματοϲ εξηλθαν μηδεν λαμβανοντεϲ απο των εθνικων", "8": "ημειϲ ουν οφειλομεν υπολαμβανειν τουϲ τοιουτουϲ ινα ϲυνεργοι γινωμεθα τη αληθεια", "9": "εγραψα τι τη εκκληϲια αλλ ο φιλοπρωτευων αυτων διοτρεφηϲ ουκ επιδεχεται ημαϲ", "10": "δια τουτο εαν ελθω υπομνηϲω αυτου τα εργα α ποιει λογοιϲ πονηροιϲ φλυαρων ημαϲ και μη αρκουμενοϲ επι τουτοιϲ ουτε αυτοϲ επιδεχεται τουϲ αδελφουϲ και τουϲ βουλομενουϲ κωλυει και εκ τηϲ εκκληϲιαϲ εκβαλλει", "11": "αγαπητε μη μιμου το κακον αλλα το αγαθον ο αγαθοποιων εκ του θεου εϲτιν ο κακοποιων ουχ εωρακεν τον θεον", "12": "δημητριω μεμαρτυρηται υπο παντων και υπο αυτηϲ τηϲ αληθειαϲ και ημειϲ δε μαρτυρουμεν και οιδαϲ οτι η μαρτυρια ημων αληθηϲ εϲτιν", "13": "πολλα ειχον γραψαι ϲοι αλλ ου θελω δια μελανοϲ και καλαμου ϲοι γραφειν", "14": "ελπιζω δε ευθεωϲ ϲε ιδειν και ϲτομα προϲ ϲτομα λαληϲομεν", "15": "ειρηνη ϲοι αϲπαζονται ϲε οι φιλοι αϲπαζου τουϲ φιλουϲ κατ ονομα"}