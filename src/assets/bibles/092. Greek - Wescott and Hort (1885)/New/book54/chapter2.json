{"1": "παρακαλω ουν πρωτον παντων ποιειϲθαι δεηϲειϲ προϲευχαϲ εντευξειϲ ευχαριϲτιαϲ υπερ παντων ανθρωπων", "2": "υπερ βαϲιλεων και παντων των εν υπεροχη οντων ινα ηρεμον και ηϲυχιον βιον διαγωμεν εν παϲη ευϲεβεια και ϲεμνοτητι", "3": "τουτο καλον και αποδεκτον ενωπιον του ϲωτηροϲ ημων θεου", "4": "οϲ πανταϲ ανθρωπουϲ θελει ϲωθηναι και ειϲ επιγνωϲιν αληθειαϲ ελθειν", "5": "ειϲ γαρ θεοϲ ειϲ και μεϲιτηϲ θεου και ανθρωπων ανθρωποϲ χριϲτοϲ ιηϲουϲ", "6": "ο δουϲ εαυτον αντιλυτρον υπερ παντων το μαρτυριον καιροιϲ ιδιοιϲ", "7": "ειϲ ο ετεθην εγω κηρυξ και αποϲτολοϲ αληθειαν λεγω ου ψευδομαι διδαϲκαλοϲ εθνων εν πιϲτει και αληθεια", "8": "βουλομαι ουν προϲευχεϲθαι τουϲ ανδραϲ εν παντι τοπω επαιρονταϲ οϲιουϲ χειραϲ χωριϲ οργηϲ και διαλογιϲμων", "9": "ωϲαυτωϲ γυναικαϲ εν καταϲτολη κοϲμιω μετα αιδουϲ και ϲωφροϲυνηϲ κοϲμειν εαυταϲ μη εν πλεγμαϲιν και χρυϲιω η μαργαριταιϲ η ιματιϲμω πολυτελει", "10": "αλλ ο πρεπει γυναιξιν επαγγελλομεναιϲ θεοϲεβειαν δι εργων αγαθων", "11": "γυνη εν ηϲυχια μανθανετω εν παϲη υποταγη", "12": "διδαϲκειν δε γυναικι ουκ επιτρεπω ουδε αυθεντειν ανδροϲ αλλ ειναι εν ηϲυχια", "13": "αδαμ γαρ πρωτοϲ επλαϲθη ειτα ευα", "14": "και αδαμ ουκ ηπατηθη η δε γυνη εξαπατηθειϲα εν παραβαϲει γεγονεν", "15": "ϲωθηϲεται δε δια τηϲ τεκνογονιαϲ εαν μεινωϲιν εν πιϲτει και αγαπη και αγιαϲμω μετα ϲωφροϲυνηϲ"}