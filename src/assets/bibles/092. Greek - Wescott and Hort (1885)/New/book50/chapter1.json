{"1": "παυλοϲ και τιμοθεοϲ δουλοι χριϲτου ιηϲου παϲιν τοιϲ αγιοιϲ εν χριϲτω ιηϲου τοιϲ ουϲιν εν φιλιπποιϲ ϲυν επιϲκοποιϲ και διακονοιϲ", "2": "χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "3": "ευχαριϲτω τω θεω μου επι παϲη τη μνεια υμων", "4": "παντοτε εν παϲη δεηϲει μου υπερ παντων υμων μετα χαραϲ την δεηϲιν ποιουμενοϲ", "5": "επι τη κοινωνια υμων ειϲ το ευαγγελιον απο τηϲ πρωτηϲ ημεραϲ αχρι του νυν", "6": "πεποιθωϲ αυτο τουτο οτι ο εναρξαμενοϲ εν υμιν εργον αγαθον επιτελεϲει αχρι ημεραϲ ιηϲου χριϲτου", "7": "καθωϲ εϲτιν δικαιον εμοι τουτο φρονειν υπερ παντων υμων δια το εχειν με εν τη καρδια υμαϲ εν τε τοιϲ δεϲμοιϲ μου και εν τη απολογια και βεβαιωϲει του ευαγγελιου ϲυνκοινωνουϲ μου τηϲ χαριτοϲ πανταϲ υμαϲ ονταϲ", "8": "μαρτυϲ γαρ μου ο θεοϲ ωϲ επιποθω πανταϲ υμαϲ εν ϲπλαγχνοιϲ χριϲτου ιηϲου", "9": "και τουτο προϲευχομαι ινα η αγαπη υμων ετι μαλλον και μαλλον περιϲϲευη εν επιγνωϲει και παϲη αιϲθηϲει", "10": "ειϲ το δοκιμαζειν υμαϲ τα διαφεροντα ινα ητε ειλικρινειϲ και απροϲκοποι ειϲ ημεραν χριϲτου", "11": "πεπληρωμενοι καρπον δικαιοϲυνηϲ τον δια ιηϲου χριϲτου ειϲ δοξαν και επαινον θεου", "12": "γινωϲκειν δε υμαϲ βουλομαι αδελφοι οτι τα κατ εμε μαλλον ειϲ προκοπην του ευαγγελιου εληλυθεν", "13": "ωϲτε τουϲ δεϲμουϲ μου φανερουϲ εν χριϲτω γενεϲθαι εν ολω τω πραιτωριω και τοιϲ λοιποιϲ παϲιν", "14": "και τουϲ πλειοναϲ των αδελφων εν κυριω πεποιθοταϲ τοιϲ δεϲμοιϲ μου περιϲϲοτερωϲ τολμαν αφοβωϲ τον λογον του θεου λαλειν", "15": "τινεϲ μεν και δια φθονον και εριν τινεϲ δε και δι ευδοκιαν τον χριϲτον κηρυϲϲουϲιν", "16": "οι μεν εξ αγαπηϲ ειδοτεϲ οτι ειϲ απολογιαν του ευαγγελιου κειμαι οι δε εξ εριθιαϲ τον χριϲτον καταγγελλουϲιν ουχ αγνωϲ οιομενοι θλιψιν εγειρειν τοιϲ δεϲμοιϲ μου", "17": "", "18": "τι γαρ πλην οτι παντι τροπω ειτε προφαϲει ειτε αληθεια χριϲτοϲ καταγγελλεται και εν τουτω χαιρω αλλα και χαρηϲομαι", "19": "οιδα γαρ οτι τουτο μοι αποβηϲεται ειϲ ϲωτηριαν δια τηϲ υμων δεηϲεωϲ και επιχορηγιαϲ του πνευματοϲ ιηϲου χριϲτου", "20": "κατα την αποκαραδοκιαν και ελπιδα μου οτι εν ουδενι αιϲχυνθηϲομαι αλλ εν παϲη παρρηϲια ωϲ παντοτε και νυν μεγαλυνθηϲεται χριϲτοϲ εν τω ϲωματι μου ειτε δια ζωηϲ ειτε δια θανατου", "21": "εμοι γαρ το ζην χριϲτοϲ και το αποθανειν κερδοϲ", "22": "ει δε το ζην εν ϲαρκι τουτο μοι καρποϲ εργου και τι αιρηϲομαι ου γνωριζω", "23": "ϲυνεχομαι δε εκ των δυο την επιθυμιαν εχων ειϲ το αναλυϲαι και ϲυν χριϲτω ειναι πολλω γαρ μαλλον κρειϲϲον", "24": "το δε επιμενειν τη ϲαρκι αναγκαιοτερον δι υμαϲ", "25": "και τουτο πεποιθωϲ οιδα οτι μενω και παραμενω παϲιν υμιν ειϲ την υμων προκοπην και χαραν τηϲ πιϲτεωϲ", "26": "ινα το καυχημα υμων περιϲϲευη εν χριϲτω ιηϲου εν εμοι δια τηϲ εμηϲ παρουϲιαϲ παλιν προϲ υμαϲ", "27": "μονον αξιωϲ του ευαγγελιου του χριϲτου πολιτευεϲθε ινα ειτε ελθων και ιδων υμαϲ ειτε απων ακουω τα περι υμων οτι ϲτηκετε εν ενι πνευματι μια ψυχη ϲυναθλουντεϲ τη πιϲτει του ευαγγελιου", "28": "και μη πτυρομενοι εν μηδενι υπο των αντικειμενων ητιϲ εϲτιν αυτοιϲ ενδειξιϲ απωλειαϲ υμων δε ϲωτηριαϲ και τουτο απο θεου", "29": "οτι υμιν εχαριϲθη το υπερ χριϲτου ου μονον το ειϲ αυτον πιϲτευειν αλλα και το υπερ αυτου παϲχειν", "30": "τον αυτον αγωνα εχοντεϲ οιον ειδετε εν εμοι και νυν ακουετε εν εμοι"}