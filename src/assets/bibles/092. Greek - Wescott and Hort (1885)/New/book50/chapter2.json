{"1": "ει τιϲ ουν παρακληϲιϲ εν χριϲτω ει τι παραμυθιον αγαπηϲ ει τιϲ κοινωνια πνευματοϲ ει τιϲ ϲπλαγχνα και οικτιρμοι", "2": "πληρωϲατε μου την χαραν ινα το αυτο φρονητε την αυτην αγαπην εχοντεϲ ϲυνψυχοι το εν φρονουντεϲ", "3": "μηδεν κατ εριθιαν μηδε κατα κενοδοξιαν αλλα τη ταπεινοφροϲυνη αλληλουϲ ηγουμενοι υπερεχονταϲ εαυτων", "4": "μη τα εαυτων εκαϲτοι ϲκοπουντεϲ αλλα και τα ετερων εκαϲτοι", "5": "τουτο φρονειτε εν υμιν ο και εν χριϲτω ιηϲου", "6": "οϲ εν μορφη θεου υπαρχων ουχ αρπαγμον ηγηϲατο το ειναι ιϲα θεω", "7": "αλλα εαυτον εκενωϲεν μορφην δουλου λαβων εν ομοιωματι ανθρωπων γενομενοϲ και ϲχηματι ευρεθειϲ ωϲ ανθρωποϲ", "8": "εταπεινωϲεν εαυτον γενομενοϲ υπηκοοϲ μεχρι θανατου θανατου δε ϲταυρου", "9": "διο και ο θεοϲ αυτον υπερυψωϲεν και εχαριϲατο αυτω το ονομα το υπερ παν ονομα", "10": "ινα εν τω ονοματι ιηϲου παν γονυ καμψη επουρανιων και επιγειων και καταχθονιων", "11": "και παϲα γλωϲϲα εξομολογηϲηται οτι κυριοϲ ιηϲουϲ χριϲτοϲ ειϲ δοξαν θεου πατροϲ", "12": "ωϲτε αγαπητοι μου καθωϲ παντοτε υπηκουϲατε μη [ωϲ] εν τη παρουϲια μου μονον αλλα νυν πολλω μαλλον εν τη απουϲια μου μετα φοβου και τρομου την εαυτων ϲωτηριαν κατεργαζεϲθε", "13": "θεοϲ γαρ εϲτιν ο ενεργων εν υμιν και το θελειν και το ενεργειν υπερ τηϲ ευδοκιαϲ", "14": "παντα ποιειτε χωριϲ γογγυϲμων και διαλογιϲμων", "15": "ινα γενηϲθε αμεμπτοι και ακεραιοι τεκνα θεου αμωμα μεϲον γενεαϲ ϲκολιαϲ και διεϲτραμμενηϲ εν οιϲ φαινεϲθε ωϲ φωϲτηρεϲ εν κοϲμω", "16": "λογον ζωηϲ επεχοντεϲ ειϲ καυχημα εμοι ειϲ ημεραν χριϲτου οτι ουκ ειϲ κενον εδραμον ουδε ειϲ κενον εκοπιαϲα", "17": "αλλα ει και ϲπενδομαι επι τη θυϲια και λειτουργια τηϲ πιϲτεωϲ υμων χαιρω και ϲυνχαιρω παϲιν υμιν", "18": "το δε αυτο και υμειϲ χαιρετε και ϲυνχαιρετε μοι", "19": "ελπιζω δε εν κυριω ιηϲου τιμοθεον ταχεωϲ πεμψαι υμιν ινα καγω ευψυχω γνουϲ τα περι υμων", "20": "ουδενα γαρ εχω ιϲοψυχον οϲτιϲ γνηϲιωϲ τα περι υμων μεριμνηϲει", "21": "οι παντεϲ γαρ τα εαυτων ζητουϲιν ου τα χριϲτου ιηϲου", "22": "την δε δοκιμην αυτου γινωϲκετε οτι ωϲ πατρι τεκνον ϲυν εμοι εδουλευϲεν ειϲ το ευαγγελιον", "23": "τουτον μεν ουν ελπιζω πεμψαι ωϲ αν αφιδω τα περι εμε εξαυτηϲ", "24": "πεποιθα δε εν κυριω οτι και αυτοϲ ταχεωϲ ελευϲομαι", "25": "αναγκαιον δε ηγηϲαμην επαφροδιτον τον αδελφον και ϲυνεργον και ϲυνϲτρατιωτην μου υμων δε αποϲτολον και λειτουργον τηϲ χρειαϲ μου πεμψαι προϲ υμαϲ", "26": "επειδη επιποθων ην πανταϲ υμαϲ [ιδειν] και αδημονων διοτι ηκουϲατε οτι ηϲθενηϲεν", "27": "και γαρ ηϲθενηϲεν παραπληϲιον θανατου αλλα ο θεοϲ ηλεηϲεν αυτον ουκ αυτον δε μονον αλλα και εμε ινα μη λυπην επι λυπην ϲχω", "28": "ϲπουδαιοτερωϲ ουν επεμψα αυτον ινα ιδοντεϲ αυτον παλιν χαρητε καγω αλυποτεροϲ ω", "29": "προϲδεχεϲθε ουν αυτον εν κυριω μετα παϲηϲ χαραϲ και τουϲ τοιουτουϲ εντιμουϲ εχετε", "30": "οτι δια το εργον κυριου μεχρι θανατου ηγγιϲεν παραβολευϲαμενοϲ τη ψυχη ινα αναπληρωϲη το υμων υϲτερημα τηϲ προϲ με λειτουργιαϲ"}