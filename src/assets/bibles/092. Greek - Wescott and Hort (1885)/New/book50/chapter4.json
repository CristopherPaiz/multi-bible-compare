{"1": "ωϲτε αδελφοι μου αγαπητοι και επιποθητοι χαρα και ϲτεφανοϲ μου ουτωϲ ϲτηκετε εν κυριω αγαπητοι", "2": "ευοδιαν παρακαλω και ϲυντυχην παρακαλω το αυτο φρονειν εν κυριω", "3": "ναι ερωτω και ϲε γνηϲιε ϲυνζυγε ϲυνλαμβανου αυταιϲ αιτινεϲ εν τω ευαγγελιω ϲυνηθληϲαν μοι μετα και κλημεντοϲ και των λοιπων ϲυνεργων μου ων τα ονοματα εν βιβλω ζωηϲ", "4": "χαιρετε εν κυριω παντοτε παλιν ερω χαιρετε", "5": "το επιεικεϲ υμων γνωϲθητω παϲιν ανθρωποιϲ ο κυριοϲ εγγυϲ", "6": "μηδεν μεριμνατε αλλ εν παντι τη προϲευχη και τη δεηϲει μετ ευχαριϲτιαϲ τα αιτηματα υμων γνωριζεϲθω προϲ τον θεον", "7": "και η ειρηνη του θεου η υπερεχουϲα παντα νουν φρουρηϲει ταϲ καρδιαϲ υμων και τα νοηματα υμων εν χριϲτω ιηϲου", "8": "το λοιπον αδελφοι οϲα εϲτιν αληθη οϲα ϲεμνα οϲα δικαια οϲα αγνα οϲα προϲφιλη οϲα ευφημα ει τιϲ αρετη και ει τιϲ επαινοϲ ταυτα λογιζεϲθε", "9": "α και εμαθετε και παρελαβετε και ηκουϲατε και ειδετε εν εμοι ταυτα πραϲϲετε και ο θεοϲ τηϲ ειρηνηϲ εϲται μεθ υμων", "10": "εχαρην δε εν κυριω μεγαλωϲ οτι ηδη ποτε ανεθαλετε το υπερ εμου φρονειν εφ ω και εφρονειτε ηκαιρειϲθε δε", "11": "ουχ οτι καθ υϲτερηϲιν λεγω εγω γαρ εμαθον εν οιϲ ειμι αυταρκηϲ ειναι", "12": "οιδα και ταπεινουϲθαι οιδα και περιϲϲευειν εν παντι και εν παϲιν μεμυημαι και χορταζεϲθαι και πειναν και περιϲϲευειν και υϲτερειϲθαι", "13": "παντα ιϲχυω εν τω ενδυναμουντι με", "14": "πλην καλωϲ εποιηϲατε ϲυνκοινωνηϲαντεϲ μου τη θλιψει", "15": "οιδατε δε και υμειϲ φιλιππηϲιοι οτι εν αρχη του ευαγγελιου οτε εξηλθον απο μακεδονιαϲ ουδεμια μοι εκκληϲια εκοινωνηϲεν ειϲ λογον δοϲεωϲ και λημψεωϲ ει μη υμειϲ μονοι", "16": "οτι και εν θεϲϲαλονικη και απαξ και διϲ ειϲ την χρειαν μοι επεμψατε", "17": "ουχ οτι επιζητω το δομα αλλα επιζητω τον καρπον τον πλεοναζοντα ειϲ λογον υμων", "18": "απεχω δε παντα και περιϲϲευω πεπληρωμαι δεξαμενοϲ παρα επαφροδιτου τα παρ υμων οϲμην ευωδιαϲ θυϲιαν δεκτην ευαρεϲτον τω θεω", "19": "ο δε θεοϲ μου πληρωϲει παϲαν χρειαν υμων κατα το πλουτοϲ αυτου εν δοξη εν χριϲτω ιηϲου", "20": "τω δε θεω και πατρι ημων η δοξα ειϲ τουϲ αιωναϲ των αιωνων αμην", "21": "αϲπαϲαϲθε παντα αγιον εν χριϲτω ιηϲου αϲπαζονται υμαϲ οι ϲυν εμοι αδελφοι", "22": "αϲπαζονται υμαϲ παντεϲ οι αγιοι μαλιϲτα δε οι εκ τηϲ καιϲαροϲ οικιαϲ", "23": "η χαριϲ του κυριου ιηϲου χριϲτου μετα του πνευματοϲ υμων"}