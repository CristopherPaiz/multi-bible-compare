{"1": "ϲυ δε λαλει α πρεπει τη υγιαινουϲη διδαϲκαλια", "2": "πρεϲβυταϲ νηφαλιουϲ ειναι ϲεμνουϲ ϲωφροναϲ υγιαινονταϲ τη πιϲτει τη αγαπη τη υπομονη", "3": "πρεϲβυτιδαϲ ωϲαυτωϲ εν καταϲτηματι ιεροπρεπειϲ μη διαβολουϲ μηδε οινω πολλω δεδουλωμεναϲ καλοδιδαϲκαλουϲ", "4": "ινα ϲωφρονιζωϲι ταϲ νεαϲ φιλανδρουϲ ειναι φιλοτεκνουϲ", "5": "ϲωφροναϲ αγναϲ οικουργουϲ αγαθαϲ υποταϲϲομεναϲ τοιϲ ιδιοιϲ ανδραϲιν ινα μη ο λογοϲ του θεου βλαϲφημηται", "6": "τουϲ νεωτερουϲ ωϲαυτωϲ παρακαλει ϲωφρονειν", "7": "περι παντα ϲεαυτον παρεχομενοϲ τυπον καλων εργων εν τη διδαϲκαλια αφθοριαν ϲεμνοτητα", "8": "λογον υγιη ακαταγνωϲτον ινα ο εξ εναντιαϲ εντραπη μηδεν εχων λεγειν περι ημων φαυλον", "9": "δουλουϲ ιδιοιϲ δεϲποταιϲ υποταϲϲεϲθαι εν παϲιν ευαρεϲτουϲ ειναι μη αντιλεγονταϲ", "10": "μη νοϲφιζομενουϲ αλλα παϲαν πιϲτιν ενδεικνυμενουϲ αγαθην ινα την διδαϲκαλιαν την του ϲωτηροϲ ημων θεου κοϲμωϲιν εν παϲιν", "11": "επεφανη γαρ η χαριϲ του θεου ϲωτηριοϲ παϲιν ανθρωποιϲ", "12": "παιδευουϲα ημαϲ ινα αρνηϲαμενοι την αϲεβειαν και ταϲ κοϲμικαϲ επιθυμιαϲ ϲωφρονωϲ και δικαιωϲ και ευϲεβωϲ ζηϲωμεν εν τω νυν αιωνι", "13": "προϲδεχομενοι την μακαριαν ελπιδα και επιφανειαν τηϲ δοξηϲ του μεγαλου θεου και ϲωτηροϲ ημων χριϲτου ιηϲου", "14": "οϲ εδωκεν εαυτον υπερ ημων ινα λυτρωϲηται ημαϲ απο παϲηϲ ανομιαϲ και καθαριϲη εαυτω λαον περιουϲιον ζηλωτην καλων εργων", "15": "ταυτα λαλει και παρακαλει και ελεγχε μετα παϲηϲ επιταγηϲ μηδειϲ ϲου περιφρονειτω"}