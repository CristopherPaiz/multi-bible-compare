{"1": "ιουδαϲ ιηϲου χριϲτου δουλοϲ αδελφοϲ δε ιακωβου τοιϲ εν θεω πατρι ηγαπημενοιϲ και ιηϲου χριϲτω τετηρημενοιϲ κλητοιϲ", "2": "ελεοϲ υμιν και ειρηνη και αγαπη πληθυνθειη", "3": "αγαπητοι παϲαν ϲπουδην ποιουμενοϲ γραφειν υμιν περι τηϲ κοινηϲ ημων ϲωτηριαϲ αναγκην εϲχον γραψαι υμιν παρακαλων επαγωνιζεϲθαι τη απαξ παραδοθειϲη τοιϲ αγιοιϲ πιϲτει", "4": "παρειϲεδυηϲαν γαρ τινεϲ ανθρωποι οι παλαι προγεγραμμενοι ειϲ τουτο το κριμα αϲεβειϲ την του θεου ημων χαριτα μετατιθεντεϲ ειϲ αϲελγειαν και τον μονον δεϲποτην και κυριον ημων ιηϲουν χριϲτον αρνουμενοι", "5": "υπομνηϲαι δε υμαϲ βουλομαι ειδοταϲ απαξ παντα οτι κυριοϲ λαον εκ γηϲ αιγυπτου ϲωϲαϲ το δευτερον τουϲ μη πιϲτευϲανταϲ απωλεϲεν", "6": "αγγελουϲ τε τουϲ μη τηρηϲανταϲ την εαυτων αρχην αλλα απολιπονταϲ το ιδιον οικητηριον ειϲ κριϲιν μεγαληϲ ημεραϲ δεϲμοιϲ αιδιοιϲ υπο ζοφον τετηρηκεν", "7": "ωϲ ϲοδομα και γομορρα και αι περι αυταϲ πολειϲ τον ομοιον τροπον τουτοιϲ εκπορνευϲαϲαι και απελθουϲαι οπιϲω ϲαρκοϲ ετεραϲ προκεινται δειγμα πυροϲ αιωνιου δικην υπεχουϲαι", "8": "ομοιωϲ μεντοι και ουτοι ενυπνιαζομενοι ϲαρκα μεν μιαινουϲιν κυριοτητα δε αθετουϲιν δοξαϲ δε βλαϲφημουϲιν", "9": "ο δε μιχαηλ ο αρχαγγελοϲ οτε τω διαβολω διακρινομενοϲ διελεγετο περι του μωυϲεωϲ ϲωματοϲ ουκ ετολμηϲεν κριϲιν επενεγκειν βλαϲφημιαϲ αλλα ειπεν επιτιμηϲαι ϲοι κυριοϲ", "10": "ουτοι δε οϲα μεν ουκ οιδαϲιν βλαϲφημουϲιν οϲα δε φυϲικωϲ ωϲ τα αλογα ζωα επιϲτανται εν τουτοιϲ φθειρονται", "11": "ουαι αυτοιϲ οτι τη οδω του καιν επορευθηϲαν και τη πλανη του βαλααμ μιϲθου εξεχυθηϲαν και τη αντιλογια του κορε απωλοντο", "12": "ουτοι ειϲιν οι εν ταιϲ αγαπαιϲ υμων ϲπιλαδεϲ ϲυνευωχουμενοι αφοβωϲ εαυτουϲ ποιμαινοντεϲ νεφελαι ανυδροι υπο ανεμων παραφερομεναι δενδρα φθινοπωρινα ακαρπα διϲ αποθανοντα εκριζωθεντα", "13": "κυματα αγρια θαλαϲϲηϲ επαφριζοντα ταϲ εαυτων αιϲχυναϲ αϲτερεϲ πλανηται οιϲ ο ζοφοϲ του ϲκοτουϲ ειϲ αιωνα τετηρηται", "14": "επροφητευϲεν δε και τουτοιϲ εβδομοϲ απο αδαμ ενωχ λεγων ιδου ηλθεν κυριοϲ εν αγιαιϲ μυριαϲιν αυτου", "15": "ποιηϲαι κριϲιν κατα παντων και ελεγξαι πανταϲ τουϲ αϲεβειϲ περι παντων των εργων αϲεβειαϲ αυτων ων ηϲεβηϲαν και περι παντων των ϲκληρων ων ελαληϲαν κατ αυτου αμαρτωλοι αϲεβειϲ", "16": "ουτοι ειϲιν γογγυϲται μεμψιμοιροι κατα ταϲ επιθυμιαϲ αυτων πορευομενοι και το ϲτομα αυτων λαλει υπερογκα θαυμαζοντεϲ προϲωπα ωφελιαϲ χαριν", "17": "υμειϲ δε αγαπητοι μνηϲθητε των ρηματων των προειρημενων υπο των αποϲτολων του κυριου ημων ιηϲου χριϲτου", "18": "οτι ελεγον υμιν επ εϲχατου χρονου εϲονται εμπαικται κατα ταϲ εαυτων επιθυμιαϲ πορευομενοι των αϲεβειων", "19": "ουτοι ειϲιν οι αποδιοριζοντεϲ ψυχικοι πνευμα μη εχοντεϲ", "20": "υμειϲ δε αγαπητοι εποικοδομουντεϲ εαυτουϲ τη αγιωτατη υμων πιϲτει εν πνευματι αγιω προϲευχομενοι", "21": "εαυτουϲ εν αγαπη θεου τηρηϲατε προϲδεχομενοι το ελεοϲ του κυριου ημων ιηϲου χριϲτου ειϲ ζωην αιωνιον", "22": "και ουϲ μεν ελεατε διακρινομενουϲ", "23": "ϲωζετε εκ πυροϲ αρπαζοντεϲ ουϲ δε ελεατε εν φοβω μιϲουντεϲ και τον απο τηϲ ϲαρκοϲ εϲπιλωμενον χιτωνα", "24": "τω δε δυναμενω φυλαξαι υμαϲ απταιϲτουϲ και ϲτηϲαι κατενωπιον τηϲ δοξηϲ αυτου αμωμουϲ εν αγαλλιαϲει", "25": "μονω θεω ϲωτηρι ημων δια ιηϲου χριϲτου του κυριου ημων δοξα μεγαλωϲυνη κρατοϲ και εξουϲια προ παντοϲ του αιωνοϲ και νυν και ειϲ πανταϲ τουϲ αιωναϲ αμην"}