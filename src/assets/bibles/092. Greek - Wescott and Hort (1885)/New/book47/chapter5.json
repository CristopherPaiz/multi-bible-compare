{"1": "οιδαμεν γαρ οτι εαν η επιγειοϲ ημων οικια του ϲκηνουϲ καταλυθη οικοδομην εκ θεου εχομεν οικιαν αχειροποιητον αιωνιον εν τοιϲ ουρανοιϲ", "2": "και γαρ εν τουτω ϲτεναζομεν το οικητηριον ημων το εξ ουρανου επενδυϲαϲθαι επιποθουντεϲ", "3": "ει γε και ενδυϲαμενοι ου γυμνοι ευρεθηϲομεθα", "4": "και γαρ οι οντεϲ εν τω ϲκηνει ϲτεναζομεν βαρουμενοι εφ ω ου θελομεν εκδυϲαϲθαι αλλ επενδυϲαϲθαι ινα καταποθη το θνητον υπο τηϲ ζωηϲ", "5": "ο δε κατεργαϲαμενοϲ ημαϲ ειϲ αυτο τουτο θεοϲ ο δουϲ ημιν τον αρραβωνα του πνευματοϲ", "6": "θαρρουντεϲ ουν παντοτε και ειδοτεϲ οτι ενδημουντεϲ εν τω ϲωματι εκδημουμεν απο του κυριου", "7": "δια πιϲτεωϲ γαρ περιπατουμεν ου δια ειδουϲ", "8": "θαρρουμεν δε και ευδοκουμεν μαλλον εκδημηϲαι εκ του ϲωματοϲ και ενδημηϲαι προϲ τον κυριον", "9": "διο και φιλοτιμουμεθα ειτε ενδημουντεϲ ειτε εκδημουντεϲ ευαρεϲτοι αυτω ειναι", "10": "τουϲ γαρ πανταϲ ημαϲ φανερωθηναι δει εμπροϲθεν του βηματοϲ του χριϲτου ινα κομιϲηται εκαϲτοϲ τα δια του ϲωματοϲ προϲ α επραξεν ειτε αγαθον ειτε φαυλον", "11": "ειδοτεϲ ουν τον φοβον του κυριου ανθρωπουϲ πειθομεν θεω δε πεφανερωμεθα ελπιζω δε και εν ταιϲ ϲυνειδηϲεϲιν υμων πεφανερωϲθαι", "12": "ου παλιν εαυτουϲ ϲυνιϲτανομεν υμιν αλλα αφορμην διδοντεϲ υμιν καυχηματοϲ υπερ ημων ινα εχητε προϲ τουϲ εν προϲωπω καυχωμενουϲ και μη εν καρδια", "13": "ειτε γαρ εξεϲτημεν θεω ειτε ϲωφρονουμεν υμιν", "14": "η γαρ αγαπη του χριϲτου ϲυνεχει ημαϲ κρινανταϲ τουτο οτι ειϲ υπερ παντων απεθανεν αρα οι παντεϲ απεθανον", "15": "και υπερ παντων απεθανεν ινα οι ζωντεϲ μηκετι εαυτοιϲ ζωϲιν αλλα τω υπερ αυτων αποθανοντι και εγερθεντι", "16": "ωϲτε ημειϲ απο του νυν ουδενα οιδαμεν κατα ϲαρκα ει και εγνωκαμεν κατα ϲαρκα χριϲτον αλλα νυν ουκετι γινωϲκομεν", "17": "ωϲτε ει τιϲ εν χριϲτω καινη κτιϲιϲ τα αρχαια παρηλθεν ιδου γεγονεν καινα", "18": "τα δε παντα εκ του θεου του καταλλαξαντοϲ ημαϲ εαυτω δια χριϲτου και δοντοϲ ημιν την διακονιαν τηϲ καταλλαγηϲ", "19": "ωϲ οτι θεοϲ ην εν χριϲτω κοϲμον καταλλαϲϲων εαυτω μη λογιζομενοϲ αυτοιϲ τα παραπτωματα αυτων και θεμενοϲ εν ημιν τον λογον τηϲ καταλλαγηϲ", "20": "υπερ χριϲτου ουν πρεϲβευομεν ωϲ του θεου παρακαλουντοϲ δι ημων δεομεθα υπερ χριϲτου καταλλαγητε τω θεω", "21": "τον μη γνοντα αμαρτιαν υπερ ημων αμαρτιαν εποιηϲεν ινα ημειϲ γενωμεθα δικαιοϲυνη θεου εν αυτω"}