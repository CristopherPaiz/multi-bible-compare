{"1": "δια τουτο εχοντεϲ την διακονιαν ταυτην καθωϲ ηλεηθημεν ουκ εγκακουμεν", "2": "αλλα απειπαμεθα τα κρυπτα τηϲ αιϲχυνηϲ μη περιπατουντεϲ εν πανουργια μηδε δολουντεϲ τον λογον του θεου αλλα τη φανερωϲει τηϲ αληθειαϲ ϲυνιϲτανοντεϲ εαυτουϲ προϲ παϲαν ϲυνειδηϲιν ανθρωπων ενωπιον του θεου", "3": "ει δε και εϲτιν κεκαλυμμενον το ευαγγελιον ημων εν τοιϲ απολλυμενοιϲ εϲτιν κεκαλυμμενον", "4": "εν οιϲ ο θεοϲ του αιωνοϲ τουτου ετυφλωϲεν τα νοηματα των απιϲτων ειϲ το μη αυγαϲαι τον φωτιϲμον του ευαγγελιου τηϲ δοξηϲ του χριϲτου οϲ εϲτιν εικων του θεου", "5": "ου γαρ εαυτουϲ κηρυϲϲομεν αλλα χριϲτον ιηϲουν κυριον εαυτουϲ δε δουλουϲ υμων δια ιηϲουν", "6": "οτι ο θεοϲ ο ειπων εκ ϲκοτουϲ φωϲ λαμψει οϲ ελαμψεν εν ταιϲ καρδιαιϲ ημων προϲ φωτιϲμον τηϲ γνωϲεωϲ τηϲ δοξηϲ του θεου εν προϲωπω χριϲτου", "7": "εχομεν δε τον θηϲαυρον τουτον εν οϲτρακινοιϲ ϲκευεϲιν ινα η υπερβολη τηϲ δυναμεωϲ η του θεου και μη εξ ημων", "8": "εν παντι θλιβομενοι αλλ ου ϲτενοχωρουμενοι απορουμενοι αλλ ουκ εξαπορουμενοι", "9": "διωκομενοι αλλ ουκ εγκαταλειπομενοι καταβαλλομενοι αλλ ουκ απολλυμενοι", "10": "παντοτε την νεκρωϲιν του ιηϲου εν τω ϲωματι περιφεροντεϲ ινα και η ζωη του ιηϲου εν τω ϲωματι ημων φανερωθη", "11": "αει γαρ ημειϲ οι ζωντεϲ ειϲ θανατον παραδιδομεθα δια ιηϲουν ινα και η ζωη του ιηϲου φανερωθη εν τη θνητη ϲαρκι ημων", "12": "ωϲτε ο θανατοϲ εν ημιν ενεργειται η δε ζωη εν υμιν", "13": "εχοντεϲ δε το αυτο πνευμα τηϲ πιϲτεωϲ κατα το γεγραμμενον επιϲτευϲα διο ελαληϲα και ημειϲ πιϲτευομεν διο και λαλουμεν", "14": "ειδοτεϲ οτι ο εγειραϲ τον [κυριον] ιηϲουν και ημαϲ ϲυν ιηϲου εγερει και παραϲτηϲει ϲυν υμιν", "15": "τα γαρ παντα δι υμαϲ ινα η χαριϲ πλεοναϲαϲα δια των πλειονων την ευχαριϲτιαν περιϲϲευϲη ειϲ την δοξαν του θεου", "16": "διο ουκ εγκακουμεν αλλ ει και ο εξω ημων ανθρωποϲ διαφθειρεται αλλ ο εϲω ημων ανακαινουται ημερα και ημερα", "17": "το γαρ παραυτικα ελαφρον τηϲ θλιψεωϲ καθ υπερβολην ειϲ υπερβολην αιωνιον βαροϲ δοξηϲ κατεργαζεται ημιν", "18": "μη ϲκοπουντων ημων τα βλεπομενα αλλα τα μη βλεπομενα τα γαρ βλεπομενα προϲκαιρα τα δε μη βλεπομενα αιωνια"}