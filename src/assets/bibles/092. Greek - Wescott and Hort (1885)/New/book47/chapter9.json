{"1": "περι μεν γαρ τηϲ διακονιαϲ τηϲ ειϲ τουϲ αγιουϲ περιϲϲον μοι εϲτιν το γραφειν υμιν", "2": "οιδα γαρ την προθυμιαν υμων ην υπερ υμων καυχωμαι μακεδοϲιν οτι αχαια παρεϲκευαϲται απο περυϲι και το υμων ζηλοϲ ηρεθιϲε τουϲ πλειοναϲ", "3": "επεμψα δε τουϲ αδελφουϲ ινα μη το καυχημα ημων το υπερ υμων κενωθη εν τω μερει τουτω ινα καθωϲ ελεγον παρεϲκευαϲμενοι ητε", "4": "μη πωϲ εαν ελθωϲιν ϲυν εμοι μακεδονεϲ και ευρωϲιν υμαϲ απαραϲκευαϲτουϲ καταιϲχυνθωμεν ημειϲ ινα μη λεγωμεν υμειϲ εν τη υποϲταϲει ταυτη", "5": "αναγκαιον ουν ηγηϲαμην παρακαλεϲαι τουϲ αδελφουϲ ινα προελθωϲιν ειϲ υμαϲ και προκαταρτιϲωϲι την προεπηγγελμενην ευλογιαν υμων ταυτην ετοιμην ειναι ουτωϲ ωϲ ευλογιαν και μη ωϲ πλεονεξιαν", "6": "τουτο δε ο ϲπειρων φειδομενωϲ φειδομενωϲ και θεριϲει και ο ϲπειρων επ ευλογιαιϲ επ ευλογιαιϲ και θεριϲει", "7": "εκαϲτοϲ καθωϲ προηρηται τη καρδια μη εκ λυπηϲ η εξ αναγκηϲ ιλαρον γαρ δοτην αγαπα ο θεοϲ", "8": "δυνατει δε ο θεοϲ παϲαν χαριν περιϲϲευϲαι ειϲ υμαϲ ινα εν παντι παντοτε παϲαν αυταρκειαν εχοντεϲ περιϲϲευητε ειϲ παν εργον αγαθον", "9": "καθωϲ γεγραπται εϲκορπιϲεν εδωκεν τοιϲ πενηϲιν η δικαιοϲυνη αυτου μενει ειϲ τον αιωνα", "10": "ο δε επιχορηγων ϲπερμα τω ϲπειροντι και αρτον ειϲ βρωϲιν χορηγηϲει και πληθυνει τον ϲπορον υμων και αυξηϲει τα γενηματα τηϲ δικαιοϲυνηϲ υμων", "11": "εν παντι πλουτιζομενοι ειϲ παϲαν απλοτητα ητιϲ κατεργαζεται δι ημων ευχαριϲτιαν τω θεω", "12": "οτι η διακονια τηϲ λειτουργιαϲ ταυτηϲ ου μονον εϲτιν προϲαναπληρουϲα τα υϲτερηματα των αγιων αλλα και περιϲϲευουϲα δια πολλων ευχαριϲτιων τω θεω", "13": "δια τηϲ δοκιμηϲ τηϲ διακονιαϲ ταυτηϲ δοξαζοντεϲ τον θεον επι τη υποταγη τηϲ ομολογιαϲ υμων ειϲ το ευαγγελιον του χριϲτου και απλοτητι τηϲ κοινωνιαϲ ειϲ αυτουϲ και ειϲ πανταϲ", "14": "και αυτων δεηϲει υπερ υμων επιποθουντων υμαϲ δια την υπερβαλλουϲαν χαριν του θεου εφ υμιν", "15": "χαριϲ τω θεω επι τη ανεκδιηγητω αυτου δωρεα"}