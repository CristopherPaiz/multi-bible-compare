{"1": "καυχαϲθαι δει ου ϲυμφερον μεν ελευϲομαι δε ειϲ οπταϲιαϲ και αποκαλυψειϲ κυριου", "2": "οιδα ανθρωπον εν χριϲτω προ ετων δεκατεϲϲαρων ειτε εν ϲωματι ουκ οιδα ειτε εκτοϲ του ϲωματοϲ ουκ οιδα ο θεοϲ οιδεν αρπαγεντα τον τοιουτον εωϲ τριτου ουρανου", "3": "και οιδα τον τοιουτον ανθρωπον ειτε εν ϲωματι ειτε χωριϲ του ϲωματοϲ [ουκ οιδα] ο θεοϲ οιδεν", "4": "οτι ηρπαγη ειϲ τον παραδειϲον και ηκουϲεν αρρητα ρηματα α ουκ εξον ανθρωπω λαληϲαι", "5": "υπερ του τοιουτου καυχηϲομαι υπερ δε εμαυτου ου καυχηϲομαι ει μη εν ταιϲ αϲθενειαιϲ", "6": "εαν γαρ θεληϲω καυχηϲαϲθαι ουκ εϲομαι αφρων αληθειαν γαρ ερω φειδομαι δε μη τιϲ ειϲ εμε λογιϲηται υπερ ο βλεπει με η ακουει εξ εμου", "7": "και τη υπερβολη των αποκαλυψεων διο ινα μη υπεραιρωμαι εδοθη μοι ϲκολοψ τη ϲαρκι αγγελοϲ ϲατανα ινα με κολαφιζη ινα μη υπεραιρωμαι", "8": "υπερ τουτου τριϲ τον κυριον παρεκαλεϲα ινα αποϲτη απ εμου", "9": "και ειρηκεν μοι αρκει ϲοι η χαριϲ μου η γαρ δυναμιϲ εν αϲθενεια τελειται ηδιϲτα ουν μαλλον καυχηϲομαι εν ταιϲ αϲθενειαιϲ ινα επιϲκηνωϲη επ εμε η δυναμιϲ του χριϲτου", "10": "διο ευδοκω εν αϲθενειαιϲ εν υβρεϲιν εν αναγκαιϲ εν διωγμοιϲ και ϲτενοχωριαιϲ υπερ χριϲτου οταν γαρ αϲθενω τοτε δυνατοϲ ειμι", "11": "γεγονα αφρων υμειϲ με ηναγκαϲατε εγω γαρ ωφειλον υφ υμων ϲυνιϲταϲθαι ουδεν γαρ υϲτερηϲα των υπερ λιαν αποϲτολων ει και ουδεν ειμι", "12": "τα μεν ϲημεια του αποϲτολου κατειργαϲθη εν υμιν εν παϲη υπομονη ϲημειοιϲ [τε] και τεραϲιν και δυναμεϲιν", "13": "τι γαρ εϲτιν ο ηϲϲωθητε υπερ ταϲ λοιπαϲ εκκληϲιαϲ ει μη οτι αυτοϲ εγω ου κατεναρκηϲα υμων χαριϲαϲθε μοι την αδικιαν ταυτην", "14": "ιδου τριτον τουτο ετοιμωϲ εχω ελθειν προϲ υμαϲ και ου καταναρκηϲω ου γαρ ζητω τα υμων αλλα υμαϲ ου γαρ οφειλει τα τεκνα τοιϲ γονευϲιν θηϲαυριζειν αλλα οι γονειϲ τοιϲ τεκνοιϲ", "15": "εγω δε ηδιϲτα δαπανηϲω και εκδαπανηθηϲομαι υπερ των ψυχων υμων ει περιϲϲοτερωϲ υμαϲ αγαπω ηϲϲον αγαπωμαι", "16": "εϲτω δε εγω ου κατεβαρηϲα υμαϲ αλλα υπαρχων πανουργοϲ δολω υμαϲ ελαβον", "17": "μη τινα ων απεϲταλκα προϲ υμαϲ δι αυτου επλεονεκτηϲα υμαϲ", "18": "παρεκαλεϲα τιτον και ϲυναπεϲτειλα τον αδελφον μητι επλεονεκτηϲεν υμαϲ τιτοϲ ου τω αυτω πνευματι περιεπατηϲαμεν ου τοιϲ αυτοιϲ ιχνεϲιν", "19": "παλαι δοκειτε οτι υμιν απολογουμεθα κατεναντι θεου εν χριϲτω λαλουμεν τα δε παντα αγαπητοι υπερ τηϲ υμων οικοδομηϲ", "20": "φοβουμαι γαρ μη πωϲ ελθων ουχ οιουϲ θελω ευρω υμαϲ καγω ευρεθω υμιν οιον ου θελετε μη πωϲ εριϲ ζηλοϲ θυμοι εριθιαι καταλαλιαι ψιθυριϲμοι φυϲιωϲειϲ ακαταϲταϲιαι", "21": "μη παλιν ελθοντοϲ μου ταπεινωϲη με ο θεοϲ μου προϲ υμαϲ και πενθηϲω πολλουϲ των προημαρτηκοτων και μη μετανοηϲαντων επι τη ακαθαρϲια και πορνεια και αϲελγεια η επραξαν"}