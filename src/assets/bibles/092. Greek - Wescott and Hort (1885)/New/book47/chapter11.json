{"1": "οφελον ανειχεϲθε μου μικρον τι αφροϲυνηϲ αλλα και ανεχεϲθε μου", "2": "ζηλω γαρ υμαϲ θεου ζηλω ηρμοϲαμην γαρ υμαϲ ενι ανδρι παρθενον αγνην παραϲτηϲαι τω χριϲτω", "3": "φοβουμαι δε μη πωϲ ωϲ ο οφιϲ εξηπατηϲεν ευαν εν τη πανουργια αυτου φθαρη τα νοηματα υμων απο τηϲ απλοτητοϲ [και τηϲ αγνοτητοϲ] τηϲ ειϲ τον χριϲτον", "4": "ει μεν γαρ ο ερχομενοϲ αλλον ιηϲουν κηρυϲϲει ον ουκ εκηρυξαμεν η πνευμα ετερον λαμβανετε ο ουκ ελαβετε η ευαγγελιον ετερον ο ουκ εδεξαϲθε καλωϲ ανεχεϲθε", "5": "λογιζομαι γαρ μηδεν υϲτερηκεναι των υπερ λιαν αποϲτολων", "6": "ει δε και ιδιωτηϲ τω λογω αλλ ου τη γνωϲει αλλ εν παντι φανερωϲαντεϲ εν παϲιν ειϲ υμαϲ", "7": "η αμαρτιαν εποιηϲα εμαυτον ταπεινων ινα υμειϲ υψωθητε οτι δωρεαν το του θεου ευαγγελιον ευηγγελιϲαμην υμιν", "8": "αλλαϲ εκκληϲιαϲ εϲυληϲα λαβων οψωνιον προϲ την υμων διακονιαν", "9": "και παρων προϲ υμαϲ και υϲτερηθειϲ ου κατεναρκηϲα ουθενοϲ το γαρ υϲτερημα μου προϲανεπληρωϲαν οι αδελφοι ελθοντεϲ απο μακεδονιαϲ και εν παντι αβαρη εμαυτον υμιν ετηρηϲα και τηρηϲω", "10": "εϲτιν αληθεια χριϲτου εν εμοι οτι η καυχηϲιϲ αυτη ου φραγηϲεται ειϲ εμε εν τοιϲ κλιμαϲι τηϲ αχαιαϲ", "11": "δια τι οτι ουκ αγαπω υμαϲ ο θεοϲ οιδεν", "12": "ο δε ποιω και ποιηϲω ινα εκκοψω την αφορμην των θελοντων αφορμην ινα εν ω καυχωνται ευρεθωϲιν καθωϲ και ημειϲ", "13": "οι γαρ τοιουτοι ψευδαποϲτολοι εργαται δολιοι μεταϲχηματιζομενοι ειϲ αποϲτολουϲ χριϲτου", "14": "και ου θαυμα αυτοϲ γαρ ο ϲαταναϲ μεταϲχηματιζεται ειϲ αγγελον φωτοϲ", "15": "ου μεγα ουν ει και οι διακονοι αυτου μεταϲχηματιζονται ωϲ διακονοι δικαιοϲυνηϲ ων το τελοϲ εϲται κατα τα εργα αυτων", "16": "παλιν λεγω μη τιϲ με δοξη αφρονα ειναι ει δε μη γε καν ωϲ αφρονα δεξαϲθε με ινα καγω μικρον τι καυχηϲωμαι", "17": "ο λαλω ου κατα κυριον λαλω αλλ ωϲ εν αφροϲυνη εν ταυτη τη υποϲταϲει τηϲ καυχηϲεωϲ", "18": "επει πολλοι καυχωνται κατα [την] ϲαρκα καγω καυχηϲομαι", "19": "ηδεωϲ γαρ ανεχεϲθε των αφρονων φρονιμοι οντεϲ", "20": "ανεχεϲθε γαρ ει τιϲ υμαϲ καταδουλοι ει τιϲ κατεϲθιει ει τιϲ λαμβανει ει τιϲ επαιρεται ει τιϲ ειϲ προϲωπον υμαϲ δερει", "21": "κατα ατιμιαν λεγω ωϲ οτι ημειϲ ηϲθενηκαμεν εν ω δ αν τιϲ τολμα εν αφροϲυνη λεγω τολμω καγω", "22": "εβραιοι ειϲιν καγω ιϲραηλειται ειϲιν καγω ϲπερμα αβρααμ ειϲιν καγω", "23": "διακονοι χριϲτου ειϲιν παραφρονων λαλω υπερ εγω εν κοποιϲ περιϲϲοτερωϲ εν φυλακαιϲ περιϲϲοτερωϲ εν πληγαιϲ υπερβαλλοντωϲ εν θανατοιϲ πολλακιϲ", "24": "υπο ιουδαιων πεντακιϲ τεϲϲερακοντα παρα μιαν ελαβον", "25": "τριϲ εραβδιϲθην απαξ ελιθαϲθην τριϲ εναυαγηϲα νυχθημερον εν τω βυθω πεποιηκα", "26": "οδοιποριαιϲ πολλακιϲ κινδυνοιϲ ποταμων κινδυνοιϲ ληϲτων κινδυνοιϲ εκ γενουϲ κινδυνοιϲ εξ εθνων κινδυνοιϲ εν πολει κινδυνοιϲ εν ερημια κινδυνοιϲ εν θαλαϲϲη κινδυνοιϲ εν ψευδαδελφοιϲ", "27": "κοπω και μοχθω εν αγρυπνιαιϲ πολλακιϲ εν λιμω και διψει εν νηϲτειαιϲ πολλακιϲ εν ψυχει και γυμνοτητι", "28": "χωριϲ των παρεκτοϲ η επιϲταϲιϲ μοι η καθ ημεραν η μεριμνα παϲων των εκκληϲιων", "29": "τιϲ αϲθενει και ουκ αϲθενω τιϲ ϲκανδαλιζεται και ουκ εγω πυρουμαι", "30": "ει καυχαϲθαι δει τα τηϲ αϲθενειαϲ [μου] καυχηϲομαι", "31": "ο θεοϲ και πατηρ του κυριου ιηϲου οιδεν ο ων ευλογητοϲ ειϲ τουϲ αιωναϲ οτι ου ψευδομαι", "32": "εν δαμαϲκω ο εθναρχηϲ αρετα του βαϲιλεωϲ εφρουρει την πολιν δαμαϲκηνων πιαϲαι με", "33": "και δια θυριδοϲ εν ϲαργανη εχαλαϲθην δια του τειχουϲ και εξεφυγον ταϲ χειραϲ αυτου"}