{"1": "τριτον τουτο ερχομαι προϲ υμαϲ επι ϲτοματοϲ δυο μαρτυρων και τριων ϲταθηϲεται παν ρημα", "2": "προειρηκα και προλεγω ωϲ παρων το δευτερον και απων νυν τοιϲ προημαρτηκοϲιν και τοιϲ λοιποιϲ παϲιν οτι εαν ελθω ειϲ το παλιν ου φειϲομαι", "3": "επει δοκιμην ζητειτε του εν εμοι λαλουντοϲ χριϲτου οϲ ειϲ υμαϲ ουκ αϲθενει αλλα δυνατει εν υμιν", "4": "και γαρ εϲταυρωθη εξ αϲθενειαϲ αλλα ζη εκ δυναμεωϲ θεου και γαρ ημειϲ αϲθενουμεν εν αυτω αλλα ζηϲομεν ϲυν αυτω εκ δυναμεωϲ θεου [ειϲ υμαϲ]", "5": "εαυτουϲ πειραζετε ει εϲτε εν τη πιϲτει εαυτουϲ δοκιμαζετε η ουκ επιγινωϲκετε εαυτουϲ οτι ιηϲουϲ χριϲτοϲ εν υμιν ει μητι αδοκιμοι εϲτε", "6": "ελπιζω δε οτι γνωϲεϲθε οτι ημειϲ ουκ εϲμεν αδοκιμοι", "7": "ευχομεθα δε προϲ τον θεον μη ποιηϲαι υμαϲ κακον μηδεν ουχ ινα ημειϲ δοκιμοι φανωμεν αλλ ινα υμειϲ το καλον ποιητε ημειϲ δε ωϲ αδοκιμοι ωμεν", "8": "ου γαρ δυναμεθα τι κατα τηϲ αληθειαϲ αλλα υπερ τηϲ αληθειαϲ", "9": "χαιρομεν γαρ οταν ημειϲ αϲθενωμεν υμειϲ δε δυνατοι ητε τουτο και ευχομεθα την υμων καταρτιϲιν", "10": "δια τουτο ταυτα απων γραφω ινα παρων μη αποτομωϲ χρηϲωμαι κατα την εξουϲιαν ην ο κυριοϲ εδωκεν μοι ειϲ οικοδομην και ουκ ειϲ καθαιρεϲιν", "11": "λοιπον αδελφοι χαιρετε καταρτιζεϲθε παρακαλειϲθε το αυτο φρονειτε ειρηνευετε και ο θεοϲ τηϲ αγαπηϲ και ειρηνηϲ εϲται μεθ υμων", "12": "αϲπαϲαϲθε αλληλουϲ εν αγιω φιληματι αϲπαζονται υμαϲ οι αγιοι παντεϲ", "13": "η χαριϲ του κυριου ιηϲου [χριϲτου] και η αγαπη του θεου και η κοινωνια του αγιου πνευματοϲ μετα παντων υμων"}