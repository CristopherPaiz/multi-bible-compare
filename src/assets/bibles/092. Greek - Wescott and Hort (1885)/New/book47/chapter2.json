{"1": "εκρινα γαρ εμαυτω τουτο το μη παλιν εν λυπη προϲ υμαϲ ελθειν", "2": "ει γαρ εγω λυπω υμαϲ και τιϲ ο ευφραινων με ει μη ο λυπουμενοϲ εξ εμου", "3": "και εγραψα τουτο αυτο ινα μη ελθων λυπην ϲχω αφ ων εδει με χαιρειν πεποιθωϲ επι πανταϲ υμαϲ οτι η εμη χαρα παντων υμων εϲτιν", "4": "εκ γαρ πολληϲ θλιψεωϲ και ϲυνοχηϲ καρδιαϲ εγραψα υμιν δια πολλων δακρυων ουχ ινα λυπηθητε αλλα την αγαπην ινα γνωτε ην εχω περιϲϲοτερωϲ ειϲ υμαϲ", "5": "ει δε τιϲ λελυπηκεν ουκ εμε λελυπηκεν αλλα απο μερουϲ ινα μη επιβαρω πανταϲ υμαϲ", "6": "ικανον τω τοιουτω η επιτιμια αυτη η υπο των πλειονων", "7": "ωϲτε τουναντιον υμαϲ χαριϲαϲθαι και παρακαλεϲαι μη πωϲ τη περιϲϲοτερα λυπη καταποθη ο τοιουτοϲ", "8": "διο παρακαλω υμαϲ κυρωϲαι ειϲ αυτον αγαπην", "9": "ειϲ τουτο γαρ και εγραψα ινα γνω την δοκιμην υμων ει ειϲ παντα υπηκοοι εϲτε", "10": "ω δε τι χαριζεϲθε καγω και γαρ εγω ο κεχαριϲμαι ει τι κεχαριϲμαι δι υμαϲ εν προϲωπω χριϲτου", "11": "ινα μη πλεονεκτηθωμεν υπο του ϲατανα ου γαρ αυτου τα νοηματα αγνοουμεν", "12": "ελθων δε ειϲ την τρωαδα ειϲ το ευαγγελιον του χριϲτου και θυραϲ μοι ανεωγμενηϲ εν κυριω", "13": "ουκ εϲχηκα ανεϲιν τω πνευματι μου τω μη ευρειν με τιτον τον αδελφον μου αλλα αποταξαμενοϲ αυτοιϲ εξηλθον ειϲ μακεδονιαν", "14": "τω δε θεω χαριϲ τω παντοτε θριαμβευοντι ημαϲ εν τω χριϲτω και την οϲμην τηϲ γνωϲεωϲ αυτου φανερουντι δι ημων εν παντι τοπω", "15": "οτι χριϲτου ευωδια εϲμεν τω θεω εν τοιϲ ϲωζομενοιϲ και εν τοιϲ απολλυμενοιϲ", "16": "οιϲ μεν οϲμη εκ θανατου ειϲ θανατον οιϲ δε οϲμη εκ ζωηϲ ειϲ ζωην και προϲ ταυτα τιϲ ικανοϲ", "17": "ου γαρ εϲμεν ωϲ οι πολλοι καπηλευοντεϲ τον λογον του θεου αλλ ωϲ εξ ειλικρινιαϲ αλλ ωϲ εκ θεου κατεναντι θεου εν χριϲτω λαλουμεν"}