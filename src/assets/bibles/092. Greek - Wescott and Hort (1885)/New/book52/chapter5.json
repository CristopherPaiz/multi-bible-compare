{"1": "περι δε των χρονων και των καιρων αδελφοι ου χρειαν εχετε υμιν γραφεϲθαι", "2": "αυτοι γαρ ακριβωϲ οιδατε οτι ημερα κυριου ωϲ κλεπτηϲ εν νυκτι ουτωϲ ερχεται", "3": "οταν λεγωϲιν ειρηνη και αϲφαλεια τοτε αιφνιδιοϲ αυτοιϲ επιϲταται ολεθροϲ ωϲπερ η ωδιν τη εν γαϲτρι εχουϲη και ου μη εκφυγωϲιν", "4": "υμειϲ δε αδελφοι ουκ εϲτε εν ϲκοτει ινα η ημερα υμαϲ ωϲ κλεπταϲ καταλαβη", "5": "παντεϲ γαρ υμειϲ υιοι φωτοϲ εϲτε και υιοι ημεραϲ ουκ εϲμεν νυκτοϲ ουδε ϲκοτουϲ", "6": "αρα ουν μη καθευδωμεν ωϲ οι λοιποι αλλα γρηγορωμεν και νηφωμεν", "7": "οι γαρ καθευδοντεϲ νυκτοϲ καθευδουϲιν και οι μεθυϲκομενοι νυκτοϲ μεθυουϲιν", "8": "ημειϲ δε ημεραϲ οντεϲ νηφωμεν ενδυϲαμενοι θωρακα πιϲτεωϲ και αγαπηϲ και περικεφαλαιαν ελπιδα ϲωτηριαϲ", "9": "οτι ουκ εθετο ημαϲ ο θεοϲ ειϲ οργην αλλα ειϲ περιποιηϲιν ϲωτηριαϲ δια του κυριου ημων ιηϲου [χριϲτου]", "10": "του αποθανοντοϲ περι ημων ινα ειτε γρηγορωμεν ειτε καθευδωμεν αμα ϲυν αυτω ζηϲωμεν", "11": "διο παρακαλειτε αλληλουϲ και οικοδομειτε ειϲ τον ενα καθωϲ και ποιειτε", "12": "ερωτωμεν δε υμαϲ αδελφοι ειδεναι τουϲ κοπιωνταϲ εν υμιν και προιϲταμενουϲ υμων εν κυριω και νουθετουνταϲ υμαϲ", "13": "και ηγειϲθαι αυτουϲ υπερ εκ περιϲϲου εν αγαπη δια το εργον αυτων ειρηνευετε εν εαυτοιϲ", "14": "παρακαλουμεν δε υμαϲ αδελφοι νουθετειτε τουϲ ατακτουϲ παραμυθειϲθε τουϲ ολιγοψυχουϲ αντεχεϲθε των αϲθενων μακροθυμειτε προϲ πανταϲ", "15": "ορατε μη τιϲ κακον αντι κακου τινι αποδω αλλα παντοτε το αγαθον διωκετε ειϲ αλληλουϲ και ειϲ πανταϲ", "16": "παντοτε χαιρετε", "17": "αδιαλειπτωϲ προϲευχεϲθε", "18": "εν παντι ευχαριϲτειτε τουτο γαρ θελημα θεου εν χριϲτω ιηϲου ειϲ υμαϲ", "19": "το πνευμα μη ϲβεννυτε", "20": "προφητειαϲ μη εξουθενειτε", "21": "παντα [δε] δοκιμαζετε το καλον κατεχετε", "22": "απο παντοϲ ειδουϲ πονηρου απεχεϲθε", "23": "αυτοϲ δε ο θεοϲ τηϲ ειρηνηϲ αγιαϲαι υμαϲ ολοτελειϲ και ολοκληρον υμων το πνευμα και η ψυχη και το ϲωμα αμεμπτωϲ εν τη παρουϲια του κυριου ημων ιηϲου χριϲτου τηρηθειη", "24": "πιϲτοϲ ο καλων υμαϲ οϲ και ποιηϲει", "25": "αδελφοι προϲευχεϲθε [και] περι ημων", "26": "αϲπαϲαϲθε τουϲ αδελφουϲ πανταϲ εν φιληματι αγιω", "27": "ενορκιζω υμαϲ τον κυριον αναγνωϲθηναι την επιϲτολην παϲιν τοιϲ αδελφοιϲ", "28": "η χαριϲ του κυριου ημων ιηϲου χριϲτου μεθ υμων"}