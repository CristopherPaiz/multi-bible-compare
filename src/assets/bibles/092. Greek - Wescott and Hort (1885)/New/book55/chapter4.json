{"1": "διαμαρτυρομαι ενωπιον του θεου και χριϲτου ιηϲου του μελλοντοϲ κρινειν ζωνταϲ και νεκρουϲ και την επιφανειαν αυτου και την βαϲιλειαν αυτου", "2": "κηρυξον τον λογον επιϲτηθι ευκαιρωϲ ακαιρωϲ ελεγξον επιτιμηϲον παρακαλεϲον εν παϲη μακροθυμια και διδαχη", "3": "εϲται γαρ καιροϲ οτε τηϲ υγιαινουϲηϲ διδαϲκαλιαϲ ουκ ανεξονται αλλα κατα ταϲ ιδιαϲ επιθυμιαϲ εαυτοιϲ επιϲωρευϲουϲιν διδαϲκαλουϲ κνηθομενοι την ακοην", "4": "και απο μεν τηϲ αληθειαϲ την ακοην αποϲτρεψουϲιν επι δε τουϲ μυθουϲ εκτραπηϲονται", "5": "ϲυ δε νηφε εν παϲιν κακοπαθηϲον εργον ποιηϲον ευαγγελιϲτου την διακονιαν ϲου πληροφορηϲον", "6": "εγω γαρ ηδη ϲπενδομαι και ο καιροϲ τηϲ αναλυϲεωϲ μου εφεϲτηκεν", "7": "τον καλον αγωνα ηγωνιϲμαι τον δρομον τετελεκα την πιϲτιν τετηρηκα", "8": "λοιπον αποκειται μοι ο τηϲ δικαιοϲυνηϲ ϲτεφανοϲ ον αποδωϲει μοι ο κυριοϲ εν εκεινη τη ημερα ο δικαιοϲ κριτηϲ ου μονον δε εμοι αλλα και παϲιν τοιϲ ηγαπηκοϲι την επιφανειαν αυτου", "9": "ϲπουδαϲον ελθειν προϲ με ταχεωϲ", "10": "δημαϲ γαρ με εγκατελειπεν αγαπηϲαϲ τον νυν αιωνα και επορευθη ειϲ θεϲϲαλονικην κρηϲκηϲ ειϲ γαλατιαν τιτοϲ ειϲ δαλματιαν", "11": "λουκαϲ εϲτιν μονοϲ μετ εμου μαρκον αναλαβων αγε μετα ϲεαυτου εϲτιν γαρ μοι ευχρηϲτοϲ ειϲ διακονιαν", "12": "τυχικον δε απεϲτειλα ειϲ εφεϲον", "13": "τον φελονην ον απελειπον εν τρωαδι παρα καρπω ερχομενοϲ φερε και τα βιβλια μαλιϲτα ταϲ μεμβραναϲ", "14": "αλεξανδροϲ ο χαλκευϲ πολλα μοι κακα ενεδειξατο αποδωϲει αυτω ο κυριοϲ κατα τα εργα αυτου", "15": "ον και ϲυ φυλαϲϲου λιαν γαρ αντεϲτη τοιϲ ημετεροιϲ λογοιϲ", "16": "εν τη πρωτη μου απολογια ουδειϲ μοι παρεγενετο αλλα παντεϲ με εγκατελειπον μη αυτοιϲ λογιϲθειη", "17": "ο δε κυριοϲ μοι παρεϲτη και ενεδυναμωϲεν με ινα δι εμου το κηρυγμα πληροφορηθη και ακουϲωϲιν παντα τα εθνη και ερυϲθην εκ ϲτοματοϲ λεοντοϲ", "18": "ρυϲεται με ο κυριοϲ απο παντοϲ εργου πονηρου και ϲωϲει ειϲ την βαϲιλειαν αυτου την επουρανιον ω η δοξα ειϲ τουϲ αιωναϲ των αιωνων αμην", "19": "αϲπαϲαι πριϲκαν και ακυλαν και τον ονηϲιφορου οικον", "20": "εραϲτοϲ εμεινεν εν κορινθω τροφιμον δε απελειπον εν μιλητω αϲθενουντα", "21": "ϲπουδαϲον προ χειμωνοϲ ελθειν αϲπαζεται ϲε ευβουλοϲ και πουδηϲ και λινοϲ και κλαυδια και οι αδελφοι [παντεϲ]", "22": "ο κυριοϲ μετα του πνευματοϲ ϲου η χαριϲ μεθ υμων"}