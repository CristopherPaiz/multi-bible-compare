{"1": "ϲυ ουν τεκνον μου ενδυναμου εν τη χαριτι τη εν χριϲτω ιηϲου", "2": "και α ηκουϲαϲ παρ εμου δια πολλων μαρτυρων ταυτα παραθου πιϲτοιϲ ανθρωποιϲ οιτινεϲ ικανοι εϲονται και ετερουϲ διδαξαι", "3": "ϲυνκακοπαθηϲον ωϲ καλοϲ ϲτρατιωτηϲ χριϲτου ιηϲου", "4": "ουδειϲ ϲτρατευομενοϲ εμπλεκεται ταιϲ του βιου πραγματιαιϲ ινα τω ϲτρατολογηϲαντι αρεϲη", "5": "εαν δε και αθλη τιϲ ου ϲτεφανουται εαν μη νομιμωϲ αθληϲη", "6": "τον κοπιωντα γεωργον δει πρωτον των καρπων μεταλαμβανειν", "7": "νοει ο λεγω δωϲει γαρ ϲοι ο κυριοϲ ϲυνεϲιν εν παϲιν", "8": "μνημονευε ιηϲουν χριϲτον εγηγερμενον εκ νεκρων εκ ϲπερματοϲ δαυειδ κατα το ευαγγελιον μου", "9": "εν ω κακοπαθω μεχρι δεϲμων ωϲ κακουργοϲ αλλα ο λογοϲ του θεου ου δεδεται", "10": "δια τουτο παντα υπομενω δια τουϲ εκλεκτουϲ ινα και αυτοι ϲωτηριαϲ τυχωϲιν τηϲ εν χριϲτω ιηϲου μετα δοξηϲ αιωνιου", "11": "πιϲτοϲ ο λογοϲ ει γαρ ϲυναπεθανομεν και ϲυνζηϲομεν", "12": "ει υπομενομεν και ϲυνβαϲιλευϲομεν ει αρνηϲομεθα κακεινοϲ αρνηϲεται ημαϲ", "13": "ει απιϲτουμεν εκεινοϲ πιϲτοϲ μενει αρνηϲαϲθαι γαρ εαυτον ου δυναται", "14": "ταυτα υπομιμνηϲκε διαμαρτυρομενοϲ ενωπιον του θεου μη λογομαχειν επ ουδεν χρηϲιμον επι καταϲτροφη των ακουοντων", "15": "ϲπουδαϲον ϲεαυτον δοκιμον παραϲτηϲαι τω θεω εργατην ανεπαιϲχυντον ορθοτομουντα τον λογον τηϲ αληθειαϲ", "16": "ταϲ δε βεβηλουϲ κενοφωνιαϲ περιιϲταϲο επι πλειον γαρ προκοψουϲιν αϲεβειαϲ", "17": "και ο λογοϲ αυτων ωϲ γαγγραινα νομην εξει ων εϲτιν υμεναιοϲ και φιλητοϲ", "18": "οιτινεϲ περι την αληθειαν ηϲτοχηϲαν λεγοντεϲ αναϲταϲιν ηδη γεγονεναι και ανατρεπουϲιν την τινων πιϲτιν", "19": "ο μεντοι ϲτερεοϲ θεμελιοϲ του θεου εϲτηκεν εχων την ϲφραγιδα ταυτην εγνω κυριοϲ τουϲ ονταϲ αυτου και αποϲτητω απο αδικιαϲ παϲ ο ονομαζων το ονομα κυριου", "20": "εν μεγαλη δε οικια ουκ εϲτιν μονον ϲκευη χρυϲα και αργυρα αλλα και ξυλινα και οϲτρακινα και α μεν ειϲ τιμην α δε ειϲ ατιμιαν", "21": "εαν ουν τιϲ εκκαθαρη εαυτον απο τουτων εϲται ϲκευοϲ ειϲ τιμην ηγιαϲμενον ευχρηϲτον τω δεϲποτη ειϲ παν εργον αγαθον ητοιμαϲμενον", "22": "ταϲ δε νεωτερικαϲ επιθυμιαϲ φευγε διωκε δε δικαιοϲυνην πιϲτιν αγαπην ειρηνην μετα των επικαλουμενων τον κυριον εκ καθαραϲ καρδιαϲ", "23": "ταϲ δε μωραϲ και απαιδευτουϲ ζητηϲειϲ παραιτου ειδωϲ οτι γεννωϲι μαχαϲ", "24": "δουλον δε κυριου ου δει μαχεϲθαι αλλα ηπιον ειναι προϲ πανταϲ διδακτικον ανεξικακον", "25": "εν πραυτητι παιδευοντα τουϲ αντιδιατιθεμενουϲ μη ποτε δωη αυτοιϲ ο θεοϲ μετανοιαν ειϲ επιγνωϲιν αληθειαϲ", "26": "και ανανηψωϲιν εκ τηϲ του διαβολου παγιδοϲ εζωγρημενοι υπ αυτου ειϲ το εκεινου θελημα"}