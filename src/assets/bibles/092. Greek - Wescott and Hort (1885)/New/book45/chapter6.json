{"1": "τι ουν ερουμεν επιμενωμεν τη αμαρτια ινα η χαριϲ πλεοναϲη", "2": "μη γενοιτο οιτινεϲ απεθανομεν τη αμαρτια πωϲ ετι ζηϲομεν εν αυτη", "3": "η αγνοειτε οτι οϲοι εβαπτιϲθημεν ειϲ χριϲτον [ιηϲουν] ειϲ τον θανατον αυτου εβαπτιϲθημεν", "4": "ϲυνεταφημεν ουν αυτω δια του βαπτιϲματοϲ ειϲ τον θανατον ινα ωϲπερ ηγερθη χριϲτοϲ εκ νεκρων δια τηϲ δοξηϲ του πατροϲ ουτωϲ και ημειϲ εν καινοτητι ζωηϲ περιπατηϲωμεν", "5": "ει γαρ ϲυμφυτοι γεγοναμεν τω ομοιωματι του θανατου αυτου αλλα και τηϲ αναϲταϲεωϲ εϲομεθα", "6": "τουτο γινωϲκοντεϲ οτι ο παλαιοϲ ημων ανθρωποϲ ϲυνεϲταυρωθη ινα καταργηθη το ϲωμα τηϲ αμαρτιαϲ του μηκετι δουλευειν ημαϲ τη αμαρτια", "7": "ο γαρ αποθανων δεδικαιωται απο τηϲ αμαρτιαϲ", "8": "ει δε απεθανομεν ϲυν χριϲτω πιϲτευομεν οτι και ϲυνζηϲομεν αυτω", "9": "ειδοτεϲ οτι χριϲτοϲ εγερθειϲ εκ νεκρων ουκετι αποθνηϲκει θανατοϲ αυτου ουκετι κυριευει", "10": "ο γαρ απεθανεν τη αμαρτια απεθανεν εφαπαξ ο δε ζη ζη τω θεω", "11": "ουτωϲ και υμειϲ λογιζεϲθε εαυτουϲ ειναι νεκρουϲ μεν τη αμαρτια ζωνταϲ δε τω θεω εν χριϲτω ιηϲου", "12": "μη ουν βαϲιλευετω η αμαρτια εν τω θνητω υμων ϲωματι ειϲ το υπακουειν ταιϲ επιθυμιαιϲ αυτου", "13": "μηδε παριϲτανετε τα μελη υμων οπλα αδικιαϲ τη αμαρτια αλλα παραϲτηϲατε εαυτουϲ τω θεω ωϲει εκ νεκρων ζωνταϲ και τα μελη υμων οπλα δικαιοϲυνηϲ τω θεω", "14": "αμαρτια γαρ υμων ου κυριευϲει ου γαρ εϲτε υπο νομον αλλα υπο χαριν", "15": "τι ουν αμαρτηϲωμεν οτι ουκ εϲμεν υπο νομον αλλα υπο χαριν μη γενοιτο", "16": "ουκ οιδατε οτι ω παριϲτανετε εαυτουϲ δουλουϲ ειϲ υπακοην δουλοι εϲτε ω υπακουετε ητοι αμαρτιαϲ ειϲ θανατον η υπακοηϲ ειϲ δικαιοϲυνην", "17": "χαριϲ δε τω θεω οτι ητε δουλοι τηϲ αμαρτιαϲ υπηκουϲατε δε εκ καρδιαϲ ειϲ ον παρεδοθητε τυπον διδαχηϲ", "18": "ελευθερωθεντεϲ δε απο τηϲ αμαρτιαϲ εδουλωθητε τη δικαιοϲυνη", "19": "ανθρωπινον λεγω δια την αϲθενειαν τηϲ ϲαρκοϲ υμων ωϲπερ γαρ παρεϲτηϲατε τα μελη υμων δουλα τη ακαθαρϲια και τη ανομια [ειϲ την ανομιαν] ουτω νυν παραϲτηϲατε τα μελη υμων δουλα τη δικαιοϲυνη ειϲ αγιαϲμον", "20": "οτε γαρ δουλοι ητε τηϲ αμαρτιαϲ ελευθεροι ητε τη δικαιοϲυνη", "21": "τινα ουν καρπον ειχετε τοτε εφ οιϲ νυν επαιϲχυνεϲθε το γαρ τελοϲ εκεινων θανατοϲ", "22": "νυνι δε ελευθερωθεντεϲ απο τηϲ αμαρτιαϲ δουλωθεντεϲ δε τω θεω εχετε τον καρπον υμων ειϲ αγιαϲμον το δε τελοϲ ζωην αιωνιον", "23": "τα γαρ οψωνια τηϲ αμαρτιαϲ θανατοϲ το δε χαριϲμα του θεου ζωη αιωνιοϲ εν χριϲτω ιηϲου τω κυριω ημων"}