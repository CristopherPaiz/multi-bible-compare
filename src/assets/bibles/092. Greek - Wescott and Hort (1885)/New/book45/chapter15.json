{"1": "οφειλομεν δε ημειϲ οι δυνατοι τα αϲθενηματα των αδυνατων βαϲταζειν και μη εαυτοιϲ αρεϲκειν", "2": "εκαϲτοϲ ημων τω πληϲιον αρεϲκετω ειϲ το αγαθον προϲ οικοδομην", "3": "και γαρ ο χριϲτοϲ ουχ εαυτω ηρεϲεν αλλα καθωϲ γεγραπται οι ονειδιϲμοι των ονειδιζοντων ϲε επεπεϲαν επ εμε", "4": "οϲα γαρ προεγραφη [παντα] ειϲ την ημετεραν διδαϲκαλιαν εγραφη ινα δια τηϲ υπομονηϲ και δια τηϲ παρακληϲεωϲ των γραφων την ελπιδα εχωμεν", "5": "ο δε θεοϲ τηϲ υπομονηϲ και τηϲ παρακληϲεωϲ δωη υμιν το αυτο φρονειν εν αλληλοιϲ κατα χριϲτον ιηϲουν", "6": "ινα ομοθυμαδον εν ενι ϲτοματι δοξαζητε τον θεον και πατερα του κυριου ημων ιηϲου χριϲτου", "7": "διο προϲλαμβανεϲθε αλληλουϲ καθωϲ και ο χριϲτοϲ προϲελαβετο ημαϲ ειϲ δοξαν του θεου", "8": "λεγω γαρ χριϲτον διακονον γεγενηϲθαι περιτομηϲ υπερ αληθειαϲ θεου ειϲ το βεβαιωϲαι ταϲ επαγγελιαϲ των πατερων", "9": "τα δε εθνη υπερ ελεουϲ δοξαϲαι τον θεον καθωϲ γεγραπται δια τουτο εξομολογηϲομαι ϲοι εν εθνεϲι και τω ονοματι ϲου ψαλω", "10": "και παλιν λεγει ευφρανθητε εθνη μετα του λαου αυτου", "11": "και παλιν αινειτε παντα τα εθνη τον κυριον και επαινεϲατωϲαν αυτον παντεϲ οι λαοι", "12": "και παλιν ηϲαιαϲ λεγει εϲται η ριζα του ιεϲϲαι και ο ανιϲταμενοϲ αρχειν εθνων επ αυτω εθνη ελπιουϲιν", "13": "ο δε θεοϲ τηϲ ελπιδοϲ πληρωϲαι υμαϲ παϲηϲ χαραϲ και ειρηνηϲ εν τω πιϲτευειν ειϲ το περιϲϲευειν υμαϲ εν τη ελπιδι εν δυναμει πνευματοϲ αγιου", "14": "πεπειϲμαι δε αδελφοι μου και αυτοϲ εγω περι υμων οτι και αυτοι μεϲτοι εϲτε αγαθωϲυνηϲ πεπληρωμενοι παϲηϲ τηϲ γνωϲεωϲ δυναμενοι και αλληλουϲ νουθετειν", "15": "τολμηροτερωϲ δε εγραψα υμιν απο μερουϲ ωϲ επαναμιμνηϲκων υμαϲ δια την χαριν την δοθειϲαν μοι απο του θεου", "16": "ειϲ το ειναι με λειτουργον χριϲτου ιηϲου ειϲ τα εθνη ιερουργουντα το ευαγγελιον του θεου ινα γενηται η προϲφορα των εθνων ευπροϲδεκτοϲ ηγιαϲμενη εν πνευματι αγιω", "17": "εχω ουν [την] καυχηϲιν εν χριϲτω ιηϲου τα προϲ τον θεον", "18": "ου γαρ τολμηϲω τι λαλειν ων ου κατειργαϲατο χριϲτοϲ δι εμου ειϲ υπακοην εθνων λογω και εργω", "19": "εν δυναμει ϲημειων και τερατων εν δυναμει πνευματοϲ [αγιου] ωϲτε με απο ιερουϲαλημ και κυκλω μεχρι του ιλλυρικου πεπληρωκεναι το ευαγγελιον του χριϲτου", "20": "ουτωϲ δε φιλοτιμουμενον ευαγγελιζεϲθαι ουχ οπου ωνομαϲθη χριϲτοϲ ινα μη επ αλλοτριον θεμελιον οικοδομω", "21": "αλλα καθωϲ γεγραπται οψονται οιϲ ουκ ανηγγελη περι αυτου και οι ουκ ακηκοαϲιν ϲυνηϲουϲιν", "22": "διο και ενεκοπτομην τα πολλα του ελθειν προϲ υμαϲ", "23": "νυνι δε μηκετι τοπον εχων εν τοιϲ κλιμαϲι τουτοιϲ επιποθειαν δε εχων του ελθειν προϲ υμαϲ απο ικανων ετων", "24": "ωϲ αν πορευωμαι ειϲ την ϲπανιαν ελπιζω γαρ διαπορευομενοϲ θεαϲαϲθαι υμαϲ και υφ υμων προπεμφθηναι εκει εαν υμων πρωτον απο μερουϲ εμπληϲθω", "25": "νυνι δε πορευομαι ειϲ ιερουϲαλημ διακονων τοιϲ αγιοιϲ", "26": "ηυδοκηϲαν γαρ μακεδονια και αχαια κοινωνιαν τινα ποιηϲαϲθαι ειϲ τουϲ πτωχουϲ των αγιων των εν ιερουϲαλημ", "27": "ηυδοκηϲαν γαρ και οφειλεται ειϲιν αυτων ει γαρ τοιϲ πνευματικοιϲ αυτων εκοινωνηϲαν τα εθνη οφειλουϲιν και εν τοιϲ ϲαρκικοιϲ λειτουργηϲαι αυτοιϲ", "28": "τουτο ουν επιτελεϲαϲ και ϲφραγιϲαμενοϲ αυτοιϲ τον καρπον τουτον απελευϲομαι δι υμων ειϲ ϲπανιαν", "29": "οιδα δε οτι ερχομενοϲ προϲ υμαϲ εν πληρωματι ευλογιαϲ χριϲτου ελευϲομαι", "30": "παρακαλω δε υμαϲ [αδελφοι] δια του κυριου ημων ιηϲου χριϲτου και δια τηϲ αγαπηϲ του πνευματοϲ ϲυναγωνιϲαϲθαι μοι εν ταιϲ προϲευχαιϲ υπερ εμου προϲ τον θεον", "31": "ινα ρυϲθω απο των απειθουντων εν τη ιουδαια και η διακονια μου η ειϲ ιερουϲαλημ ευπροϲδεκτοϲ τοιϲ αγιοιϲ γενηται", "32": "ινα εν χαρα ελθων προϲ υμαϲ δια θεληματοϲ θεου ϲυναναπαυϲωμαι υμιν", "33": "ο δε θεοϲ τηϲ ειρηνηϲ μετα παντων υμων αμην"}