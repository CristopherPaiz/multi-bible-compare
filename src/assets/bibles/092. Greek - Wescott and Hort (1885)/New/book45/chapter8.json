{"1": "ουδεν αρα νυν κατακριμα τοιϲ εν χριϲτω ιηϲου", "2": "ο γαρ νομοϲ του πνευματοϲ τηϲ ζωηϲ εν χριϲτω ιηϲου ηλευθερωϲεν ϲε απο του νομου τηϲ αμαρτιαϲ και του θανατου", "3": "το γαρ αδυνατον του νομου εν ω ηϲθενει δια τηϲ ϲαρκοϲ ο θεοϲ τον εαυτου υιον πεμψαϲ εν ομοιωματι ϲαρκοϲ αμαρτιαϲ και περι αμαρτιαϲ κατεκρινε την αμαρτιαν εν τη ϲαρκι", "4": "ινα το δικαιωμα του νομου πληρωθη εν ημιν τοιϲ μη κατα ϲαρκα περιπατουϲιν αλλα κατα πνευμα", "5": "οι γαρ κατα ϲαρκα οντεϲ τα τηϲ ϲαρκοϲ φρονουϲιν οι δε κατα πνευμα τα του πνευματοϲ", "6": "το γαρ φρονημα τηϲ ϲαρκοϲ θανατοϲ το δε φρονημα του πνευματοϲ ζωη και ειρηνη", "7": "διοτι το φρονημα τηϲ ϲαρκοϲ εχθρα ειϲ θεον τω γαρ νομω του θεου ουχ υποταϲϲεται ουδε γαρ δυναται", "8": "οι δε εν ϲαρκι οντεϲ θεω αρεϲαι ου δυνανται", "9": "υμειϲ δε ουκ εϲτε εν ϲαρκι αλλα εν πνευματι ειπερ πνευμα θεου οικει εν υμιν ει δε τιϲ πνευμα χριϲτου ουκ εχει ουτοϲ ουκ εϲτιν αυτου", "10": "ει δε χριϲτοϲ εν υμιν το μεν ϲωμα νεκρον δια αμαρτιαν το δε πνευμα ζωη δια δικαιοϲυνην", "11": "ει δε το πνευμα του εγειραντοϲ τον ιηϲουν εκ νεκρων οικει εν υμιν ο εγειραϲ εκ νεκρων χριϲτον ιηϲουν ζωοποιηϲει [και] τα θνητα ϲωματα υμων δια του ενοικουντοϲ αυτου πνευματοϲ εν υμιν", "12": "αρα ουν αδελφοι οφειλεται εϲμεν ου τη ϲαρκι του κατα ϲαρκα ζην", "13": "ει γαρ κατα ϲαρκα ζητε μελλετε αποθνηϲκειν ει δε πνευματι ταϲ πραξειϲ του ϲωματοϲ θανατουτε ζηϲεϲθε", "14": "οϲοι γαρ πνευματι θεου αγονται ουτοι υιοι θεου ειϲιν", "15": "ου γαρ ελαβετε πνευμα δουλειαϲ παλιν ειϲ φοβον αλλα ελαβετε πνευμα υιοθεϲιαϲ εν ω κραζομεν αββα ο πατηρ", "16": "αυτο το πνευμα ϲυνμαρτυρει τω πνευματι ημων οτι εϲμεν τεκνα θεου", "17": "ει δε τεκνα και κληρονομοι κληρονομοι μεν θεου ϲυνκληρονομοι δε χριϲτου ειπερ ϲυνπαϲχομεν ινα και ϲυνδοξαϲθωμεν", "18": "λογιζομαι γαρ οτι ουκ αξια τα παθηματα του νυν καιρου προϲ την μελλουϲαν δοξαν αποκαλυφθηναι ειϲ ημαϲ", "19": "η γαρ αποκαραδοκια τηϲ κτιϲεωϲ την αποκαλυψιν των υιων του θεου απεκδεχεται", "20": "τη γαρ ματαιοτητι η κτιϲιϲ υπεταγη ουχ εκουϲα αλλα δια τον υποταξαντα εφ ελπιδι", "21": "οτι και αυτη η κτιϲιϲ ελευθερωθηϲεται απο τηϲ δουλειαϲ τηϲ φθοραϲ ειϲ την ελευθεριαν τηϲ δοξηϲ των τεκνων του θεου", "22": "οιδαμεν γαρ οτι παϲα η κτιϲιϲ ϲυνϲτεναζει και ϲυνωδινει αχρι του νυν", "23": "ου μονον δε αλλα και αυτοι την απαρχην του πνευματοϲ εχοντεϲ [ημειϲ] και αυτοι εν εαυτοιϲ ϲτεναζομεν υιοθεϲιαν απεκδεχομενοι την απολυτρωϲιν του ϲωματοϲ ημων", "24": "τη γαρ ελπιδι εϲωθημεν ελπιϲ δε βλεπομενη ουκ εϲτιν ελπιϲ ο γαρ βλεπει τιϲ ελπιζει", "25": "ει δε ο ου βλεπομεν ελπιζομεν δι υπομονηϲ απεκδεχομεθα", "26": "ωϲαυτωϲ δε και το πνευμα ϲυναντιλαμβανεται τη αϲθενεια ημων το γαρ τι προϲευξωμεθα καθο δει ουκ οιδαμεν αλλα αυτο το πνευμα υπερεντυγχανει ϲτεναγμοιϲ αλαλητοιϲ", "27": "ο δε εραυνων ταϲ καρδιαϲ οιδεν τι το φρονημα του πνευματοϲ οτι κατα θεον εντυγχανει υπερ αγιων", "28": "οιδαμεν δε οτι τοιϲ αγαπωϲι τον θεον παντα ϲυνεργει [ο θεοϲ] ειϲ αγαθον τοιϲ κατα προθεϲιν κλητοιϲ ουϲιν", "29": "οτι ουϲ προεγνω και προωριϲεν ϲυμμορφουϲ τηϲ εικονοϲ του υιου αυτου ειϲ το ειναι αυτον πρωτοτοκον εν πολλοιϲ αδελφοιϲ", "30": "ουϲ δε προωριϲεν τουτουϲ και εκαλεϲεν και ουϲ εκαλεϲεν τουτουϲ και εδικαιωϲεν ουϲ δε εδικαιωϲεν τουτουϲ και εδοξαϲεν", "31": "τι ουν ερουμεν προϲ ταυτα ει ο θεοϲ υπερ ημων τιϲ καθ ημων", "32": "οϲ γε του ιδιου υιου ουκ εφειϲατο αλλα υπερ ημων παντων παρεδωκεν αυτον πωϲ ουχι και ϲυν αυτω τα παντα ημιν χαριϲεται", "33": "τιϲ εγκαλεϲει κατα εκλεκτων θεου θεοϲ ο δικαιων", "34": "τιϲ ο κατακρινων χριϲτοϲ [ιηϲουϲ] ο αποθανων μαλλον δε εγερθειϲ [εκ νεκρων] οϲ εϲτιν εν δεξια του θεου οϲ και εντυγχανει υπερ ημων", "35": "τιϲ ημαϲ χωριϲει απο τηϲ αγαπηϲ του χριϲτου θλιψιϲ η ϲτενοχωρια η διωγμοϲ η λιμοϲ η γυμνοτηϲ η κινδυνοϲ η μαχαιρα", "36": "καθωϲ γεγραπται οτι ενεκεν ϲου θανατουμεθα ολην την ημεραν ελογιϲθημεν ωϲ προβατα ϲφαγηϲ", "37": "αλλ εν τουτοιϲ παϲιν υπερνικωμεν δια του αγαπηϲαντοϲ ημαϲ", "38": "πεπειϲμαι γαρ οτι ουτε θανατοϲ ουτε ζωη ουτε αγγελοι ουτε αρχαι ουτε ενεϲτωτα ουτε μελλοντα ουτε δυναμειϲ", "39": "ουτε υψωμα ουτε βαθοϲ ουτε τιϲ κτιϲιϲ ετερα δυνηϲεται ημαϲ χωριϲαι απο τηϲ αγαπηϲ του θεου τηϲ εν χριϲτω ιηϲου τω κυριω ημων"}