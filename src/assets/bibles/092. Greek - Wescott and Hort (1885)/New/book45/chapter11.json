{"1": "λεγω ουν μη απωϲατο ο θεοϲ τον λαον αυτου μη γενοιτο και γαρ εγω ιϲραηλειτηϲ ειμι εκ ϲπερματοϲ αβρααμ φυληϲ βενιαμειν", "2": "ουκ απωϲατο ο θεοϲ τον λαον αυτου ον προεγνω η ουκ οιδατε εν ηλεια τι λεγει η γραφη ωϲ εντυγχανει τω θεω κατα του ιϲραηλ", "3": "κυριε τουϲ προφηταϲ ϲου απεκτειναν τα θυϲιαϲτηρια ϲου κατεϲκαψαν καγω υπελειφθην μονοϲ και ζητουϲιν την ψυχην μου", "4": "αλλα τι λεγει αυτω ο χρηματιϲμοϲ κατελιπον εμαυτω επτακιϲχιλιουϲ ανδραϲ οιτινεϲ ουκ εκαμψαν γονυ τη βααλ", "5": "ουτωϲ ουν και εν τω νυν καιρω λιμμα κατ εκλογην χαριτοϲ γεγονεν", "6": "ει δε χαριτι ουκετι εξ εργων επει η χαριϲ ουκετι γινεται χαριϲ", "7": "τι ουν ο επιζητει ιϲραηλ τουτο ουκ επετυχεν η δε εκλογη επετυχεν οι δε λοιποι επωρωθηϲαν", "8": "καθαπερ γεγραπται εδωκεν αυτοιϲ ο θεοϲ πνευμα κατανυξεωϲ οφθαλμουϲ του μη βλεπειν και ωτα του μη ακουειν εωϲ τηϲ ϲημερον ημεραϲ", "9": "και δαυειδ λεγει γενηθητω η τραπεζα αυτων ειϲ παγιδα και ειϲ θηραν και ειϲ ϲκανδαλον και ειϲ ανταποδομα αυτοιϲ", "10": "ϲκοτιϲθητωϲαν οι οφθαλμοι αυτων του μη βλεπειν και τον νωτον αυτων δια παντοϲ ϲυνκαμψον", "11": "λεγω ουν μη επταιϲαν ινα πεϲωϲιν μη γενοιτο αλλα τω αυτων παραπτωματι η ϲωτηρια τοιϲ εθνεϲιν ειϲ το παραζηλωϲαι αυτουϲ", "12": "ει δε το παραπτωμα αυτων πλουτοϲ κοϲμου και το ηττημα αυτων πλουτοϲ εθνων ποϲω μαλλον το πληρωμα αυτων", "13": "υμιν δε λεγω τοιϲ εθνεϲιν εφ οϲον μεν ουν ειμι εγω εθνων αποϲτολοϲ την διακονιαν μου δοξαζω", "14": "ει πωϲ παραζηλωϲω μου την ϲαρκα και ϲωϲω τιναϲ εξ αυτων", "15": "ει γαρ η αποβολη αυτων καταλλαγη κοϲμου τιϲ η προϲλημψιϲ ει μη ζωη εκ νεκρων", "16": "ει δε η απαρχη αγια και το φυραμα και ει η ριζα αγια και οι κλαδοι", "17": "ει δε τινεϲ των κλαδων εξεκλαϲθηϲαν ϲυ δε αγριελαιοϲ ων ενεκεντριϲθηϲ εν αυτοιϲ και ϲυνκοινωνοϲ τηϲ ριζηϲ τηϲ πιοτητοϲ τηϲ ελαιαϲ εγενου", "18": "μη κατακαυχω των κλαδων ει δε κατακαυχαϲαι ου ϲυ την ριζαν βαϲταζειϲ αλλα η ριζα ϲε", "19": "ερειϲ ουν εξεκλαϲθηϲαν κλαδοι ινα εγω ενκεντριϲθω", "20": "καλωϲ τη απιϲτια εξεκλαϲθηϲαν ϲυ δε τη πιϲτει εϲτηκαϲ μη υψηλα φρονει αλλα φοβου", "21": "ει γαρ ο θεοϲ των κατα φυϲιν κλαδων ουκ εφειϲατο ουδε ϲου φειϲεται", "22": "ιδε ουν χρηϲτοτητα και αποτομιαν θεου επι μεν τουϲ πεϲονταϲ αποτομια επι δε ϲε χρηϲτοτηϲ θεου εαν επιμενηϲ τη χρηϲτοτητι επει και ϲυ εκκοπηϲη", "23": "κακεινοι δε εαν μη επιμενωϲι τη απιϲτια ενκεντριϲθηϲονται δυνατοϲ γαρ εϲτιν ο θεοϲ παλιν ενκεντριϲαι αυτουϲ", "24": "ει γαρ ϲυ εκ τηϲ κατα φυϲιν εξεκοπηϲ αγριελαιου και παρα φυϲιν ενεκεντριϲθηϲ ειϲ καλλιελαιον ποϲω μαλλον ουτοι οι κατα φυϲιν ενκεντριϲθηϲονται τη ιδια ελαια", "25": "ου γαρ θελω υμαϲ αγνοειν αδελφοι το μυϲτηριον τουτο ινα μη ητε εν εαυτοιϲ φρονιμοι οτι πωρωϲιϲ απο μερουϲ τω ιϲραηλ γεγονεν αχρι ου το πληρωμα των εθνων ειϲελθη", "26": "και ουτωϲ παϲ ιϲραηλ ϲωθηϲεται καθωϲ γεγραπται ηξει εκ ϲιων ο ρυομενοϲ αποϲτρεψει αϲεβειαϲ απο ιακωβ", "27": "και αυτη αυτοιϲ η παρ εμου διαθηκη οταν αφελωμαι ταϲ αμαρτιαϲ αυτων", "28": "κατα μεν το ευαγγελιον εχθροι δι υμαϲ κατα δε την εκλογην αγαπητοι δια τουϲ πατεραϲ", "29": "αμεταμελητα γαρ τα χαριϲματα και η κληϲιϲ του θεου", "30": "ωϲπερ γαρ υμειϲ ποτε ηπειθηϲατε τω θεω νυν δε ηλεηθητε τη τουτων απειθια", "31": "ουτωϲ και ουτοι νυν ηπειθηϲαν τω υμετερω ελεει ινα και αυτοι νυν ελεηθωϲιν", "32": "ϲυνεκλειϲεν γαρ ο θεοϲ τουϲ πανταϲ ειϲ απειθιαν ινα τουϲ πανταϲ ελεηϲη", "33": "ω βαθοϲ πλουτου και ϲοφιαϲ και γνωϲεωϲ θεου ωϲ ανεξεραυνητα τα κριματα αυτου και ανεξιχνιαϲτοι αι οδοι αυτου", "34": "τιϲ γαρ εγνω νουν κυριου η τιϲ ϲυμβουλοϲ αυτου εγενετο", "35": "η τιϲ προεδωκεν αυτω και ανταποδοθηϲεται αυτω", "36": "οτι εξ αυτου και δι αυτου και ειϲ αυτον τα παντα αυτω η δοξα ειϲ τουϲ αιωναϲ αμην"}