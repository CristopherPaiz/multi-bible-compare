{"1": "τι ουν το περιϲϲον του ιουδαιου η τιϲ η ωφελια τηϲ περιτομηϲ", "2": "πολυ κατα παντα τροπον πρωτον μεν [γαρ] οτι επιϲτευθηϲαν τα λογια του θεου", "3": "τι γαρ ει ηπιϲτηϲαν τινεϲ μη η απιϲτια αυτων την πιϲτιν του θεου καταργηϲει", "4": "μη γενοιτο γινεϲθω δε ο θεοϲ αληθηϲ παϲ δε ανθρωποϲ ψευϲτηϲ καθαπερ γεγραπται οπωϲ αν δικαιωθηϲ εν τοιϲ λογοιϲ ϲου και νικηϲειϲ εν τω κρινεϲθαι ϲε", "5": "ει δε η αδικια ημων θεου δικαιοϲυνην ϲυνιϲτηϲιν τι ερουμεν μη αδικοϲ ο θεοϲ ο επιφερων την οργην κατα ανθρωπον λεγω", "6": "μη γενοιτο επει πωϲ κρινει ο θεοϲ τον κοϲμον", "7": "ει δε η αληθεια του θεου εν τω εμω ψευϲματι επεριϲϲευϲεν ειϲ την δοξαν αυτου τι ετι καγω ωϲ αμαρτωλοϲ κρινομαι", "8": "και μη καθωϲ βλαϲφημουμεθα [και] καθωϲ φαϲιν τινεϲ ημαϲ λεγειν οτι ποιηϲωμεν τα κακα ινα ελθη τα αγαθα ων το κριμα ενδικον εϲτιν", "9": "τι ουν προεχομεθα ου παντωϲ προητιαϲαμεθα γαρ ιουδαιουϲ τε και ελληναϲ πανταϲ υφ αμαρτιαν ειναι", "10": "καθωϲ γεγραπται οτι ουκ εϲτιν δικαιοϲ ουδε ειϲ", "11": "ουκ εϲτιν ϲυνιων ουκ εϲτιν εκζητων τον θεον", "12": "παντεϲ εξεκλιναν αμα ηχρεωθηϲαν ουκ εϲτιν ποιων χρηϲτοτητα ουκ εϲτιν εωϲ ενοϲ", "13": "ταφοϲ ανεωγμενοϲ ο λαρυγξ αυτων ταιϲ γλωϲϲαιϲ αυτων εδολιουϲαν ιοϲ αϲπιδων υπο τα χειλη αυτων", "14": "ων το ϲτομα αραϲ και πικριαϲ γεμει", "15": "οξειϲ οι ποδεϲ αυτων εκχεαι αιμα", "16": "ϲυντριμμα και ταλαιπωρια εν ταιϲ οδοιϲ αυτων", "17": "και οδον ειρηνηϲ ουκ εγνωϲαν", "18": "ουκ εϲτιν φοβοϲ θεου απεναντι των οφθαλμων αυτων", "19": "οιδαμεν δε οτι οϲα ο νομοϲ λεγει τοιϲ εν τω νομω λαλει ινα παν ϲτομα φραγη και υποδικοϲ γενηται παϲ ο κοϲμοϲ τω θεω", "20": "διοτι εξ εργων νομου ου δικαιωθηϲεται παϲα ϲαρξ ενωπιον αυτου δια γαρ νομου επιγνωϲιϲ αμαρτιαϲ", "21": "νυνι δε χωριϲ νομου δικαιοϲυνη θεου πεφανερωται μαρτυρουμενη υπο του νομου και των προφητων", "22": "δικαιοϲυνη δε θεου δια πιϲτεωϲ [ιηϲου] χριϲτου ειϲ πανταϲ τουϲ πιϲτευονταϲ ου γαρ εϲτιν διαϲτολη", "23": "παντεϲ γαρ ημαρτον και υϲτερουνται τηϲ δοξηϲ του θεου", "24": "δικαιουμενοι δωρεαν τη αυτου χαριτι δια τηϲ απολυτρωϲεωϲ τηϲ εν χριϲτω ιηϲου", "25": "ον προεθετο ο θεοϲ ιλαϲτηριον δια πιϲτεωϲ εν τω αυτου αιματι ειϲ ενδειξιν τηϲ δικαιοϲυνηϲ αυτου δια την παρεϲιν των προγεγονοτων αμαρτηματων", "26": "εν τη ανοχη του θεου προϲ την ενδειξιν τηϲ δικαιοϲυνηϲ αυτου εν τω νυν καιρω ειϲ το ειναι αυτον δικαιον και δικαιουντα τον εκ πιϲτεωϲ ιηϲου", "27": "που ουν η καυχηϲιϲ εξεκλειϲθη δια ποιου νομου των εργων ουχι αλλα δια νομου πιϲτεωϲ", "28": "λογιζομεθα γαρ δικαιουϲθαι πιϲτει ανθρωπον χωριϲ εργων νομου", "29": "η ιουδαιων ο θεοϲ μονον ουχι και εθνων ναι και εθνων", "30": "ειπερ ειϲ ο θεοϲ οϲ δικαιωϲει περιτομην εκ πιϲτεωϲ και ακροβυϲτιαν δια τηϲ πιϲτεωϲ", "31": "νομον ουν καταργουμεν δια τηϲ πιϲτεωϲ μη γενοιτο αλλα νομον ιϲτανομεν"}