{"1": "παυλοϲ δουλοϲ ιηϲου χριϲτου κλητοϲ αποϲτολοϲ αφωριϲμενοϲ ειϲ ευαγγελιον θεου", "2": "ο προεπηγγειλατο δια των προφητων αυτου εν γραφαιϲ αγιαιϲ", "3": "περι του υιου αυτου του γενομενου εκ ϲπερματοϲ δαυειδ κατα ϲαρκα", "4": "του οριϲθεντοϲ υιου θεου εν δυναμει κατα πνευμα αγιωϲυνηϲ εξ αναϲταϲεωϲ νεκρων ιηϲου χριϲτου του κυριου ημων", "5": "δι ου ελαβομεν χαριν και αποϲτολην ειϲ υπακοην πιϲτεωϲ εν παϲιν τοιϲ εθνεϲιν υπερ του ονοματοϲ αυτου", "6": "εν οιϲ εϲτε και υμειϲ κλητοι ιηϲου χριϲτου", "7": "παϲιν τοιϲ ουϲιν εν ρωμη αγαπητοιϲ θεου κλητοιϲ αγιοιϲ χαριϲ υμιν και ειρηνη απο θεου πατροϲ ημων και κυριου ιηϲου χριϲτου", "8": "πρωτον μεν ευχαριϲτω τω θεω μου δια ιηϲου χριϲτου περι παντων υμων οτι η πιϲτιϲ υμων καταγγελλεται εν ολω τω κοϲμω", "9": "μαρτυϲ γαρ μου εϲτιν ο θεοϲ ω λατρευω εν τω πνευματι μου εν τω ευαγγελιω του υιου αυτου ωϲ αδιαλειπτωϲ μνειαν υμων ποιουμαι", "10": "παντοτε επι των προϲευχων μου δεομενοϲ ει πωϲ ηδη ποτε ευοδωθηϲομαι εν τω θεληματι του θεου ελθειν προϲ υμαϲ", "11": "επιποθω γαρ ιδειν υμαϲ ινα τι μεταδω χαριϲμα υμιν πνευματικον ειϲ το ϲτηριχθηναι υμαϲ", "12": "τουτο δε εϲτιν ϲυνπαρακληθηναι εν υμιν δια τηϲ εν αλληλοιϲ πιϲτεωϲ υμων τε και εμου", "13": "ου θελω δε υμαϲ αγνοειν αδελφοι οτι πολλακιϲ προεθεμην ελθειν προϲ υμαϲ και εκωλυθην αχρι του δευρο ινα τινα καρπον ϲχω και εν υμιν καθωϲ και εν τοιϲ λοιποιϲ εθνεϲιν", "14": "ελληϲιν τε και βαρβαροιϲ ϲοφοιϲ τε και ανοητοιϲ οφειλετηϲ ειμι", "15": "ουτω το κατ εμε προθυμον και υμιν τοιϲ εν ρωμη ευαγγελιϲαϲθαι", "16": "ου γαρ επαιϲχυνομαι το ευαγγελιον δυναμιϲ γαρ θεου εϲτιν ειϲ ϲωτηριαν παντι τω πιϲτευοντι ιουδαιω τε [πρωτον] και ελληνι", "17": "δικαιοϲυνη γαρ θεου εν αυτω αποκαλυπτεται εκ πιϲτεωϲ ειϲ πιϲτιν καθωϲ γεγραπται ο δε δικαιοϲ εκ πιϲτεωϲ ζηϲεται", "18": "αποκαλυπτεται γαρ οργη θεου απ ουρανου επι παϲαν αϲεβειαν και αδικιαν ανθρωπων των την αληθειαν εν αδικια κατεχοντων", "19": "διοτι το γνωϲτον του θεου φανερον εϲτιν εν αυτοιϲ ο θεοϲ γαρ αυτοιϲ εφανερωϲεν", "20": "τα γαρ αορατα αυτου απο κτιϲεωϲ κοϲμου τοιϲ ποιημαϲιν νοουμενα καθοραται η τε αιδιοϲ αυτου δυναμιϲ και θειοτηϲ ειϲ το ειναι αυτουϲ αναπολογητουϲ", "21": "διοτι γνοντεϲ τον θεον ουχ ωϲ θεον εδοξαϲαν η ηυχαριϲτηϲαν αλλα εματαιωθηϲαν εν τοιϲ διαλογιϲμοιϲ αυτων και εϲκοτιϲθη η αϲυνετοϲ αυτων καρδια", "22": "φαϲκοντεϲ ειναι ϲοφοι εμωρανθηϲαν", "23": "και ηλλαξαν την δοξαν του αφθαρτου θεου εν ομοιωματι εικονοϲ φθαρτου ανθρωπου και πετεινων και τετραποδων και ερπετων", "24": "διο παρεδωκεν αυτουϲ ο θεοϲ εν ταιϲ επιθυμιαιϲ των καρδιων αυτων ειϲ ακαθαρϲιαν του ατιμαζεϲθαι τα ϲωματα αυτων εν αυτοιϲ", "25": "οιτινεϲ μετηλλαξαν την αληθειαν του θεου εν τω ψευδει και εϲεβαϲθηϲαν και ελατρευϲαν τη κτιϲει παρα τον κτιϲαντα οϲ εϲτιν ευλογητοϲ ειϲ τουϲ αιωναϲ αμην", "26": "δια τουτο παρεδωκεν αυτουϲ ο θεοϲ ειϲ παθη ατιμιαϲ αι τε γαρ θηλειαι αυτων μετηλλαξαν την φυϲικην χρηϲιν ειϲ την παρα φυϲιν", "27": "ομοιωϲ τε και οι αρϲενεϲ αφεντεϲ την φυϲικην χρηϲιν τηϲ θηλειαϲ εξεκαυθηϲαν εν τη ορεξει αυτων ειϲ αλληλουϲ αρϲενεϲ εν αρϲεϲιν την αϲχημοϲυνην κατεργαζομενοι και την αντιμιϲθιαν ην εδει τηϲ πλανηϲ αυτων εν αυτοιϲ απολαμβανοντεϲ", "28": "και καθωϲ ουκ εδοκιμαϲαν τον θεον εχειν εν επιγνωϲει παρεδωκεν αυτουϲ ο θεοϲ ειϲ αδοκιμον νουν ποιειν τα μη καθηκοντα", "29": "πεπληρωμενουϲ παϲη αδικια πονηρια πλεονεξια κακια μεϲτουϲ φθονου φονου εριδοϲ δολου κακοηθιαϲ ψιθυριϲταϲ", "30": "καταλαλουϲ θεοϲτυγειϲ υβριϲταϲ υπερηφανουϲ αλαζοναϲ εφευρεταϲ κακων γονευϲιν απειθειϲ", "31": "αϲυνετουϲ αϲυνθετουϲ αϲτοργουϲ ανελεημοναϲ", "32": "οιτινεϲ το δικαιωμα του θεου επιγνοντεϲ οτι οι τα τοιαυτα πραϲϲοντεϲ αξιοι θανατου ειϲιν ου μονον αυτα ποιουϲιν αλλα και ϲυνευδοκουϲιν τοιϲ πραϲϲουϲιν"}