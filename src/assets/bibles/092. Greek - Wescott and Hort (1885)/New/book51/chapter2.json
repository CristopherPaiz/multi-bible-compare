{"1": "θελω γαρ υμαϲ ειδεναι ηλικον αγωνα εχω υπερ υμων και των εν λαοδικια και οϲοι ουχ εορακαν το προϲωπον μου εν ϲαρκι", "2": "ινα παρακληθωϲιν αι καρδιαι αυτων ϲυνβιβαϲθεντεϲ εν αγαπη και ειϲ παν πλουτοϲ τηϲ πληροφοριαϲ τηϲ ϲυνεϲεωϲ ειϲ επιγνωϲιν του μυϲτηριου του θεου χριϲτου", "3": "εν ω ειϲιν παντεϲ οι θηϲαυροι τηϲ ϲοφιαϲ και γνωϲεωϲ αποκρυφοι", "4": "τουτο λεγω ινα μηδειϲ υμαϲ παραλογιζηται εν πιθανολογια", "5": "ει γαρ και τη ϲαρκι απειμι αλλα τω πνευματι ϲυν υμιν ειμι χαιρων και βλεπων υμων την ταξιν και το ϲτερεωμα τηϲ ειϲ χριϲτον πιϲτεωϲ υμων", "6": "ωϲ ουν παρελαβετε τον χριϲτον ιηϲουν τον κυριον εν αυτω περιπατειτε", "7": "ερριζωμενοι και εποικοδομουμενοι εν αυτω και βεβαιουμενοι τη πιϲτει καθωϲ εδιδαχθητε περιϲϲευοντεϲ [εν αυτη] εν ευχαριϲτια", "8": "βλεπετε μη τιϲ υμαϲ εϲται ο ϲυλαγωγων δια τηϲ φιλοϲοφιαϲ και κενηϲ απατηϲ κατα την παραδοϲιν των ανθρωπων κατα τα ϲτοιχεια του κοϲμου και ου κατα χριϲτον", "9": "οτι εν αυτω κατοικει παν το πληρωμα τηϲ θεοτητοϲ ϲωματικωϲ", "10": "και εϲτε εν αυτω πεπληρωμενοι οϲ εϲτιν η κεφαλη παϲηϲ αρχηϲ και εξουϲιαϲ", "11": "εν ω και περιετμηθητε περιτομη αχειροποιητω εν τη απεκδυϲει του ϲωματοϲ τηϲ ϲαρκοϲ εν τη περιτομη του χριϲτου", "12": "ϲυνταφεντεϲ αυτω εν τω βαπτιϲματι εν ω και ϲυνηγερθητε δια τηϲ πιϲτεωϲ τηϲ ενεργειαϲ του θεου του εγειραντοϲ αυτον εκ νεκρων", "13": "και υμαϲ νεκρουϲ ονταϲ τοιϲ παραπτωμαϲιν και τη ακροβυϲτια τηϲ ϲαρκοϲ υμων ϲυνεζωοποιηϲεν υμαϲ ϲυν αυτω χαριϲαμενοϲ ημιν παντα τα παραπτωματα", "14": "εξαλειψαϲ το καθ ημων χειρογραφον τοιϲ δογμαϲιν ο ην υπεναντιον ημιν και αυτο ηρκεν εκ του μεϲου προϲηλωϲαϲ αυτο τω ϲταυρω", "15": "απεκδυϲαμενοϲ ταϲ αρχαϲ και ταϲ εξουϲιαϲ εδειγματιϲεν εν παρρηϲια θριαμβευϲαϲ αυτουϲ εν αυτω", "16": "μη ουν τιϲ υμαϲ κρινετω εν βρωϲει και εν ποϲει η εν μερει εορτηϲ η νεομηνιαϲ η ϲαββατων", "17": "α εϲτιν ϲκια των μελλοντων το δε ϲωμα του χριϲτου", "18": "μηδειϲ υμαϲ καταβραβευετω θελων εν ταπεινοφροϲυνη και θρηϲκεια των αγγελων α εορακεν εμβατευων εικη φυϲιουμενοϲ υπο του νοοϲ τηϲ ϲαρκοϲ αυτου", "19": "και ου κρατων την κεφαλην εξ ου παν το ϲωμα δια των αφων και ϲυνδεϲμων επιχορηγουμενον και ϲυνβιβαζομενον αυξει την αυξηϲιν του θεου", "20": "ει απεθανετε ϲυν χριϲτω απο των ϲτοιχειων του κοϲμου τι ωϲ ζωντεϲ εν κοϲμω δογματιζεϲθε", "21": "μη αψη μηδε γευϲη μηδε θιγηϲ", "22": "α εϲτιν παντα ειϲ φθοραν τη αποχρηϲει κατα τα ενταλματα και διδαϲκαλιαϲ των ανθρωπων", "23": "ατινα εϲτιν λογον μεν εχοντα ϲοφιαϲ εν εθελοθρηϲκια και ταπεινοφροϲυνη [και] αφειδια ϲωματοϲ ουκ εν τιμη τινι προϲ πληϲμονην τηϲ ϲαρκοϲ"}