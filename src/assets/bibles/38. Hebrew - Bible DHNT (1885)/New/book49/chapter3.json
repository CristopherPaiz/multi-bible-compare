{
  "1": "בעבור זאת אני פולוס אסיר המשיח למענכם הגוים׃",
  "2": "כי־אמנם שמעתם הנהגת חסד האלהים אשר־נתן לי אליכם׃",
  "3": "כי בחזון גלה־לי הסוד אשר למעלה כתבתי לכם במעט׃",
  "4": "ובקראכם תוכלו להכיר בזאת את־בינתי בסוד המשיח׃",
  "5": "אשר בדורת הראשונים לא נודע לבני אדם כאשר נגלה עתה לשליחיו הקדשים ולנביאיו ברוח׃",
  "6": "להיות הגוים גם־הם בני ירשתו וגוף אחד אתו וחברי הבטחתו במשיח על־ידי הבשורה׃",
  "7": "אשר הייתי לה למשרת במתנת חסד אלהים הנתונה לי כפי פעלת גבורתו׃",
  "8": "לי צעיר הצעירים שבכל־הקדשים נתן החסד הזה לבשר בגוים את־עשר המשיח אשר לא יחקר׃",
  "9": "ולהאיר עיני כל מה־היא הנהגת הסוד הנסתר מדרת עולם באלהים יוצר הכל על־ידי ישוע המשיח׃",
  "10": "למען אשר תודע עתה על־ידי העדה לשרים ולשליטים אשר במרומים חכמת אלהים המפליאה דרכיה׃",
  "11": "על־פי עצת עולמים אשר יעץ במשיח ישוע אדנינו׃",
  "12": "אשר פתחון פינו ממנו וקרבתנו בבטחה על־יד אמונתו׃",
  "13": "בעבור זאת אבקש שלא תחתו בצרותי למענכם יען כי־היא תפארתכם׃",
  "14": "על־כן אכרעה על־ברכי לאבי אדנינו ישוע המשיח׃",
  "15": "אשר נקרא על־שמו כל־בית אב שבשמים ושבארץ׃",
  "16": "לתת לכם לפי־עשר כבודו להתחזק בגבורה על־ידי רוחו באדם הפנימי׃",
  "17": "שישכן המשיח בלבבכם באמונה והייתם משרשים ומיסדים באהבה׃",
  "18": "למען תוכלו להשיג עם־כל־הקדשים מה־הוא הרחב והארך והעמק והגבה׃",
  "19": "וידעתם את־אהבת המשיח הנעלה על־כל־דעת ונמלאתם את־כל־מלוא האלהים׃",
  "20": "ולו אשר יכל להרבות גמוליו עלינו יותר מכל־משאלותינו ומחשבותינו לפי הכח הפעל בקרבנו׃",
  "21": "לו הכבוד בקרב הקהל במשיח ישוע לדר ודר עד־עולמי עולמים אמן׃"
}