{
  "1": "הלא שליח אנכי הלא חפשי אנכי הלא ראיתי את־ישוע המשיח אדנינו הלא אתם פעלי באדנינו׃",
  "2": "ואם־אינני שליח לאחרים אך לכם הנני שליח כי חותם שליחותי אתם באדנינו׃",
  "3": "וזאת הצטדקותי כנגד הדנים אותי׃",
  "4": "האין רשות בידנו לאכל ולשתות׃",
  "5": "האין רשות בידנו להוליך עמנו אחות לאשה כמו גם־השליחים האחרים וכמו אחי האדון וכמו כיפא׃",
  "6": "אם־לי לבדי ולבר־נבא לא נתנה רשות להבטל ממלאכה׃",
  "7": "מי הלך לצבא במשכרת של־עצמו מי נטע כרם ולא יאכל את־פריו מי רעה עדר ומחלב העדר לא יאכל׃",
  "8": "הכי לפי דרכו של־אדם אני מדבר כזאת הלא גם־התורה אמרת כן׃",
  "9": "כי כתוב בתורת משה לא־תחסם שור בדישו׃",
  "10": "הלשורים חושש האלהים או אך־למעננו מדבר אכן למעננו נכתב כי החרש יחרש אלי־תקוה והדש ידוש אלי־תקוה לקחת חלקו בתקוה׃",
  "11": "אם־זרענו בכם עניני הרוח הכי־דבר גדול הוא אם־נקצר מכם עניני הבשר׃",
  "12": "ואם לאחרים יש רשות עליכם הלא ביותר לנו אבל לא השתמשנו ברשות הזאת כי אם־סבלנו את־הכל לבלתי־שום מעצור לבשורת המשיח׃",
  "13": "הלא ידעתם כי עבדי עבדת הקדש אכלים מן־הקדשים ומשרתי המזבח לקחים חלקם במזבח׃",
  "14": "כן תקן אדנינו גם־הוא אשר יחיו המבשרים על־הבשורה׃",
  "15": "ואנכי לא השתמשתי באחת מאלה וגם לא־כתבתי זאת למען יעשה־לי כזאת כי־טוב לי המות מאשר ישים איש את־תהלתי לריק׃",
  "16": "אם־אבשר את־הבשורה אין־לי תהלה כי־החובה מטלת עלי ואוי לי אם־לא אבשר׃",
  "17": "כי אם־ברצוני אעשה־כן יהיה־לי שכר ואם בעל־כרחי פקדת משמרתי היא׃",
  "18": "ועתה מה־הוא שכרי הלא זה שאבשר בשורת המשיח בלא־מחיר לבלתי השתמש להנאת עצמי ברשות הנתנת־לי בבשורה׃",
  "19": "כי בהיותי חפשי מכל עשיתי עצמי עבד לכל־אדם למען אקנה את־הרבים׃",
  "20": "ואהי ליהודים כיהודי לקנות היהודים ואשר הם תחת התורה הייתי להם כמו־תחת התורה אף כי־אני אינני תחת התורה למען קנות אותם אשר תחת התורה׃",
  "21": "לאלה אשר בלי תורה הייתי כבלי תורה אף כי־אינני בלי־תורת האלהים כי אם־תחת תורת המשיח אנכי למען קנות אותם אשר בלי תורה׃",
  "22": "ולחלשים הייתי כחלש לקנות את־החלשים הכל לכלם נהייתי למען בכל־דרך אושיע אחדים׃",
  "23": "ואת־זאת אני עשה בעבור הבשורה למען אקח חלקי בה גם־אנכי׃",
  "24": "הלא ידעתם כי־רצי המרוצה באסטדין רצים כלם ורק־אחד מהם ישיג את־שכר הנצחון ככה רוצו למען תשיגהו׃",
  "25": "וכל־העמד להאבק ינזר מכל־דבר המה לקחת כתר נפסד ואנחנו לקחת כתר אשר איננו נפסד׃",
  "26": "לכן הנני רץ לא כמו בחשכה הנני נלחם לא כהולם רוח׃",
  "27": "כי אם־אדכא את־גופי ואשעבדנו פן־אהיה אני הקורא לאחרים נאלח בעצמי׃"
}