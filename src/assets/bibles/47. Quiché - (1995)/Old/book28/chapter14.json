{
  "1": "¡Chattzelejok, Israel, ruc' ri Ajawaxel ri a Dios, at ri xattzak u mac rech ri a mac!",
  "2": "Chixtzelej ruc' ri Ajawaxel chic'ama' bic we ch'awem ri' iwuc'. “Cuyu' la ronojel ri ketzelal ruc' c'u ronojel anima' la chec'amowaj la ri k'ijilanic ri quekachi'j che la.",
  "3": "Ri Asiriy man cacuintaj cujuto'tajisaj, mawi ta ne cujto'tajic we ta cujanimaj chquij tak quiej. Man cäkabij ta chi na' ‘Ka Dios’ che jun jasach ri xa uj uj banowinak, rumal rech chi xuwi uc' la, Ajawaxel, cäquirik wi na elebal c'uxaj ri minorib.”",
  "4": "Cacha' ri Ajawaxel: “Quixencunaj na che ri man ch'abexic ta xiwaj; quixenlok'ok'ej na pune' man takal ta chiwe, oc'owinak c'ut ri woyowal chquij.",
  "5": "Quinux na che ri Israel jacha' ri räxk'ab, quebuya' c'u na cotz'i'j e jacha' ri xuxa'n. Ri e qui rab sibalaj co quetiqui na jacha' ri juyub Libano;",
  "6": "ri e u xak quequilic' na quib e je'lic e jacha' ri e u k'ab tak ri qui che'al tak aseitun, cux c'u na ri qui c'oc'al jacha' ri qui c'oc'al ri chacalte' re ri Libano.",
  "7": "Ri Israel cajeki' chi na jumul chuxe' ri nu to'banic; queq'uiy c'u na jacha' ri trico, quecotz'ijan na e jacha' ri uva ri quebux c'u na nim qui k'ij jacha' ri u wa'l uva re ri Libano.",
  "8": "Ri Eprain cubij na: ‘¿Jas ta chi wech chque tak ri diosib?’ ¡In ri quinoc na il xukuje' quinchajin na ri nu tinimit! In in junam ruc' juwi' chäj ri amak'el räx wi, pa ri in c'ut curik wi na ri nu tinimit ri u wächinic.”",
  "9": "E are' ba' ri ajno'jab xukuje' ri utz quenojinic chequich'ob we tijonic ri': Ri e u be ri Ajawaxel e colom, e are' tak c'ut ri e suc' quequitakej; e are' tak c'ut ri e banal tak etzelal chaquichak'ij quib puwi'."
}