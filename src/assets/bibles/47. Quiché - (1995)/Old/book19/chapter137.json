{
  "1": "Uj t'uyul chquinakaj ri nima' re Babilon, cujok'ic aretak cänataj ri Sion chke.",
  "2": "Chque ri sak lemob ri e c'o chupam ri tinimit quekatzayiba' la' wi tak ri ka arp.",
  "3": "Chila', ri xujquic'am ulok che patanijic ri xetokin ronojel chke, caquitz'onoj chke chi chujbixon ruc' quicotemal; ¡chi chekabixoj bix aj Sion chquiwäch!",
  "4": "¿Che ri uj quekabixoj bix rech ri Ajawaxel pa jun ulew ri man kulew taj?",
  "5": "¡We catinsach pa nu jolom, Jerusalen, chmatz'ir ri nu k'ab wiquiak'ab!",
  "6": "¡Chunac'a' rib ri wak' pa nu chi' we man catnataj chwe; we man catincojo, Jerusalen, puwi' ri kas nu quicotemal!",
  "7": "Ajawaxel, chenataj ri aj edomib che la, chi aretak xch'äctaj ri Jerusalen, xquibij: “¡Chiwulij, chiwulij, chebiwolkotij apan ri e u tac'alibal!”",
  "8": "¡At Babilon, catwulix na! ¡Utz rech ri cayo'w chawe ri takal chawe u mac rech ri xaban chke!",
  "9": "¡Utz rech ri quebuchap tak ri e awalc'ual, quebujabuj c'u cho tak ri abaj!"
}