{
  "1": "¡Nimalaj quicotemal aretak cäbix chwe: “Jo' chupam ri rachoch ri Ajawaxel!”",
  "2": "Jerusalen, ¡uj oquinak chic chquipam tak ri awoquibal!",
  "3": "Jerusalen, tinimit ri yacom rech quemulix ri tinimit winak chupam.",
  "4": "Chila' quebopan wi tak ri ramak' ri Ajawaxel che u k'ijilaxic ri u bi', jacha' ri takanic ri yo'm che ri Israel.",
  "5": "Chupam e c'o wi ri k'atbal tzij re suq'uil, ri k'atbal tak tzij re ri rachoch ri ajawinel David.",
  "6": "Chibij ruc' ronojel iwanima': “Chc'ol jamaril awuc', Jerusalen; ma ta c'o cäyo'w latz' chque ri catquilok'ok'ej.",
  "7": "Chc'ol jamaril pa tak ri e a tapia; ma ta c'o chc'ulmax chquipam tak ri nimak tak awachoch.”",
  "8": "Are c'u ri camic cumal ri e wachalal xukuje' ri e wachil quinbij na: “Chi chc'ol jamaril awuc'.",
  "9": "Rumal rech ri rachoch ri Ajawaxel, ri ka Dios, quintzucuj u banic utzil chawe.”"
}