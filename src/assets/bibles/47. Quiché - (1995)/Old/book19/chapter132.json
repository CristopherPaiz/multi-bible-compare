{
  "3": "“Man quinoc ta pa ja, mawi quink'oyi' che uxlanem;",
  "4": "man quintz'apij ta ri nu bak'wäch mawi xa ta ne jubik' quinwaric,",
  "5": "c'ä quinrik na ja che ri Ajawaxel ri c'o u cuinem che Jacob.”",
  "6": "Pa Eprat xkata' wi u tzijol ri caxa ri c'o wi ri c'ulwächinic, pa tak c'ut ri juyub re Jaar xkarik wi.",
  "7": "¡Jo' jawije' ri cak'ijilax wi ri Dios! ¡Chujxucul chuwäch ri u tac'alibal ri e rakan!",
  "8": "Walij la, Ajawaxel, ruc' ri cuinelalaj caxa la pe ta la pa ri juyub ri cuxlan wi na la.",
  "9": "Ri e cojol tak tabal tok'ob la chquicojo' ri utzil chrij ri catz'iak; ri e jic ri e ech la chquiraka' qui chi' rumal ri quicotemal.",
  "10": "Rumal ri u tok'obisaxic u wäch ri David ri pataninel ech la, mesaj la u q'uixbal ri ajawinel ri cha'om la.",
  "11": "Pa ri u bi', ri Ajawaxel co xutiq'uiba' che ri David jun chi'nic ri kas cäban na, jun chi'nic wa' ri man c'o ta u q'uextajic:",
  "12": "“Quincoj na pa ri a tem re ajawibal jun chque ri e awija'lil. We ri e a c'ojol quequitz'akatisaj ri nu c'ulwächinic xukuje' ri e nu takanic ri quebentijoj chque, xukuje' ri e qui c'ojol ri e are' quet'uyi na pa ri a tem re ajawibal chbe k'ij sak.”",
  "13": "¡Ri Ajawaxel u cha'om ri juyub Sion! ¡U c'utum rech chila' cajeki' wi!",
  "14": "“Are' juyub wa' ri quinwaj amak'el quinc'oji' wi; chi' quinjeki' wi are c'u wa' ri xkaj chnuwäch.",
  "15": "Sibalaj quintewichi'j na ri caquitijo, quinwesaj na ri qui wi'jal ri mebayib.",
  "16": "Ri e a cojol tabal tok'ob quincojo na colobal ib chrij ri catz'iak, quinban c'u na chi ri e jic chquixo'l caquirak na qui chi' rumal quicotemal.",
  "17": "Chila' quinban wi na chi catux chi wi na ri u cuinem ri David. Nu suc'umam chic jun chäj che ri ajawinel ri nu cha'om.",
  "18": "Ri e u c'ulel quinwesaj na nimalaj qui q'uixbal, are' c'u che ri are' quinya' na nimalaj u juluwem.”"
}