{
  "1": "Ri e u tac'alibal ri u tinimit ri Dios e c'o paquiwi' ri e tastalicalaj tak juyub.",
  "2": "Ri Ajawaxel lok' queril na ri oquibal pa Sion chquiwäch conojel tak ri rachoch ri Jacob.",
  "3": "U tinimit ri Dios, sibalaj e je'l na ri jastak ri quebix chawij:",
  "4": "“Chquixo'l tak ri tinimit ri queta'm nu wäch cuya' quinnataj ri Ejipt, ri Babilon, ri pilistey, ri Tir xukuje' ri Etiopiy; conojel wa' chawe xeq'uiy wi.”",
  "5": "Cäbix na che ri tinimit Sion: “We jun ri' xukuje' we jun chic ri' ruc' are' xebalax wi.” Are' ri aj chicaj u jiquibam u bixic.",
  "6": "Ri Ajawaxel cutz'ibaj chupam ri wuj jawije' ri tz'ibatal wi ri qui bi' ri tinimit: “Wa' xalax ruc' are'.”",
  "7": "E are c'ut ri quebixonic xukuje' ri quexojowic, je cäquibij wa: “Ri nu jekelibal c'o awuc'.”"
}