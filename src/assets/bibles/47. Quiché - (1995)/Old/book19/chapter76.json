{
  "1": "Ri Dios etamatal u wäch pa Juda; ri u bi' elinak u tzijol pa Israel.",
  "2": "Ri rachoch c'o puwi' ri juyub Sion, pa Jerusalen;",
  "3": "chila' xebumuch wi tak ri e banbal tak ch'ojibal: ri quetecak tak ch'ich', ri ch'ich' tak re ch'o'j, ri q'uiakbal tak ch'ab xukuje' tak ch'ab.",
  "4": "¡Sibalaj nim ri juluwem la, nu Dios! ¡C'o na ri nimalil la chquiwäch ri juyub k'eku'm tak c'ache'laj ri e c'o wi' awaj!",
  "5": "Ri achijab ri e c'o qui cuinem xtokix ri jastak quech; ri c'o na qui chuk'ab man c'o ta xecuin che u banic; xcoc'owisaj ri q'uisbal qui waram.",
  "6": "Ri carwaj xukuje' ri quiej man quecuin ta chic queslabic aretak ri lal, nu Dios u Dios ri Jacob, cäcoj la qui xib.",
  "7": "¡Ri lal lal xibibal! ¿Jachin ta ri cäcuinic cutac'aba' rib chwäch la aretak lal oyowarinak?",
  "8": "Pa ri caj cäc'ut wi la ulok ri k'atan tzij la; ri uwächulew cuxe'j rib xak jun chi cac'oji' wi,",
  "9": "nu Dios, aretak cäwalij la che u banic suq'uilal xukuje' che qui to'ic ri e c'axc'obinak cho ri uwächulew.",
  "10": "Ri royowal ri winak caq'uextaj che yabal k'ij la, xukuje' ne ri xa jubik' royowal caq'uextaj pa corona la.",
  "11": "Chibana' chi'nic chuwäch ri Ajawaxel, ri i Dios, chebitz'akatisaj c'ut; ix ri i mulin iwib chrij ri ya'tal u ya'ic u k'ij, ¡chebic'ama ulok sipanic che!",
  "12": "Ri are' cäresaj ri qui c'aslemal ri c'amal tak be, cuya' xe'n ib chque tak ri ajawinelab ri e c'o cho ri uwächulew."
}