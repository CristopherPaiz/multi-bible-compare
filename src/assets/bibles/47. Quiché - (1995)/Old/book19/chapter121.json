{
  "1": "Aretak quebenwil tak ri c'ache'laj quinc'ot nu chi': “¿jawije' lo quel wi na ulok ri to'l wech?”",
  "2": "Ri to'l wech quel na ulok ruc' ri Ajawaxel, ri xbanow ri caj xukuje' ri ulew.",
  "3": "Mawi jubik' cuya' chi catjiljobic. Mawi jubik' cäwar ta na ri catchajinic.",
  "4": "Man c'o ta jubik' cäwaric; mawi jubik' cäwar ri cachajin ri Israel.",
  "5": "Ri Ajawaxel are' catchajinic; ri Ajawaxel are' catch'ukuwic, are' ri c'o chanakaj che a to'ic.",
  "6": "Ri k'ij man cuban ta c'ax chawe pa k'ij, mawi ri ic' cuban ta c'ax chawe chak'ab.",
  "7": "Ri Ajawaxel catuch'uk na rech man catkaj ta pa u k'ab apachique c'axc'olil; ri are' cuchajij ri a c'aslemal.",
  "8": "Ri Ajawaxel cuchajij na ri awelic bic xukuje' ri awoquic, kas camic c'a chbe k'ij sak."
}