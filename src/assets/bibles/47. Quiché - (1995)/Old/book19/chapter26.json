{
  "1": "Ajawaxel, bana' la suq'uilal chwe, man c'o ta macaj pa ri nu c'aslemal. Mawi jubik' quinwesaj ri cu'lbal nu c'u'x chij la;",
  "2": "nic'oj la ri nu c'aslemal, tijtijobej la wij, ¡tijtijobej la rij ri nu chomanic, xukuje' ri e muktal pa ri wanima'!",
  "3": "Natal ri lok'ok'ebal c'u'x la chwe, xukuje' in bininak jic chwäch la;",
  "4": "mawi jumul xebenwachilaj ri banal tak tzij, mawi xinwuc'aj ta wib cuc' ri quieb qui wäch.",
  "5": "Quinwetzelaj u wäch ri qui mulin ib ri e banal tak etzelal, ¡mawi jumul xebenwachilaj taj ri e banal tak etzelal!",
  "6": "E ch'ajtajinak ri nu k'ab, e josk'itajinak elinak ri macaj chque, Ajawaxel, quinwaj quinnakajin ruc' ri porobal ri ech la,",
  "7": "quebenbixoj bix che u ya'ic maltioxinic, quintzijoj c'u tak ri mayibal ri e banom la.",
  "8": "Ajawaxel, in quinlok'ok'ej ri achoch la ri lal c'o wi, ri c'olbal jawije' jekel wi ri juluwem la.",
  "9": "Mesaj la ri nu c'aslemal junam cuc' ri ajmaquib; je minc'ulmaj jas ri cäquic'ulmaj ri cämisanelab,",
  "10": "ri quinojisam ri qui k'ab che etzelal xukuje' banoj u pa k'abaj.",
  "11": "In bininak c'ut chupam ri nu ch'ajch'ojil; chinto'tajisaj la chel c'u'x la chwe.",
  "12": "In tac'al puwi' cowilaj ulew; ¡quintewichi'j ri Ajawaxel chuwäch ri u tinimit!"
}