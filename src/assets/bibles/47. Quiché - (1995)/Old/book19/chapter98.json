{
  "1": "¡Chibixoj che ri Ajawaxel jun c'ac' bix, u banom c'u tak mayibal! ¡U rikom c'u ch'äcanem rumal ri nimalaj u cuinem, xukuje' rumal ri tastalicalaj u k'ab!",
  "2": "Ri Ajawaxel resam u tzijol ri u ch'äcanic; u c'utum ri u suq'uil chquiwäch ri nimak tak tinimit;",
  "3": "man resam ta ri lok'ok'ebal u c'u'x xukuje' ri u jicomal puwi' ri u tinimit Israel. ¡C'ä pa ri q'uisbal u jutz' ri uwächulew ilitajinak wi ri u ch'äcanic ri ka Dios!",
  "4": "Chixbixon che ri Dios ruc' quicotemal, ri ix jekel chuwäch ronojel ri uwächulew; chi tzokopij ri i quicotemal chebibixoj tak bix che.",
  "5": "Chebibixoj bix che ri Ajawaxel ruc' rok'ibal arp, cuc' cok'ibal k'ojom ri c'o qui c'amal:",
  "6": "Chixbixon ruc' quicotemal chuwäch ri Ajawaxel, ri Ajawinel, ruc' rok'ibal k'ojom re quiakik'.",
  "7": "Chjinin ri plo xukuje' ronojel ri c'o chupam, ri uwächulew xukuje' conojel ri e c'o chuwäch;",
  "8": "chepak'pat ri nima'; chquijunaj tak quib ri juyub pa rakoj tak chi'aj re quicotemal.",
  "9": "Chuwäch ri Ajawaxel, ri cäpe che u k'atic tzij puwi' ri uwächulew. Cätakan na paquiwi' tak ri tinimit cho ri uwächulew ruc' colomal xukuje' junamil."
}