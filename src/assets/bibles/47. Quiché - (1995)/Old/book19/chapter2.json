{
  "1": "¿Jasche caquiwalijisaj quib ri tinimit ri e k'ijilal diosib? ¿Jasche quequichomala' qui banic jastak ri man c'o ta qui beya'l?",
  "2": "Ri ajawinelab xukuje' ri k'atal tak tzij re ri uwächulew, junam caquiwalijisaj quib chrij ri Ajawaxel xukuje' chrij ri rajawinel ri u cha'om.",
  "3": "Cäquirak c'u qui chi': “¡Quekesaj na ri e qui tikom ch'ich' ch'ic chke! ¡Quekaquir na kib pa tak ri quijat'ibal!”",
  "4": "Ri Ajawaxel ri cätakan pa ri caj, cutze'j qui wäch;",
  "5": "oyowarinak, c'ut quebuxibij; nojinak che oyowarem cubij chque:",
  "6": "“Nu tasom chic ri wajawinel puwi' ri Sion, ri tastalicalaj nu juyub.”",
  "7": "Quinya' u bixic ri u chomam u banic ri Ajawaxel: Ri are' u bim chwe: “At at nu c'ojol; in, camic in uxinak a tat.",
  "8": "Chatz'onoj chwe chi chebenya' ri nimak tak tinimit chawe jacha' che awechbal, xukuje' ne' ri c'ä q'uisbal jutz' re ri uwächulew are c'u ri in quebenya' na chawe.",
  "9": "Ruc' bara' re ch'ich' quebaban na ch'akatak chque tak ri ajawinelab; ¡quebaban na ch'akatak chque jacha' ri cäban chque tak ri bo'j re t'ac!”",
  "10": "Ajawinelab xukuje' k'atal tak tzij re ri uwächulew, chich'obo' wa', ¡Chitijoj iwib che we tijonic ri'!"
}