{
  "1": "Aretak ri Israel, ri rachoch ri Jacob, xel ulok pa Ejipt, chupam ri itzel tinimit.",
  "2": "Ri Juda xux ri c'olbal ri cak'ijilax wi ri Ajawaxel; xujekeba' c'ut ri u takanic pa Israel.",
  "3": "Aretak ri plo xril ri Israel, xanimajic; ri nima' Jordan xtzelej chrij.",
  "4": "¡Ri juyub xukuje' tak ri c'ache'laj xech'opinic jacha' ama'ib tak chij xukuje' alaj tak chij!",
  "5": "¿Jas xac'ulmaj plo chi xatanimajic? ¿Jas xac'ulmaj Jordan chi xattzelej chawij?",
  "6": "¿Jas ri xic'ulmaj juyub xukuje' tak c'ache'laj chi xixch'opinic jacha' ama'ib tak chij xukuje' alaj tak chij?",
  "7": "¡Chatbirbobok at, ulew chuwäch ri Ajawaxel, ri u Dios ri Jacob!",
  "8": "¡Ri are' xebujalwächij ri tac'atak tak abaj pa tak c'ua'! ¡Xebujalwächij ri nimalaj tak abaj pa qui q'uiyibal tak ja'!"
}