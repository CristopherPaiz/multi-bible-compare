{
  "1": "Ajawaxel, lal sibalaj lal uxinak utz ruc' we ulew la ri'. Tzalim la ri u utzilal che ri Jacob;",
  "2": "cuyum la ri retzelal ri tinimit la xukuje' ronojel ri u mac;",
  "3": "jamarisam la ronojel ri u k'ak'al ri oyowal la.",
  "4": "Dios xukuje' ka colonel, ¡chujto'tajisaj ba la camic xukuje' mätakej la oyowaric chke!",
  "5": "¿La xa ta pu lo cätakej na la u yukic rakan ri oyowal la pakawi'?",
  "6": "¿La ma ta cäya' chi na la ka c'aslemal, rech cäquicot ri tinimit la uc' la?",
  "7": "Oh Ajawaxel, ¡c'utu' la ri lok'ok'ebal c'u'x la chkawäch xukuje' ri ka to'tajisaxic umal la!",
  "8": "Quintatabej na ri cuya' u bixic ri Ajawaxel; cutzijoj c'u na jamaril che ri u tinimit, chque ri e jic ruc', rech man quequibana' ta chic ch'ujilal.",
  "9": "Kastzij, ri Dios sibalaj nakaj c'o wi, che qui colic ri queyo'w u k'ij; ri u juluwem cäjeki' pa ri ka tinimit.",
  "10": "Ri lok'ok'ebal c'uxaj xukuje' ri kastzij cacuc'aj na quib, ri jamaril xukuje' ri colomal cäquitz'umaj na quib,",
  "11": "ri kastzij cätuxin na ulok pa ri ulew, ri colomal cäca'y na ulok chicaj.",
  "12": "Ri Ajawaxel are cäc'amow na ulok ri jäb, cäwächin c'u na ri kulew.",
  "13": "Ri colomal cänabej na chuwäch are', cusuc'umaj c'u na ri u be."
}