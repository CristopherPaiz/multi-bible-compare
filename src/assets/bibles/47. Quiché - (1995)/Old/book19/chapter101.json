{
  "1": "Quinwaj quinya' u k'ij ri lok'ok'ebal c'uxaj xukuje' ri suq'uilal; quinwaj quebenbixoj tak bix che la, Ajawaxel;",
  "2": "quinwaj quinjeki' pa colomal. ¿Jampa' lo cäpe la wuc'? Man c'o ta mac quinc'ulaj pa nu c'aslemal xukuje' ne chupam ri nimalaj wachoch;",
  "3": "mawi jubik' cäbe nu wäch che qui banic tak ri etzelal. Quinwetzelaj qui wäch ri man e jic ta ruc' ri Dios; ¡mawi jubik' quinya' ta c'olbal chi quenakajin ta chwe!",
  "4": "Quebennajtajisaj chwe ri itzel tak chomanic; ¡man quinwaj ta quinban ta jun itzel jasach!",
  "5": "Quintz'apij na u pa qui chi' ri xak chic'uyal queyok'on chque ri qui c'ulja: ¡man utz ta quinwil wi ri cuban nimal, ri cunimarisaj rib!",
  "6": "Are quinya' na nu wäch chque ri winak ri utz quechomanic, rech quec'oji' junam wuc'; xuwi cäc'oji' junam wuc'; xuwi cäc'oji' na che nu patanixic ri cäruc'aj jun suc'alaj c'aslemal.",
  "7": "Man c'o ta c'olbal chupam ri nimalaj wachoch che ri quieb u wäch; ¡man c'o ta jun banal tzij cäcuinic cäjeki' chnuwäch!",
  "8": "K'ij chi k'ij quintz'apij na u pa qui chi' conojel ri e banal tak etzelal ri e c'o pa ri tinimit; ¡quebenwesaj na bic pa ri u tinimit ri Ajawaxel conojel ri e banal tak itzel!"
}