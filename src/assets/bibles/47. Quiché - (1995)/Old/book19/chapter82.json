{
  "1": "Ri Dios c'o chupam ri u c'olbal chquixo'l ri e k'atal tak tzij ri e c'o pa ri caj che u k'atic tzij paquiwi':",
  "2": "“¿C'ä jampa' lo qui tanaba' u banic jech'alaj k'atoj tzij xukuje' ri u cojic iwib cuc' ri banal tak etzelal?",
  "3": "¡Chibana' suc'alaj k'atoj tzij puwi' ri tukar xukuje' puwi' ri minor! ¡Chibana' ri suc'alaj k'atoj tzij puwi' ri meba' xukuje' ri c'o u rajawaxic!",
  "4": "¡Chebiwesaj pa ri c'ax ri tukarib xukuje' ri mebayib, chebito' pa qui k'ab ri e banal tak etzelal!",
  "5": "Ri ix c'ut man iweta'm taj, man quich'ob taj; ix c'o pa k'eku'm. Queyicop ri u tiq'uilibal ri uwächulew.",
  "6": "Ri in xinbij chi ix diosib; chi conojel e ralc'ual ri aj chicaj.",
  "7": "Quixcäm c'u na jacha' apachique winak, quixtzak c'u na jacha' apachique itzel k'atal tzij.”",
  "8": "¡Nu Dios, chwalij la che u k'atic tzij puwi' ri uwächulew, lal c'ut ri lal ajchak'e conojel ri nimak tak tinimit!"
}