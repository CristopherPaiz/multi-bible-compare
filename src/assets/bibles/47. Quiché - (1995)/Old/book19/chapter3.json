{
  "1": "Ajawaxel, e q'ui ri qui banom qui c'ulel chwe, e q'ui ri qui walijisam quib chwij;",
  "2": "¡e q'ui ri cäquibij chi ri nu c'aslibal: “man c'o ta u to'tajic rumal ri Dios!”",
  "3": "Are c'u ri lal, Ajawaxel, lal ri ch'ukubal wib, lal nimarisabal nu k'ij, lal ri cäyo'w la ri chajin anima' chwe.",
  "4": "Cuc' rakoj tak chi'aj quintz'onoj to'banic che ri Ajawaxel cutzelej c'u ulok u wäch nu tzij kas pa ri tastalicalaj u juyub,",
  "5": "quink'oyic, quinwar c'ut, quinc'astaj chi c'ut, rumal rech chi ri Ajawaxel cuya' ri u to'banic chwe.",
  "6": "Man quinxe'j ta wib che we jumulaj ajch'ojab ri' ri quisutim wij ri e c'o che nu ch'äquic.",
  "7": "Walij la, Ajawaxel. ¡Chincolo' la nu Dios! Lal quech'ayow la chiquipalaj ri qui banom qui c'ulel chwe; ¡Cäc'äjij na la ri qui ware ri e banal tak etzelal!",
  "8": "Lal, Ajawaxel, lal ri cujto'tajisan la; ¡tewichi'j ba' la ri tinimit la!"
}