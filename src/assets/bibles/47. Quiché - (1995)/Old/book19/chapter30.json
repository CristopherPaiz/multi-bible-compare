{
  "1": "Ajawaxel, in quinya' k'ij la rumal chi xincol la, man yo'm ta la be chi cäquitze'j nu wäch ri e nu c'ulel.",
  "2": "Ajawaxel, nu Dios, xintz'onoj ri to'banic la, xincunaj c'u la;",
  "3": "lal, Ajawaxel, xinesaj la pa u k'ab ri cämical; xya' la nu c'aslemal, man xintzokopij ta la.",
  "4": "Ix ri ix jic chuwäch ri Ajawaxel, ¡chebibixoj bix che, chi k'ijilaj ri tastalicalaj u bi'!",
  "5": "Xa c'u jubik' cäbeytaj ri royowal, are c'u ri rutzil man c'o ta u q'uisic. We cujok' chak'ab, ak'abil c'o chic ka quicotemal.",
  "6": "In xinna' wib chi co in c'olic, xinchomaj c'ut: “Man c'o ta jas quintzakow na.”",
  "7": "Lal Ajawaxel, pa ri tok'ob la xinjekeba' la pa jun cowilaj c'olbal. Xk'il c'u la ri to'banic la chwe xsach nu cux rumal ri xe'n ib.",
  "8": "Lal, Wajaw ri xukuje' nim banic la, quinsiq'uin che la xukuje' quintz'onon che la:",
  "9": "¿Jas ri cäch'äquic we quincämic quinc'am c'u bic pa mukic? ¡Ri puc'uc' ulew man cäcuin ta cuya' k'ij la mawi cutzijoj ri jiquil la!",
  "10": "Ajawaxel, chintatabej la, chel c'u'x la chwe; Ajawaxel, ¡chinto' la!",
  "11": "E q'uexom la pa xojowem ri nu juyuwem esam la ri atz'iak re bis chwe, cojom la jun watz'iak re nimak'ij.",
  "12": "Rumal ri', Ajawaxel xukuje' Dios, man cuya' taj quincanaj xak chi jeri': quebenbixoj na bix che u ya'ic k'ij la amak'el quinya' na maltioxinic che la."
}