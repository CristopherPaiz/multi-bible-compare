{
  "1": "Tewichital ri Ajawaxel, ri ch'ukul wech. Are' quintijonic qui nu colomisaj c'ut che u banic ri ch'o'j;",
  "2": "are' ri jicalaj wachil, ri nu c'olbal ri quinch'uw wi wib, ri c'ubal wib ri naj elinak chicaj, ri nu toronel; are' nu quetequic ch'ich', ruc' are' quinch'uw wi wib; are' quecojow tak ri tinimit chuxe' ri nu takanic.",
  "3": "Ajawaxel, ¿jas u banic ri winak rech cächoman la chrij? ¿Jas u banic ri winak aj uwächulew chi sibalaj nim quil wi la?",
  "4": "Ri winak xa je jacha' jun uxlabic; ri u c'aslemal jacha' jun nanoch' ri coc'owic.",
  "5": "Ajawaxel, jolo' la ri k'atibal qui wäch ri caj, chk'aj c'u la ulok; slabej la ri juyub rech quequesaj sib;",
  "6": "cheq'uiaka' tak ri ch'ab la, ri e caypa', bana' la chi ri e c'ulel la qui jabum quib quebanimajic.",
  "7": "Yuku' la ulok ri k'ab la chicaj, chinesaj la chupam ri choalaj plo; chinesaj la pa qui k'ab ri winak ri man weta'm ta qui wäch,",
  "8": "ri quequibij banoj tak tzij cäquiyac c'ut ri qui k'ab quiquiak'ab che u bixic ri chi'nic ri kas cäban na xa c'u che subunic.",
  "9": "Ajawaxel, quinbixoj jun c'ac' bix che la; quebenbixoj bix che la ruc' ri nimalaj arp.",
  "12": "Ri e ka c'ojol queq'uiyic jacha' jujun tico'n chupam jun ticonijibal; ri e ka mia'l e je ta ne rakan tak ja ri banom quetz'balil ri quetok'en ri u wi' ri rachoch Dios.",
  "13": "Ri e ka c'uja e nojinak e xaninak che ronojel u wäch k'obisabal. Ri e ka chij sibalaj quepok' pa tak mil, e mil chi mil e c'o pa tak ri ka juyub.",
  "14": "Ri e ka wacax ri e c'o chi qui tu' mawi jumul quetzakanic. Man e c'o ta rakoj tak chi'j re cojol tak xib.",
  "15": "¡Utz rech ri tinimit ri e c'o ronojel wa' ruc'! ¡Utz rech ri tinimit ri are' u Dios ri Ajawaxel!"
}