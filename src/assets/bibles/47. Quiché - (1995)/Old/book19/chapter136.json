{
  "1": "Chebiya' maltioxinic che ri Ajawaxel, utz c'ut ri are', junalic c'ut ri u lok'ok'ebal c'u'x.",
  "2": "Chebiya' maltioxinic che ri Dios ri c'o paquiwi' conojel ri diosib, junalic c'ut ri u lok'ok'ebal c'u'x.",
  "3": "Chebiya' maltioxinic che ri Cajaw ajawib; junalic c'ut ri u lok'ok'ebal c'u'x.",
  "4": "Che ri xuwi ri are' ri quebuban nimak tak mayibal junalic c'ut ri u lok'ok'ebal c'u'x.",
  "5": "Che ri xebanow ri caj ruc' no'jinic, junalic c'ut ri u lok'ok'ebal c'u'x.",
  "6": "Che ri xlic'ow ri ulew paquiwi' tak ri ja', junalic c'ut ri u lok'ok'ebal c'u'x.",
  "7": "Che ri xbanow ri k'ij xukuje' ri ic', junalic c'ut ri u lok'ok'ebal c'u'x:",
  "8": "Ri k'ij rech cätunun pa k'ij, junalic c'ut ri u lok'ok'ebal c'u'x.",
  "9": "Ri ic', xukuje' ri ch'imil rech quetunun chak'ab, junalic c'ut ri u lok'ok'ebal c'u'x.",
  "10": "Che ri xecämisan conojel ri e qui nabeal ri aj ejiptib, junalic c'ut ri u lok'ok'ebal c'u'x.",
  "11": "Che ri xebesan ulok ri aj israelib pa Ejipt, junalic c'ut ri u lok'ok'ebal c'u'x;",
  "12": "xulic' ri u k'ab ruc' nimalaj cuinem, junalic c'ut ri u lok'ok'ebal c'u'x.",
  "13": "Che ri xuban quieb che ri Quiäk Plo, junalic c'ut ri u lok'ok'ebal c'u'x.",
  "14": "Che ri xroc'owisaj ri Israel pa u niq'uiajil ri plo, junalic c'ut ri u lok'ok'ebal c'u'x.",
  "15": "Che ri xbik'tajisan ri paraon chupam ri Quiäk Plo xukuje' ri e rajch'ojab. Junalic c'ut ri u lok'ok'ebal c'u'x.",
  "16": "Che ri xuc'am u be ri u tinimit pa ri chaki'j uwo sak, junalic c'ut ri u lok'ok'ebal c'u'x.",
  "17": "Che ri xebusoc che cämical ri nimak tak ajawinelab, junalic c'ut ri u lok'ok'ebal c'u'x.",
  "18": "Che ri xresaj qui c'aslemal ri ajawinelab ri c'o qui cuinem, junalic c'ut ri u lok'ok'ebal c'u'x,",
  "19": "ri Sehon, ajawinel amorey; junalic c'ut ri u lok'ok'ebal c'u'x.",
  "20": "Xukuje' ri Og, ajawinel re Basan, junalic c'ut ri u lok'ok'ebal c'u'x.",
  "21": "Che ri xujach ri culew we ajawinelab ri' chquiwäch, junalic c'ut ri u lok'ok'ebal c'u'x,",
  "22": "xuya' c'u che rechbal ri Israel ri pataninel rech, junalic c'ut ri u lok'ok'ebal c'u'x.",
  "23": "Che ri cujnataj che aretak uj tzakinak, junalic c'ut ri u lok'ok'ebal c'u'x.",
  "24": "Che ri cujesan pa qui k'ab ri e ka c'ulel, junalic c'ut ri u lok'ok'ebal c'u'x.",
  "25": "Che ri quetzukuw ri winak xukuje' ri awaj, junalic c'ut ri u lok'ok'ebal c'u'x.",
  "26": "¡Chiya' maltioxinic che ri Dios aj caj, junalic c'ut ri u lok'ok'ebal c'u'x!"
}