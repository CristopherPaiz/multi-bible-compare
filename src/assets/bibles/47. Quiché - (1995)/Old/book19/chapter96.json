{
  "1": "Chibixoj jun c'ac' bix che ri Ajawaxel; chixbixon che ri Ajawaxel, iwonojel ri ix c'o cho ri uwächulew;",
  "2": "chixbixon che ri Ajawaxel, chiya' u k'ij ri u bi'; k'ij chi k'ij chiya' u tzijol ri u colonic.",
  "3": "Chitzijoj ri u juluwem xukuje' tak ri e u mayibal pa ri alaj tak tinimit xukuje' pa ri nimak tak tinimit,",
  "4": "rumal rech chi ri Ajawaxel nim xukuje' sibalaj takal che chi cak'ijilaxic: ¡caxex ib chuwäch chquiwäch conojel ri diosib!",
  "5": "Ri e qui diosib ri jule' tak tinimit chic man c'o ta jas ri quecuin ta che u banic, are' c'u ri Ajawaxel, are' xebanow ri caj.",
  "6": "¡C'o nimalaj juluwem chuwäch! ¡C'o cuinem xukuje' je'lal chupam ri cak'ijilax wi!",
  "7": "Chiya' che ri Ajawaxel, ri ix cachalaxic tak ri tinimit, ri cuinem xukuje' ri juluwem;",
  "8": "chiya' ri nim ilic che ri Ajawaxel ri ya'tal che; chixoc chuwäch ri rachoch cuc' tak sipanic,",
  "9": "chik'ijilaj ri Ajawaxel pa ri je'lalaj c'olbal ri cak'ijilax wi. ¡Conojel ri winak cho ri uwächulew quina' quib chuwäch!",
  "10": "Chibij chque ri nimak tak tinimit: “¡Ri Ajawaxel are ajawinel!” Are' xjekeban ri uwächulew rech man cäslab taj; junam cuban che u k'atic tzij paquiwi' tak ri tinimit.",
  "11": "¡Chquicot ri caj xukuje' ri uwächulew! ¡Chjinin ri plo xukuje' conojel ri c'o chupam!",
  "12": "¡Chquicot ri juyub xukuje' ronojel ri c'o chupam! ¡Quiraka' qui chi' ri juwi' tak che' ri e c'o pa ri c'ache'laj ruc' quicotemal!",
  "13": "¡Chuwäch ri Ajawaxel, ri cäpetic! ¡Je', cäpe che u k'atic tzij puwi' ri uwächulew! ¡Cätakan na paquiwi' tak ri tinimit cho ri uwächulew ruc' suq'uil xukuje' ruc' kastzij!"
}