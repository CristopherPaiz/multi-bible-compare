{
  "1": "¡Chyok' u k'ij ri Ajawaxel! Quink'ijilaj na ri Ajawaxel ruc' ronojel wanima', chupam ri u mulixic quib ri winak ri e tz'akatisanelab, chupam ri mulin ib chnimalaj conojel.",
  "2": "Ri e u banoj ri Ajawaxel e nimak, jachin tak c'ut ri quelok'ok'enic, quequichomaj quij.",
  "3": "Ri u chac sibalaj je'lic xukuje' cajuluwic, are c'u ri u suq'uil jekel chbe k'ij sak.",
  "4": "U banom chi man c'o ta qui sachic tak ri mayibal ri e u banom. Ri Ajawaxel ch'uch'uj xukuje' quel u c'u'x;",
  "5": "cuya' tzukbal que ri nim queilowic; ¡man casach ta wi ri u c'ulwächinic pa u jolom!",
  "6": "Xuc'ut chuwäch ri u tinimit ri u cuinem ri e u chac, xujach c'ut ri culew ri e k'ijilal diosib pa qui k'ab.",
  "7": "Ri cuban ri Dios suc' xukuje' kastzij; cuya' cacu'bisax c'uxaj chquij ri e u takomal.",
  "8": "Co c'u e jekelic c'ä chbe k'ij sak, e banom c'u pa kastzij xukuje' colomal.",
  "9": "Xutor ri u tinimit, co xujekeba' ri u c'ulwächinic re chbe k'ij sak. Ri Dios tastalic xukuje' xibibal.",
  "10": "Ri no'j ri nim na are ri nim rilic ri Ajawaxel; jachin tak ri nim caquil wi c'o utzalaj qui chomanic. Amak'el cäya' na u k'ij ri Dios."
}