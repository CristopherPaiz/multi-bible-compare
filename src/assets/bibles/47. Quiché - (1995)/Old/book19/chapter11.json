{
  "1": "In quintzucuj u to'ic wib ruc' ri Ajawaxel. Xak lok' ri' we cäbix chwe: “Jät ja c'u' awib pa tak ri juyub jacha' ri chicop ri e c'o qui xic';",
  "2": "che ila' la ri banal tak etzelal: cäquicoj ri ch'ab pa ri c'am, cäquitanij ri q'uiakbal ch'ab, c'ä pa jun c'olbal ri c'utalic queq'uiakan wi ulok chque ri utzalaj tak winak ri e tz'akatisanelab pa ronojel.",
  "3": "We c'u yojyobinak chic ri pixab ri cäcu'bax ta wi c'uxaj, ¿jas ta chic ri cacuin ri utzalaj winak cubano?”",
  "4": "Ri Ajawaxel c'o chupam ri tastalicalaj rachoch, ri Ajawaxel c'o ri u tem re ajawibal pa ri caj, e jaktal ri e u bak'wäch queralwächij conojel ri winak.",
  "5": "Ri Ajawaxel queralwächij ri e suc' xukuje' ri e banal tak etzelal, ruc' ronojel u c'aslibal cäretzelaj qui wäch ri cäkaj chquiwäch ri u banic ri tokinic.",
  "6": "Ri Ajawaxel cujabij na paquiwi' ri e banal tak lawaloyil rachak k'ak', k'ak' xukuje' asubre, cuc'am na ulok jun quiakik' ri cuporoj ronojel. ¡Ri Ajawaxel cuya' na ri takal chque!",
  "7": "Suc' ri Ajawaxel culok'ok'ej c'ut ri suq'uilal; ¡Rumal ri' caquil na ri u palaj ri suc'alaj tak winak!"
}