{
  "1": "Nu Dios, chel c'u'x la chke xukuje' chujtewichi'j la; utz kilic chbana' la,",
  "2": "rech conojel ri nimak tak tinimit cho ri uwächulew cäquetamaj ri rayibal la xukuje' ri colobenic la.",
  "3": "Nu Dios, chk'ijilax la cumal tak ri tinimit; ¡conojel tak ri tinimit chk'ijilax la cumal!",
  "4": "Chquiraka' qui chi' tak ri nimak tak tinimit ruc' quicotemal, lal c'ut cäk'atow na la tzij paquiwi' tak ri winak; lal cac'amow la qui be ri nimak tak tinimit cho ri uwächulew.",
  "5": "Nu Dios, chyok k'ij la cumal tak ri tinimit; ¡conojel ta ba' ri tinimit chquiya' k'ij la!",
  "6": "Ri ulew u yo'm ri u wächinic; ¡ri ka Dios uj u tewichi'm!",
  "7": "¡Chujutewichi'j ri Dios! ¡Chyo'k u k'ij cumal conojel ri winak cho ri uwächulew!"
}