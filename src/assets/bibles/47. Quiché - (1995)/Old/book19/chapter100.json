{
  "1": "¡Chixbixon che ri Ajawaxel ruc' quicotemal, iwonojel ri ix c'o cho ri uwächulew!",
  "2": "Ruc' quicotemal chik'ijilaj ri Ajawaxel; ¡chixpet chuwäch cuc' rakoj tak chi'aj re quicotemal!",
  "3": "¡Chich'obo' chi Dios ri Ajawaxel; are' xujbanowic, uj c'u rech; uj u tinimit xukuje' uj u chij re ri u yuk'bal!",
  "4": "Chixpet chquichi' ri oquibal chupam ri rachoch chixoc c'u chupam ri rachoch chebibixoj tak bix re k'ijilanic. ¡Chebiya' tak maltioxinic che, chitewichi'j ri u bi'!",
  "5": "Utz c'ut ri Ajawaxel; ri u lok'ok'ebal c'u'x junalic, ri u jiquil man c'o ta u q'uisic."
}