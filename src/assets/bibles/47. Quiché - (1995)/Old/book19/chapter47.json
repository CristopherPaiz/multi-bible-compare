{
  "1": "¡Chipak'pa' u pa i k'ab tinimit tak iwonojel! ¡Chiya' u k'ij ri Dios ruc' rakoj tak chi'aj re quicotemal!",
  "2": "Rumal rech chi ri Ajawaxel, ri c'o chicaj, xibibal; are' ajawinel puwi' ronojel ri uwächulew.",
  "3": "Xebutuquij tak tinimit xukuje' nimak tak tinimit xebucoj chuxe' ri ka takanic.",
  "4": "U cha'om ri kechbal, ri nimarisabal u k'ij ri Jacob, ri xulok'ok'ej.",
  "5": "¡Ri Dios ri Ajawaxel pakalinak pa ri u tem re ajawibal chquixo'l rakoj tak chi'aj re quicotemal xukuje' cok'ebal tak trompet!",
  "6": "¡Chixbixonok, chebibixoj bix che ri ka Dios! ¡Chixbixonok, chebibixoj tak bix che ri Kajawinel!",
  "7": "¡Chibixoj jun bix che ri Dios, rumal rech chi are' ajawinel puwi' ronojel ri uwächulew!",
  "8": "¡Ri Dios are ri cajawinel ri nimak tak tinimit! ¡Ri Dios t'uyul puwi' ri tastalicalaj u tem re ajawibal!",
  "9": "Ri achijab ri nimak qui k'ij pa nimak tak tinimit, caquijunamaj quib ruc' ri u tinimit ri u Dios ri Abraham,",
  "10": "e rech c'u ri Dios ri cuinem ri e c'o chuwäch ri uwächulew. ¡Ri are' c'o puwi' ronojel!"
}