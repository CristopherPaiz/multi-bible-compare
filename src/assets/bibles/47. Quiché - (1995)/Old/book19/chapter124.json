{
  "1": "We ta ri Ajawaxel ma ta xc'oji' kuc' che u to'ic ka wi' —chubij c'u ri Israel camic—,",
  "2": "we ta ri Ajawaxel ma ta xc'oji' kuc' che u to'ic ka wi' aretak xewalij ri winak che u banic c'ax chke,",
  "3": "uj c'asal ta ri' xujquibik'o aretak xnicow ri coyowal chkij.",
  "4": "Xujuc'am ta bic ri' ri ja'; ¡jun nima' ta ri' xoc'ow ta pakawi'!",
  "5": "¡Xeboc'ow ta c'u ri' ri rekbala' pakawi'!",
  "6": "¡Tewichital ri Ajawaxel, ri man xuya' ta chi xujquit'ub ta cuc' ri qui ware!",
  "7": "Xujel chuwäch ri c'amibal jacha' jun chicop ri e c'o u xic' ri man cäkaj ta pa u k'ab ri tzucunel; ri c'amibal xt'okopitajic, xujanimaj c'ut.",
  "8": "Ri to'bal kib cäpe ruc' ri Ajawaxel, ri xbanow ri caj xukuje' ri ulew."
}