{
  "1": "Chixpetok, ka bixoj ri Ajawaxel ruc' quicotemal; chujbixon che ri ch'ukul kech xukuje' ka Colonel.",
  "2": "Chujoc chuwäch ruc' maltioxinic, chekabixoj bix che u ya'ic u k'ij.",
  "3": "Rumal rech chi ri Ajawaxel are' nimalaj Dios, ri nimalaj Ajawinel ri c'o paquiwi' conojel ri diosib.",
  "4": "Ri are' e c'o ri e u najil ri u pam ri ulew pa u k'ab; e rech ri juyub ri sibalaj naj e elinak chicaj.",
  "5": "Ri plo rech are', are' c'u xbanowic; ¡cuc' ri kas e u k'ab xunuc' ri chaki'j ulew!",
  "6": "Chixpetok, xucuxuj chujk'ijilanok; kaxucu' kib chuwäch ri Ajawaxel, are' c'ut ri are' xujbanowic.",
  "7": "Are' ka Dios, ri uj uj u tinimit; uj chij rech ri u yuk'bal. Chitampe' camic ri cubij are' chiwe:",
  "8": "“Micowirisaj ri iwanima', jas ri xc'ulmataj pa Merib; jacha' ri k'ijol pa Masa, pa ri chaki'j uwo sak,",
  "9": "aretak xinquic'ambejej ri e i mam, pune' xquil tak ri chac ri xebenbano.",
  "10": "Cawinak (40) junab xinoyowar cuc' we winak ri', xinbij c'ut: ‘We winak ri' sibalaj quinajtajisam quib chwij ¡man quequinimaj ta ri e nu takomal!’",
  "11": "Rumal ri' xinban ri chi'nic ri kas cäban na pa ri woyowal chi man queboc ta na pa ri nu c'olbal ri quinuxlan wi.”"
}