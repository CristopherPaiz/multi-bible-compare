{
  "1": "¡Chinto'tajisaj la, nu Dios, rumal ri bi' la! ¡To' la nu wi' ruc' ri cuinem la!",
  "2": "Nu Dios, chtatabej la ri nu ch'awem uc' la; chya' xiquin la che ri quinbij che la,",
  "3": "winak ri e banal tak nimal, xukuje' e ch'ujab qui yacom quib chwij cäcaj quinquicämisaj. ¡Man natal ta ri Dios chque!",
  "4": "Ri Dios c'ut are' quinto'wic; ri Ajawaxel u chajin ri nu c'aslemal.",
  "5": "Ri are' cuban na chi ri quetzelal ri nu c'ulel cäkaj paquiwi'.",
  "6": "Ajawaxel, ¡sacha' la qui wäch, lal c'u jic! Quebenchi'j c'u na tabal tak tok'ob pa wech wi quink'ijilaj c'u na' ri bi' la rumal rech chi lal utz,",
  "7": "in esam c'u la pa conojel tak ri e nu c'axc'olil wilom chi xech'äctaj ri e nu c'ulel."
}