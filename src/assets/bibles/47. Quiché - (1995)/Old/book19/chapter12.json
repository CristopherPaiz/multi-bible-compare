{
  "1": "Chinto'tajisaj la, Ajawaxel, man e c'o ta chi cojonelab ri e jic; man e c'o ta chi ri winak ri e jic canima'.",
  "2": "Xak banoj tzij chic cäquiban chbil tak quib; cäquitzijobela' quib ruc' subunic, xak quieb cubij ri cäquibij.",
  "3": "Ajawaxel, cheboko la ri quesubunic xukuje' ri cäquinimarisaj quib,",
  "4": "ri cäquibij: “Xuwi ta ne we c'o ka chi' chubana' chke; ri kak' cäto'w ka wi'. ¿Jachin ta lo ri cuchajij anima' che ka takic?”",
  "5": "Are wa' u bim ri Ajawaxel: “Chque ri mebayib xukuje' ri man c'o ta qui chuk'ab cäban pak'alenic chque xukuje' caban chque chi caquirik c'axc'olil. Rumal ri' camic quinwalijic camic, quebenya' c'u chque ri sibalaj qui rayim ulok.”",
  "6": "Ri e u chi'nic ri Ajawaxel e ch'ajch'oj; ¡junam ruc' ri sak puak ri sibalaj ch'ajch'oj na ri porom wukub mul chupam ri jorno!",
  "7": "Lal, Ajawaxel, cujchajij na la; ¡amak'el cujesaj na la pa qui k'ab we winak ri'!",
  "8": "Ri e banal tak etzelal xak apawije' quewacatilob wi, conojel c'u ri winak cäquiya' u k'ij ri etzelal."
}