{
  "3": "E are' c'ut ri aj israelib xequiya' chque ri aj levitib jujun chque tak ri qui tinimit xukuje' tak juyub re yuk'bal, je jacha' ri bim rumal ri Ajawaxel.",
  "4": "Nabe xban ri taklebenic chque ri u k'ab achalaxic aj levitib ri e petinak che ri Coat. Chque ri aj coatib ri e rija'lil ri Aaron, ri cojol tabal tok'ob, xya'taj oxlajuj tak tinimit chque, ri e rech ri ramak' ri Juda, ri Simeon, xukuje' ri Benjamin.",
  "5": "Chque ri niq'uiaj aj coatib chic xequitaklebej lajuj tak tinimit, ri e rech ri ramak' ri Eprain ri Dan xukuje' ri e rech ri pa niq'uiaj ramak' ri Manases.",
  "6": "Chuwi' chi c'u wa', e are' chic ri e u k'ab cachalaxic ri e aj levitib ri e petinak che ri Jerson xya'taj chque pa taklebenic oxlajuj tak tinimit, ri e rech ri ramak' ri Isacar, ri Aser, ri Neptali xukuje' ri pa niq'uiaj che ri ramak' ri Manases ri c'o pa Basan.",
  "7": "Chque chi c'ut ri u k'ab cachalaxic ri aj levitib ri e petinak che ri Merar xequitaklebej cablajuj tak tinimit, ri e rech; ri ramak' ri Ruben, ri Gad, xukuje' ri Zabulon.",
  "8": "Ri aj israelib xequijach chquiwäch ri aj levitib, pa taklebenic, tak tinimit xukuje' tak juyub re yuk'bal, je jacha' ri takanic ri u yo'm ri Ajawaxel rumal ri Moises.",
  "9": "We tinimit tak ri' ri quenatax tak ri qui bi', e are' xeyo'w ri aj ramak' ri Juda xukuje' ri ramak' ri Simeon,",
  "10": "xequirik c'ut ri aj levitib ri e qui tz'akatil ri e u k'ab rachalaxic ri Coat, ri e petinak che ri Aaron, e are' c'u xerikow ri nabe taklebenic.",
  "11": "Pa ri c'ache'laj ulew re ri Juda xeya' ri Quiriat-arba chque, ri u bixic, ri Hebron, u chuch qui tinimit ri e u k'ab tak rachalaxic ri tac'atic Anac, e cachil tak ri qui juyub re yuk'bal.",
  "12": "E are' c'ut ri rulew xukuje' ri e u k'ab tak u tinimit we tinimit ri' xeya' che ri rechbal ri Caleb, ri u c'ojol ri Jepon.",
  "13": "Man xuwi ta c'ut ri Hebron, ri tinimit re to'bal ib xya' chque ri man caquichomaj ta caquiban jun cämic, xeya' chque ri e u k'ab tak rachalaxic ri cojol tabal tok'ob ri Aaron we tinimit tak ri': Libna,",
  "14": "Jatir, Estemo,",
  "15": "Holon, Debir,",
  "16": "Ain, Jut xukuje' Bet-sems. We belejeb tak tinimit ri' e c'o tak ri culew re yuk'bal.",
  "17": "Che c'ut ri ramak' ri Benjamin xeya' che ri Gabaon, ri Jeb,",
  "18": "ri Anatot xukuje' ri Almon (e quiejeb tak tinimit e cachil tak ri qui juyub re yuk'bal),",
  "19": "jeri' chi ri qui tinimit tak ri e cojol tabal tok'ob ri e rija'l ri Aaron e oxlajuj chi conojel, chquijujunal e c'o tak ri qui juyub re yuk'bal.",
  "20": "Chque chic ri niq'uiaj quija'l ri aj levitib ri e u k'ab rachalaxic ri Coat xejach tak tinimit chquiwäch ri e rech ri ramak' ri Eprain.",
  "21": "Chque c'ut ri u juyub ri Eprain xeya' chque ri Siquem, jacha' tinimit re to'bal ib che jachin ri man cuchomaj taj cuban jun cämic, xukuje' c'u ri Jezer,",
  "22": "ri kibsaim xukuje' ri Bet-horon, e quiejeb tak tinimit e c'o tak ri qui juyub yuk'bal.",
  "23": "Chque ri aj ramak' ri Dan xequic'am wi ri Eltec, ri Jibeton,",
  "24": "ri Ajalon xukuje' ri Gat-rimon, e quiejeb tak tinimit e cachil tak ri qui juyub re yuk'bal;",
  "25": "che c'ut ri pa niq'uiaj ramak' ri Manases xequic'am quieb tak tinimit, ri Taanac xukuje' ri Gat-rimon, e cachil tak ri qui juyub re yuk'bal;",
  "26": "jeri' ri qui tinimit tak ri e u k'ab rachalaxic tak ri aj coatib e lajuj chi conojel, e cachil tak ri kas qui juyub re yuk'bal.",
  "27": "Chque ri aj levitib ri e rija'l ri Jerson xeya' quieb tak tinimit chque, ri e rech ri pa niq'uiaj ramak' ri Manases, e cachil tak ri kas qui juyub re yuk'bal: ri Golan, ri c'o pa Basan, rech cajwataj che jacha' jun tinimit re to'bal ib, xukuje' ri Beester.",
  "28": "Che ri ramak' ri Isacar xeya' chque, ri Sison, ri Daberat,",
  "29": "ri Jarmut, xukuje' ri En-ganim (e quiejeb tak tinimit), e cachil tak ri kas qui juyub que yuk'bal.",
  "30": "Che ri ramak' ri Aser xeya' chque, ri Misael, ri Abdon,",
  "31": "ri Helcat xukuje' ri Rehob (e quiejeb tak tinimit), e cachil tak ri kas qui juyub que yuk'bal.",
  "32": "Che ri ramak' ri Neptali xeya' oxib tak tinimit chque e cachil ri kas e qui juyub que yuk'bal: ri Seds ri c'o pa Galiley, rech cajwataj jacha' che jun tinimit re to'bal ib, ri Hamot-dor xukuje' ri Cartan;",
  "33": "jeri' chi ri qui tinimit tak ri e u k'ab cachalaxic ri jersonib e oxlajuj chi conojel, chquijujunal e cachil tak ri qui juyub re yuk'bal.",
  "34": "Chque c'ut ri e u k'ab achalaxic aj levitib ri c'ä e c'o na, e are' tak rija'lil ri Merar, xequiya' chque che ri Zabulon, ri Jocneam, Cart,",
  "35": "Dimna xukuje' ri Naalal, e quiejeb tinimit tak e cachil tak ri qui juyub que yuk'bal.",
  "36": "Che ri ramak' ri Ruben xeya' ri Beser, ri Jahaz,",
  "37": "ri Cademot xukuje' ri Mepaat, e quiejeb tak tinimit e cachil ri kas qui juyub que yuk'bal.",
  "38": "Che ri ramak' ri Gad xequiya' chque, ri Ramot re Galaad, rech chajwataj jacha' jun tinimit re to'bal ib, ri Mahanaim,",
  "39": "ri Hesbon xukuje' ri Jazer (e quiejeb tak tinimit e cachil tak ri kas qui juyub que yuk'bal),",
  "40": "jeri' chi tak ri tinimit ri xequitaklebej ri e u k'ab cachalaxic ri aj levitib ri c'ä e canajinak canok, ri u bixic, ri e rija'lil ri Merar, e cablajuj chi conojel.",
  "41": "Ri tak qui tinimit ri aj levitib chquixo'l ri aj israelib e cawinak wajxakib chi conojel, chquijujunal e cachil tak ri kas qui juyub que yuk'bal,",
  "42": "ri qui sutim quij ri tinimit tak chquijujunal. E je conojel we tinimit ri'.",
  "43": "Jewa' xuban ri Ajawaxel che u ya'ic chque ri aj israelib ri ulew ri' ruc' chi'nic ri kas cäban na, chi cuya' chque ri e qui mam xquechbej c'ut xecanaj c'u can chila'.",
  "44": "Ri Ajawaxel xutz'akatisaj ri xuchi'j chque, xuya' c'u jamaril chque pa ronojel ri ulew. Ri e qui c'ulel man xecuin taj xech'ojin ta chi cuc', are' c'ut xyo'w ri Ajawaxel chque ri ch'äcanic paquiwi' ri qui c'ulel.",
  "45": "Mawi ta ne xa ta jun tzij xcanajic ri ma ta xtz'akatic chque conojel ri utzalaj tak chi'nic ri xebuchi'j ri Ajawaxel chque ri aj israelib."
}