{
  "1": "Xinwil chi c'u na jun c'utwächinic. Xc'utun jun winak chnuwäch ri ruc'am jun etabal pa u k'ab.",
  "2": "Xinc'ot u chi': “¿Jawije' ri catbe wi?” Ri are' xutztelej u bixic chwe: “Quenwetaj na ri tinimit Jerusalen, che retamaxic ri u rabic xukuje' ri u wäch.”",
  "3": "Xinwil c'ut chi benam cuban ri tako'n aj caj ri tzijoninak can wuc', jun chi c'u tako'n xel ulok che u c'ulaxic",
  "4": "je c'u xubij wa' che: “Chatxiq'uin che u bixic che ri c'ojol ala ri ruc'am bic ri etabal c'am: ‘Ri Jerusalen quec'oji' chi na winak chupam xukuje' tak awaj man cuya' ta chi c'ut quec'oji' ta chi na nimak tak u tapia.",
  "5": "Are' c'u ri Ajawaxel cajiquiban u bixic: In quinux na jacha' ta ne jun nimalaj tapia re k'ak' ri cusutij rij ri Jerusalen, pa u niq'uiajil c'ut ri tinimit quinc'ut wi na ri nu juluwem.’ ”",
  "10": "Ri Ajawaxel cujiquiba' u bixic: “¡Chixbixonok rumal ri quicotemal, winak re Jerusalen, rumal rech chi quinpetic quinel jekel chixo'l!”",
  "11": "Aretak chec'ulmataj wa', e q'ui tak ri nimak tak tinimit ri caquijunaj na quib ruc' ri Ajawaxel. Ri are' cubij na: “Xukuje' we nimak tak tinimit ri' quebux na nu tinimit. Quinjeki' c'u na ri in chixo'l ix.” Je c'u ri' ri ix quich'ob na ix chi are' ri Ajawaxel ri c'o ronojel u cuinem are' in takowinak ulok.",
  "12": "Ri Ajawaxel cubana chi rech che ri Juda ri rech can nabe ri sibalaj nim u k'ij pa ri tastalicalaj ulew, xukuje' cuya' chi na c'ac' u tzijol ri Jerusalen jacha' u tinimit ri cha'talic.",
  "13": "¡Chi ronojel ri uwächulew chi yinil chuwäch ri Ajawaxel, cäpe c'ut ri are' kuc' quel ulok kas chupam ri tastalic c'olbal jawije' ri jekel wi!"
}