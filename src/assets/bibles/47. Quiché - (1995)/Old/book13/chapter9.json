{
  "1": "Jewa' ri xbanic, ronojel Israel xtz'ibataj ri u bi' chupam ri qui wuj tak ri ajawinelab re Israel. E are c'u ri winak ri e c'o pa Juda xecharchatex bic, pa Babilon u mac rech ri quetzelal.",
  "2": "Ri nabe tak winak ri xetzelej pa tak ri culew xukuje' pa tak ri e qui tinimit ri aj israelib, e cojol tabal tok'ob, e aj levitib quepatanij c'ut pa ri rachoch Dios.",
  "3": "Pa Jerusalen xequijekeba' wi quib tak ri e rija'lil tak ri Juda, Benjamin, Eprain xukuje' ri Manases.",
  "4": "Chque ri e rija'lil ri Juda: Utay, u c'ojol ri Amihud, u c'ojol c'ut ri Omri, u c'ojol c'ut ri Imri, u c'ojol c'ut ri Bani, e rija'lil ri Pares wa', u c'ojol ri Juda.",
  "5": "Chque ri e aj Silonitab: Asaiy, ri nabeal chque ri e u c'ojol.",
  "6": "Chque ri e rija'lil ri Zera: Jeuel xukuje' ri e rachalaxic, e wakib sient jumuch' lajuj (690) winak.",
  "7": "Chque ri e rija'lil ri Benjamin: Salu, u c'ojol ri Mesulam, u c'ojol c'ut ri Hodabiy, u c'ojol c'ut ri Asenu;",
  "8": "ri Ibneiy, u c'ojol ri Jeroham; Ela, u c'ojol ri Uz, u c'ojol c'ut ri Micri; ri Mesulam, u c'ojol ri Sepatiy, u c'ojol c'ut ri Reuel, u c'ojol c'ut ri Ibniy.",
  "9": "Ri e cachalaxic, e je jas ri u cholajil ri quija'lil, e belejeb sient cawinak waklajuj (956), conojel e c'amal tak qui be jujun ja winak.",
  "10": "Chque ri e cojol tabal tok'ob: Jedaiy, Joiarib, Jaquin,",
  "11": "Azariy, u c'ojol ri Hilsiy, u c'ojol c'ut ri Mesulam, u c'ojol c'ut ri Sadoc, u c'ojol c'ut ri Meraiot, u c'ojol c'ut ri Ahitob, takanel nim u k'ij chupam ri rachoch ri Dios;",
  "12": "Adaiy, u c'ojol ri Jeroham, u c'ojol c'ut ri Pasur, u c'ojol c'ut ri Malquiy; Masay, u c'ojol ri Adiel, u c'ojol c'ut ri Jazer, u c'ojol c'ut ri Mesulam, u c'ojol c'ut ri Mesilemit, u c'ojol c'ut ri Imer;",
  "13": "xukuje' ri e rachalaxic, e jun mil wukub sient oxc'al (1760) e c'amal tak qui be jujun ja winak, achijab ri sibalaj quena'w che ri patanijic chupam ri rachoch ri Dios.",
  "14": "Chque ri e aj levitib: ri Semaiy, u c'ojol ri Hasub, u c'ojol c'ut ri Azricam, u c'ojol c'ut ri Hasabiy, chque ri ralaxic ri Merar;",
  "15": "Bacbacar, Hers, Galal xukuje' ri Mataniy, u c'ojol ri Micaiy, u c'ojol c'ut ri Zicr, u c'ojol c'ut ri Asap;",
  "16": "Obadiy, u c'ojol ri Semaiy, u c'ojol c'ut ri Galal, u c'ojol c'ut ri Jedutun; Berequiy, u c'ojol ri As, u c'ojol c'ut ri Elcan, ri xjeki' chquipam ri alaj tak qui tinimit ri e aj netopatitab.",
  "17": "Ri e chajil tak oquibal: ri Salum, ri Acub, ri Talmon, ri Ahiman. Ri Salum, ri cachalal wa', are' c'amal qui be,",
  "18": "c'ä je c'ut camic, chajil rech ri roquibal ri ajawinel, ri c'o pa ri elebal k'ij. E are' tak chajil tak oquibal wa' ri e c'o chquixo'l tak ri aj levitib.",
  "19": "Ri Salum, u c'ojol ri Core, u c'ojol ri Ebiasap, u c'ojol ri Core, xukuje' tak ri rachalaxic ri e aj coretib, e are' tak wa' ri e cojom che u chajixic ri oquibal chupam ri k'ijilabal, jacha' ri e qui banom ulok ri e qui mam xquichajij canok ri oquibal pa ri u kajebal ri Ajawaxel.",
  "20": "Nabe canok, ri Pinees, u c'ojol ri Eleazar, are c'amal can qui be nabe. ¡Chc'ol ba' ri Ajawaxel ruc'!",
  "21": "Ri Zacariy, u c'ojol ri Meselemiy, are' chajil oquibal chupam ri Lic'om Rachoch Dios re rikoj ib ruc' ri Dios.",
  "22": "Ri cajilabal ri e chajil tak oquibal ri xecha'ic e quieb sient cablajuj (212) jas ri u cholajil ri cajilabal ri jujun ja, winak ri e c'o pa tak ri tinimit ri xejeki' wi. Ri David xukuje' ri Samuel, ri k'axal tzij, e are' ri xecojow che we ekle'n ri', cacu'bisax c'u c'uxaj chquij.",
  "23": "Ri e are' e jacha' ri e qui c'ojol caquiq'uexela' tak quib che u chajixic ri oquibal chupam ri rachoch ri Ajawaxel, ri u bixic wa' ri k'ijilabal.",
  "24": "E c'o chajil tak oquibal pa ri quiejeb xcutaj: pa ri elebal k'ij pa ri u kajebal k'ij pa ri u mox ri elebal k'ij xukuje' pa ri riquiak'ab elebal k'ij.",
  "25": "Ri e cachalaxic ri e jekel pa tak ri qui tinimit, quepe che qui to'ic quebel qui jala' c'u wukutak k'ij.",
  "26": "E are' c'ut ri quiejeb chajil tak oquibal ri nimak na quekle'n, ri e aj levitib, amak'el e c'o che chajinic, quequichajij ri oquibal xukuje' tak ri k'inomal ri e c'o chupam ri rachoch ri Dios.",
  "27": "Junak'ab quesolin chrij tak ri rachoch Dios, e cojom c'u che u chajixic xukuje' che qui jakic tak ri roquibal ronojel ak'abibal.",
  "28": "Jujun chque e jachom tak ri chaconisan pa qui k'ab ri quebajwataj che ri k'ijilanic, quecajilaj c'ut quequesaj ulok xukuje' aretak quequiyaco.",
  "29": "Niq'uiaj chic e jachom ri jule' tak chaconisan chic pa qui k'ab xukuje' ri e tastalic tak jastak, xukuje' ri c'äj, ri u wa'l uva, ri aseit, ri c'oc' k'ol, xukuje' tak ri c'oc'al.",
  "30": "Jujun chque ri e cojol tabal tok'ob e are' ri quesuc'uman tak ri c'oc'al;",
  "31": "jun c'u aj levi ri Matatiy u bi', nabeal, u c'ojol ri Salum ri aj coretib, are' quebanow tak ri lej amak'el ri quebajwataj che sipanic.",
  "32": "Jujun chque ri quija'lil ri e aj coatib yo'm qui takquil che qui suc'umaxic ri caxlanwa ri e tastalic ri quenutubax tak conojel tak ri k'ij re uxlanem.",
  "33": "E c'o xukuje' bixonelab, c'amal tak qui be ri jujun tak ja winak aj levi ri e jekel pa tak ri ja ri e c'o pa tak u xcut ri rachoch Dios, man cuya' taj cäquiban jule' tak chac chic, rumal rech chipak'ij chi chak'ab latz' qui wäch e c'o chupam ri qui patanijic.",
  "34": "E are' tak wa' ri e c'amal tak qui be ri jujun tak ja winak aj levi, pa ri qui cholajil ri quija'lil ri e jekel pa Jerusalen.",
  "35": "Chupam ri tinimit Gabaon jekel wi ri Jehiel, u tat ri Gabaon. Ri rixokil Maac u bi'.",
  "36": "Ri e u c'ojol c'ut e are' tak ri Abdon, ri nabeal: Zur, Sis, Baal, Ner, Nadab,",
  "37": "Jedor, Ahio, Zacariy xukuje' ri Miclot,",
  "38": "are' c'u u tat ri Simeam. Xukuje' c'ut we winak ri', xquitakej u banic quech ri xequiban ri cachalal, xejeki' cuc' pa Jerusalen.",
  "39": "Ri u c'ojol ri Ner are' ri Sis, ri u c'ojol ri Sis are' ri Saul, are c'ut ri e u c'ojol ri Saul are' ri Jonatan, Malquixu, Abinadab xukuje' ri Es-baal.",
  "40": "Ri u c'ojol ri Jonatan are' ri Merib-baal, ri u c'ojol ri Merib-baal are' ri Micaiy.",
  "41": "Ri e u c'ojol ri Micaiy e are' wa' Piton, Melec, Tare xukuje' ri Acaz.",
  "42": "Ri u c'ojol ri Acaz are' ri Jar, ri e u c'ojol ri Jar are' ri Alemet, Azmabet xukuje' ri Zimri; ri u c'ojol ri Zimri are' ri Mos,",
  "43": "are c'u ri u c'ojol ri Mos are' ri Bin, ri u c'ojol ri Bin are' ri Repaiy, ri u c'ojol ri Repaiy are' ri Elas, ri u c'ojol ri Elas are' ri Azel.",
  "44": "Ri e u c'ojol ri Azel e wakib, ri je qui bi' wa': Azricam, Bocru, Ismael, Seariy, Obadiy xukuje' ri Hanan. E are' tak wa' ri e u c'ojol ri Azel."
}