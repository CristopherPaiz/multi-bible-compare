{
  "1": "Ri e chomanic e rech ri winak; ri q'uisbal u tza'm tzij ruc' ri Ajawaxel c'o wi.",
  "2": "Che ri winak utz cäril ronojel ri cubano, are' c'u ri Ajawaxel are' cak'atow tzij paquiwi' tak ri chomanic.",
  "3": "Chebajacha' tak ri a chac pa u k'ab ri Ajawaxel, utz c'u quebel na ri cachomaj qui banic.",
  "4": "Ri Ajawaxel u winakirisam ronojel che jun patanijic; xukuje' ne ri itzel winak che ri k'ij re ri c'äjisabal wächaj.",
  "5": "Ri Ajawaxel man quebucoch' taj ri cäquiban nimal; matam o chanim cäquirik na ri c'äjisabal qui wäch.",
  "6": "Ruc' lok'ok'ebal c'uxaj, xukuje' kastzij, cäcuy ri macaj; we cäkaya' u k'ij ri Ajawaxel canajtin jun ri' che ri etzelal.",
  "7": "Aretak ri Ajawaxel cäkaj ri u c'aslemal jun winak chuwäch, xukuje' ne cuc' ri qui banom qui c'ulel che quebucoj pa jamaril ruc'.",
  "8": "Nim na u k'ij ri jubik' ri ch'äcom ruc' ch'ajch'ojil, chuwäch ri nimalaj ch'äcoj ri ch'äcom ruc' subunic.",
  "9": "Che ri winak caya' wi ri qui banic ri chomanic, ri Ajawaxel are' cäc'amow u be ri e u xo'l tak rakan.",
  "10": "Ri ajawinel are cubij ri cäbix che rumal ri Dios, man cuban ta jun k'atan tzij ri ma ta suc'.",
  "11": "Ri e pajbal xukuje' ri e etabal quekaj chuxe' ri u k'atan tzij ri Ajawaxel; conojel ri pajbal e banom rumal are'.",
  "12": "Ri ajawinelab man quequic'amowaj taj ri itzel tak banoj, rumal rech chi ri tem re ajawibal are' u tac'alibal ri suq'uilal.",
  "13": "Ri ajawinelab are' cäquilok'ok'ej xukuje' are' cäkaj chquiwäch ri cätzijon ruc' tz'akatil ri man ruc' ta cawächil.",
  "14": "Ri royowal ri ajawinel are' tako'n re cämical, quech c'ut ri ajno'jab ri u tzucuxic u jamarisaxic.",
  "15": "Ri u quicotemal ri ajawinel chi'nic rech c'aslemal, are c'u ri utzalaj u rayibal xak junam ruc' ri sutz' ri ruc'am jäb.",
  "16": "Are utz na u rikic no'j che u q'uexwäch k'an puak; are utz na ri utzalaj chomanic chuwäch ri sak puak.",
  "17": "Ri qui be ri e suc' are ri u najtajisaxic quib che ri etzelal; ri u chajixic ri ka c'aslemal are wa' ri u chajixic kib pa kech wi.",
  "18": "Chrij ri nimal, cäpe ri tzakmajic; chrij ri nimarisan ib, ri tzakic.",
  "19": "Are utz na u mach'irisaxic ib cuc' ri mebayib, che u banic ib k'inom cuc' ri e banal tak nimal.",
  "20": "Ri utz cuban che cuc'axic ri jastak utz quelic; ¡sibalaj utz re ri cujiquiba' u c'u'x chrij ri Ajawaxel!",
  "21": "Ri cächoman ruc' no'jinic cabinax c'oxomanel che; ri ch'uch'ujalaj tak tzij cäch'äcanic.",
  "22": "We c'o utzalaj chomanic c'o jun u q'uiyibal c'aslemal ri'. Ri qui tijoxic ri man c'o ta qui no'j xukuje' man no'j taj.",
  "23": "Ri cächoman ruc' no'j, utz u bixic ri cubij, e are' c'ut ri e u tzij utzalaj ch'äcanic cubano.",
  "24": "Ri tzij ri e qui' e jun rakaj juyubal räx cab: cuqui'yarisaj ri chajin anima' quequiya' c'u c'ac' tak chuk'ab.",
  "25": "E c'o be ri je ta ne e suc' quebilitajic, pa ri qui q'uisbal c'ut c'o wi ri cämical.",
  "26": "Ri u wi'jinic ri cachacunic cätakchi'n che chac; ri numic ri cuna' are' cätakchi'n che u banic.",
  "27": "Ri banal etzelal are' jun jorno re etzelal, ¡xukuje' ne ri e u tzij quejunamataj ruc' ri rak' k'ak'!",
  "28": "Ri itzel winak quebuyac ch'o'j; ri yacal tzijtal are' cäyacow c'ulelam tak ib.",
  "29": "Ri ch'u'j u jolom cusub ri rachil cujech'obisaj bic pa jun itzel be.",
  "30": "Quebuyupuchij ri e u bak'wäch ri cuchomaj u banic lawaloyil; quebutia' ri u chi' ri bantajinak lawaloyil rumal.",
  "31": "Ri e sak tak wi'aj e jun corona ri takalic, ri ch'äcom rumal jun c'aslemal ri tz'akat pa ronojel.",
  "32": "Are c'o na u k'ij ri coch'onic chuwäch ri chuk'ab; are c'o na u k'ij ri u ch'äquic rib jun pa re wi che u q'uexwäch ri qui ch'äquic tak tinimit.",
  "33": "Ri winak quebuq'uiak taklebenic, are' c'ut ri Ajawaxel are cajiquibanic ronojel."
}