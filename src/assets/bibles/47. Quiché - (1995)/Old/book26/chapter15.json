{
  "1": "Ri Ajawaxel xinuch'abej, xubij c'u chwe:",
  "2": "“¿Jas ri utz wi na ri u cuta'mil ri juwi' uva chuwäch ri qui che'al tak ri juwi' tak che'?",
  "3": "Ri u cuta'mil man c'o ta jas cupatanij, ¡mawi ne cajwataj ta che u banic jun xequelebal!",
  "4": "Man c'o ta cajwataj wi xa' che si'. Aretak ri k'ak' u c'atisam chic ri qui tza'm e ak'alarinak chic ri qui c'u'x, ¿jas ta chi qui patan?",
  "5": "We aretak c'ä wocolic man c'o ta jas u patan, ¡e ta chi c'u lo ri camic ri c'atinak chic jas ta chi cupatanij!",
  "6": "Rumal ri' in, ri Ajawaxel, quinbij: Je jacha' ri cäban che ri u cuta'mil ri juwi' uva caya' pa ri k'ak' rech canicowic, jeri' xukuje' quinban na che qui ya'ic pa ri k'ak' ri winak ri e c'o pa Jerusalen.",
  "7": "In quink'alajisaj na wib chi e nu c'ulel. Queto'taj na chuwäch jun k'ak', jun k'ak' chi c'ut caq'uisow na tzij paquiwi'. Aretak c'u quink'alajisaj wib chi nu c'ulel, ri ix qui wetamaj na chi ri in, in ri' ri Ajawaxel.",
  "8": "Quinban na chi ri ulew cux jun chaki'j uwo sak, rumal rech chi man xux ta jic chnuwäch. In, ri Ajawaxel, quinjiquiba' u bixic.”"
}