{
  "1": "“In oquinak chic chupam ri nu ticbal cotz'i'j alaj wana'b, at ri catec'ulan wuc'. Nu majim chic ri nu mir xukuje' tak ri c'oc'al ri e ya'tal chwe, nu naom chic ri juyubal räx cab re ri wakaj, uq'uiatajinak chic ri u wa'l nu uva xukuje' ri nu leche.” “Lok'alaj tak wachil, chixwok xukuje' chixuq'uianok, ¡Chiwuq'uiaj ronojel ri qui waj!”",
  "2": "“Ri in cätajin quinwaric c'asc'atinak c'ut ri wanima'. Xinto chi ri quinlok'ok'ej casiq'uin chuchi' ri uchi'ja: ‘¡Chajaka' chnuwäch, nu lok'; alaj wana'b, alaj nu ut ri k'apoj! ¡Ri nu jolom nebel rumal ri räxk'ab! ¡Ri räxk'ab re ri chak'ab cabelel pa nu jolom!’",
  "3": "‘Wesam chic ri watz'iak; ¡quebencoj chi c'u na ri' jumul! E nu ch'ajom chic ri wakan; ¡quenoj chi c'u ri' jumul che ri puc'uc' ulew!’",
  "4": "Ri quinlok'ok'ej xunim ulok ri u k'ab chupam ri u julil ri uchi'ja. ¡Are wa' ri sibalaj xinslabesanic!",
  "7": "Xinrik cumal ri chajinelab ri quebanow ri solinic chupam ri tinimit; xinquich'ayo, xinquisoco; ¡ri quechajin ri oquibal chupam ri tinimit ruc' chuk'ab xquijolij ri nu ch'ukubal!",
  "8": "Ixokib aj Jerusalen, we quirik ri nu lok', chichi'j chwe chi quibij che chi cätajin quincäm rumal lok'ok'ebal c'uxaj.”",
  "9": "“¿Jas ri u jalbem rib ri a lok', je'lic chquixo'l tak ri je'lic? ¿Jas ri u jalbem rib ri calok'ok'ej chi cujatakchi'j che u banic we chi'nic ri'?”",
  "10": "“Ri nu lok' räxbak'alic sakpak'alic, man sachbal ta chquixo'l ri mil tak achijab.",
  "11": "Ri u jolom re utzalaj k'an puak; ri u wi' u k'ajom tak rib k'ek k'ek jacha' jun joj;",
  "12": "ri e u bak'wäch e quieb ut ri e atinisam chupam leche, ri e kajinak chunakaj jun c'olbal ja';",
  "13": "ri e jutak peraj u palaj e nimak tak ticbal cotz'i'j ri e c'o wi c'oc'alaj tak cotz'i'j. Ri e u chi' e roxox tak ri quebelel wi ulok jutak tz'uj mir;",
  "14": "ri e u k'ab e lak'apubal k'abaj re k'an puak ri ch'ukutal quij che ri je'lic abaj ri topas; ri u cuerp pilimalaj marpil ri u ware ri elepant ri e ch'epom tak je'lic abaj ri sapir che.",
  "15": "Ri e u ch'ec e tak rakan ja re marmol ri co e tac'al paquiwi' tak tac'alibal re utzalaj k'an puak; ri u bantajic man sachbal taj jacha' ri e chacalte' re ri Libano;",
  "16": "ri u pa u chi' man c'o ta c'o wi ri u qui'al. ¡Ronojel are' are jun ch'äcanel! Je u banic wa' ri nu lok', je u banic wa' ri lok' chwe, ixokib aj Jerusalen.”"
}