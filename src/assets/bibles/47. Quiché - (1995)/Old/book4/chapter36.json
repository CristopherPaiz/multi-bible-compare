{
  "1": "Ri e c'amal tak be que jujun ja tak winak chque ri e rachalaxic ri Galaad, kas e rija'lil ri Maquir, ri Manases xukuje' ri Jose, xebe che u bixic che ri Moises xukuje' chque ri e c'amal tak qui be jujun tak ja winak aj israelib, xebechok c'u chque:",
  "2": "“Ri Ajawaxel xuya' takanic chi at, Moises, cajach na ri ulew rumal taklebenic chquiwäch ri aj israelib ri caquitakej na chquijujunal, xukuje' xatutako chi ri ulew ri ya'tal che ri Zelopehad, ri xukuje' kachalal, chi chaya' chque ri e u mia'l.",
  "3": "We c'u ri e are' quec'ule cuc' alabom ri e rech jun amak' chic aj israel, ri ulew ri cäyataj chque man u tz'akatil ta chic ri ka amak' cak'ax na pa u k'ab ri qui amak' ri quec'ule wi. Jeri' cächapletaj na resaxic jubik' che ri xya'taj chke rumal taklebenic.",
  "4": "Aretak c'u queltakal ri junab re torobal pa Israel, ri culew wa' kas xa jumul cäk'ax na pa u k'ab ri jun amak' chic man c'u u tz'akatil ta chic ri kech.”",
  "5": "Are c'u ri Moises, je jastak ri pixbenic ri xebuya' ri Ajawaxel che, xuya' we takanic ri' chque ri aj israelib: “Ri achijab ri e rech ri ramak' ri Jose c'o rumal ri cäquibij.",
  "6": "Ri Ajawaxel cuya' na c'olbal chi ri e u mia'l ri Zelopehad quec'ule ruc' jachin ri cäcaj wi, xuwi ta ne we e rachalaxic ri amak' ri quebel wi, are' ri amak' ri tataxel.",
  "7": "Ri ulew ri xquitaklebej chquijujunal pa Israel man cuya' taj quesax pa jun amak' cak'ax ta chi c'u pa jun; ronojel aj Israel rajawaxic cucanajisaj ri rechbal chupam ri kas ramak'.",
  "8": "We jun ixok re apachique amak' querechbej tak ulew rajawaxic cac'uli' ruc' jun achi ri xukuje' rija'lil ri kas ramak'. Jeri' chquijujunal ri aj israelib rajawaxic cucanajisaj ri echbal ri e u c'amom chque tak ri e u mam.",
  "9": "Man c'o ta jun echbal ri quel ta pa jun amak' cak'ax ta chi c'u chupam jun amak'. Chquijujunal tak ri amak' re Israel rajawaxic chucanajisaj ri ulew ri xutaklebej.”",
  "12": "ri e rija'lil ri Manases (ri u tat ri Manases are' ri Jose). Jeri' ri quechbal xcanaj chupam ri amak' ri quel wi ri qui tat.",
  "13": "E are tak takanic wa' xukuje' tak pixab ri xebuya' ri Ajawaxel chque ri aj israelib rumal ri Moises chupam tak ri lianic re Moab chunakaj ri Jordan, ri c'o chuwäch ri Jerico."
}