{
  "1": "¡Tok'ob u wäch ri Ariel, ri Ariel, ri tinimit ri xjeki' wi ri David! Cheboc'owampe na quieb oxib junab cuc' ri e u cholajil ri e u nimak'ij,",
  "2": "are c'u ri in quincoj na ri Ariel pa latz', e c'o c'u na juyuwem xukuje' ch'ikowem. Ri tinimit cux c'u na chwe in kas je jas ri Ariel.",
  "3": "Quebentak na bic ri e wajch'ojab rech cäquisutij awij, quincoj na jun cowilaj k'atibal chawij xukuje' quinban na jun c'otom chawij che a ch'äquic.",
  "4": "Catcanaj mach'alic cho ri ulew xak cäjasan chi na ri a kul jacha' jun xibinel man cäch'obtaj ta chi na jas ri cabij.",
  "7": "Conojel tak we tinimit ri' ri man quebajilataj ta ri quech'ojin ruc' ri Ariel, conojel ri quech'ojin ruc', ri cäcaj cäquikasaj ri nimak tak tapia ri c'o chrij, conojel ri quebanow c'ax che quebux na e jacha' jun achic' o jun c'utwächinic re chak'ab.",
  "8": "Je cäc'ulmatajic jacha' jun ri cämem cuban che wi'jal are pa u c'u'x chi cätajin cäwa'ic, aretak c'ut cäc'astajic tolon ri u pam o jacha' jun ri cämem cuban che chakij chi' are pa u c'u'x chi cätajin cutij ruq'uia', aretak c'ut cäc'astajic c'ä cächaki'j na u chi' chaki'j ri u pa u kul. Je cäquic'ulmaj na tak we tinimit ri' ri man quebajilataj ta ri quech'ojin ruc' ri juyub Sion.",
  "9": "¡Chixtakenok ix ix taquib! ¡Chixtakenok ix moyab, man c'o ta jas quiwilo! ¡Chitakej na bak'otem jacha' k'abarelab, pune' man c'o tzam i tijom!",
  "10": "U takom c'u bic ri Ajawaxel jun nimalaj waram piwi'. Ri e k'axal tzij e are' ri e u bak'wäch ri tinimit, are' c'u ri Ajawaxel u ch'ukum ruc' jun ch'ukubal.",
  "11": "Ronojel c'u c'utwächinic uxinak chiwe jacha' tzij ri tz'ibatal chupam jun botobic wuj, ri xukuje' t'ikom, we c'u c'o cayo'w che jun ri reta'm uwo wuj, cubij c'u che: “Chasiq'uij u wäch we wuj ri'”, cutzelej ta c'ut u bixic: “Man quincuin taj t'ikom c'ut.”",
  "12": "We c'u cäya' che jun ri man reta'm ta uwo wuj cubij c'u che: “Chasiq'uij u wäch we wuj ri'”, cutzelej ta c'ut u bixic: “Man weta'm ta uwo wuj.”",
  "13": "Ri Ajawaxel xubij chwe: “We tinimit ri' xak caquitzijoj chi quinquipatanij cäquiya' c'u nu k'ij xak ruc' ri qui chi' naj c'u c'o wi ri canima' chwe, ri k'ijilanic ri cäquiya' chwe xak winak e chomaninak, quicojom c'u pa qui jolom.",
  "14": "Rumal ri', cuc' tak mayibal xukuje' cajmajibal tak quimayirisaj chi na jumul we tinimit ri'. Ri qui no'j ri cajno'jab ri qui c'oxomanic ri e qui c'oxomanelab cäsach na qui wäch.”",
  "15": "¡Tok'ob qui wäch ri cäquic'u' quib chuwäch ri Ajawaxel che u c'u'ic ri cäquichomaj u banic, cäquiban ri quetzelal pa ri k'ekumal cäquibij c'ut: “Man c'o ta jachin cujilowic, Man c'o ta jachin quetamanic!”",
  "16": "¡Jewa' cäban che qui q'uexic ri jastak! Je ta ne chi cajunamatajtaj ta ri t'ac ruc' ri cächacunic. Jun banoj re t'ac man cubij ta che ri xbanowic: “Ri at man xinaban taj,” mawi jun banoj re t'ac che ri cayo'w u wächbal: “Man aweta'm ta ri cätajin cabano.”",
  "17": "Man cäbeytaj taj ri c'ache'laj cux na ulew ticonijibal, e are c'u ri ulew re ticonijibal jeri' quebantaj na c'ache'laj.",
  "18": "Pa ri k'ij ri' ri e t'oyab quecuin na quetanic aretak cäsiq'uix jun wuj chi qui xiquin, xukuje' ri moyab queca'y na, quebel na chupam ri k'ekumalil xukuje' ri räxcanacojil.",
  "19": "Ri man nimak ta qui k'ij quequicot chi na pa ri Ajawaxel, ri sibalaj e mebayib na quequicot chi na pa ri Tastalicalaj u Dios ri Israel.",
  "20": "Cäsach na qui wäch ri man c'o ta qui q'uixbal, man quilitaj ta chi na qui wäch ri cäquinimarisaj quib, cäq'uis na tzij paquiwi' ri xuwi cäquichomaj u banic etzelal,",
  "21": "ri quequik'abaj il patan chquij niq'uiaj winak chic, ri cäquicoj c'amibal pa ri u be ri k'atal tzij, ri ruc' subunic cäquik'il ri u banic suq'uilal che ri man c'o ta u mac.",
  "22": "Rumal ri' ri Ajawaxel ri u Dios ri Israel, ri xesan ulok ri Abraham chquixo'l ri itzel tak winak, cubij: “Kas camic cächapletaj bic ri Jacob man quel ta chi na u q'uixbal, mawi cäquiäkar chi ri u palaj,",
  "23": "aretak c'u cäquil ri e rija'lil, ri nu banom pa ri qui tinimit, cäquiya' na u k'ij ri nu tastajic, cäquixe'j c'u na quib chnuwäch, in ri Tastalicalaj u Dios ri Israel.",
  "24": "Ri sachinak qui c'u'x cäquetamaj na cuxic ajno'jab a are' c'ut ri wixwitanelab quequic'amowaj na tak ri tijonic.”"
}