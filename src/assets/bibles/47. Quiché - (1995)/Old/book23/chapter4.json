{
  "1": "Pa ri k'ij ri', xak e quieb oxib achijab quecanaj na canok, e wukub ixokib quech'ojin na puwi' jun achi, cäquibij na che: “Ri uj cäkatzuk kib ka tuquel, xukuje' uj cujlok'ow ri katz'iak, xuwi ta ne caya' chke chi cäbe ri a bi' chkij, cujawesaj c'u pa ri ka q'uixbal.”",
  "2": "Pa ri k'ij ri, ri tuxaj ri cuq'uiyisaj na ri Ajawaxel, cux na wikbal xukuje' juluwem chque ri quec'asi' na can pa Israel ri e wächinic ri quiquiq'uiyisaj ri ulew, are nimarisabal quib, are nimarisabal qui k'ij.",
  "3": "Ri quec'asi' na can pa Sion, ri queto'taj na can pa Jerusalen, ri cäya' chque chi quecanaj chila', quebinax na: “E tastal che u patanixic ri Ajawaxel.”",
  "4": "Aretak ri Ajawaxel chuk'ata' tzij, chuya' c'ut ri c'äjisabal wächaj, cujosk'ij na ri Jerusalen che ri qui quiq'uel ri e u cämisam, xukuje' quebuch'aj na ri aj Sion che ri e tz'ajtajinak wi.",
  "5": "Puwi' ronojel ri juyub Sion xukuje' paquiwi' conojel ri winak ri qui mulin quib chila', ri Ajawaxel cuq'uiyisaj na jun k'ekalaj sutz' pa k'ij, are c'u ri chak'ab jun juluwem xukuje' jun k'ak' ri canicowic. Paquiwi' conojel cac'oji' wi na ri u juluwem ri Ajawaxel,",
  "6": "che qui chajixic xukuje' che qui to'ic cux c'u na jun mu'jal ri cäk'atin ri u k'ak'al ri k'ij, xukuje' che to'bal quib chuwäch ri jäb xukuje' ri cakulja."
}