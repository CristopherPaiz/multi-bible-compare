{
  "1": "Pa ri k'ijol ri' cabij na: “Quinmaltioxin che la Ajawaxel, pune' c'u xpe oyowal la chwij nabe, ri oyowal la oc'owinak chic, tzelem chi la ri jamaril la chwe.",
  "2": "Ri Dios are' quincolowic cu'l nu c'u'x, man quinxe'j ta wib. Ri Ajawaxel are' to'bal wib xukuje' are nu chuk'ab, are nu Colonel.”",
  "3": "Xukuje' ri ix cuya' quixbec qui wuq'uiaj iwe ruc' quicotemal che ri u q'uiyibal ri colobal ib,",
  "4": "quibij c'u na: “Chiya' maltioxinic xukuje' chiya' u k'ij ri Ajawaxel, chitzijoj chque ri nimak tak tinimit ri jastak ri e u banom, chinataj chque chi are' c'o puwi' ronojel.",
  "5": "Chibixoj ri Ajawaxel, rumal chi e u banom mayibal tak jastak ri rajawaxic quetamax pa ronojel ri uwächulew.",
  "6": "Chebiya' rakoj tak chi'aj re quicotemal ri ix jekel pa Sion, rumal rech chi ri Tastalicalaj u Dios ri Israel c'o pa i niq'uiajil ruc' ronojel ri u nimalil.”"
}