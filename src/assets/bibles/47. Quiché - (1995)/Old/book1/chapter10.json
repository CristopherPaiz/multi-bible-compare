{
  "1": "E are wa' ri e qui ija'lil ri Sem, ri Cam, xukuje' ri Japet, ri e u c'ojol ri Noe, ri xebalaxic aretak oc'owinak chic ri k'ekal jäb.",
  "2": "Ri e u c'ojol ri Japet are ri Gomer, ri Magog, ri Maday, ri Jaban, ri Tubal, ri Mesec, xukuje' ri Tiras.",
  "3": "Ri e u c'ojol ri Gomer are ri Askenaz, ri Ripat, xukuje' ri Togarm.",
  "4": "Ri e u c'ojol ri Jaban are' ri Elis, ri Tarsis, ri Quitim, xukuje' ri Rodanim.",
  "5": "E are' tak wa' ri e rija'lil ri Japet ri xenojisan tak ri tak'aj, chquijujunal tak ri nimak tak tinimit xukuje' tak ri ija'lil chupam tak ri kas culew xukuje' ruc' tak ri kas qui ch'abal.",
  "6": "Ri e u c'ojol ri Cam are' ri Cus, ri Mizraim, ri Pot, ri Canaan.",
  "7": "Ri e u c'ojol ri Cus are' ri Seba, ri Habil, ri Sabta, ri Raam, ri Sabtec. Ri e u c'ojol ri Raam are' ri Seba, ri Dedan.",
  "8": "Ri Nimrod are' ri u tat ri Cus, ri nabe achi ri xnimar u k'ij cho ri uwächulew.",
  "9": "Ri Nimrod are nimalaj tzucunel rumal ri u to'banic ri Ajawaxel. Chi' esam wi ri tzij ri cäbixic: “Junam ruc' ri Nimrod ri xux nimalaj tzucunel rumal ri u rayibal ri Ajawaxel.”",
  "10": "Ri e tinimit tak ri xtakan wi ri Nimrod are ri Babel, ri Erec, ri Acad, ri Calne, ri e c'o pa Sinar.",
  "11": "Che we ulew ri' xel wi ri Asur, ri xebuyac tak ri tinimit aj Ninibe, ri Rehobot-Ir, ri Cal,",
  "12": "xukuje' ri tinimit Resen, ri nim, ri c'o chuxo'l ri Ninibe ruc' ri Cal.",
  "13": "Che ri Mizraim xepe wi ri aj ludeyib, ri aj anameyib, ri aj lehabitab, ri aj naptuhitab,",
  "14": "ri aj patruseab, ri aj casluhitab xukuje' ri aj captoritab, ri xepok'isan ri aj pilisteyib.",
  "15": "Ri u nabeal ri Canaan are ri Sidon; Het u bi' ri chak'axel.",
  "16": "Xukuje' are' qui mam ri aj jebuseyib, ri amoreyib, ri aj jerjeseyib,",
  "17": "ri aj hebeyib, ri aj araseyib, ri aj sineyib,",
  "18": "ri aj arbadeyib, ri aj zemareyib, ri aj hamateyib. Xquijabuj c'u quib conojel tak ri achalaxic aj Canaan.",
  "19": "Ri culew ri aj Canaan xopan c'ä chuchi' ri ulew re Jerar, cächapletaj ulok pa Sidon copan c'ä pa Gaz; chuwäch tak ri tinimit Sodom, Gomor, Adma, Zeboim, xopan c'ä pa Las.",
  "20": "E are wa' ri e rija'lil ri Cam. Chquijujunal tak ri nimak tak tinimit xukuje' tak ri achalaxic chupam tak ri kas culew xukuje' ruc' tak ri kas qui ch'ababal.",
  "21": "Ri Sem, ri nabeal chuwäch ri Japet, xukuje' xc'ojolanic. Conojel ri e ralc'ual ri Heber e rija'lil ri Sem.",
  "22": "Ri e u c'ojol ri Sem, are ri Elam, ri Asur, ri Arpaxad, ri Lud, xukuje' ri Aram.",
  "23": "Ri e u c'ojol ri Aram, are ri Uz, ri Ul, ri Jeter, xukuje' ri Mas.",
  "24": "Ri u tat ri Sala are' ri Arpaxad, ri u tat ri Heber are' ri Sala.",
  "25": "Ri Heber xec'oji' quieb u c'ojol: Peleg u bi' jun chque, pa tak c'u ri k'ij ri' xquitasala' quib ri winak cho ri uwächulew; ri rachalal ri Peleg, Joctan u bi'.",
  "26": "Ri e u c'ojol ri Joctan, are ri Almodad, ri Selep, ri Hazar-mabet, ri Jera,",
  "27": "ri Adoram, ri Uzal, ri Dicla,",
  "28": "ri Obal, ri Abimael, ri Seba,",
  "29": "ri Opir, ri Habil, xukuje' ri Jobab. Conojel wa' e u c'ojol ri Joctan,",
  "30": "xejeki' c'u pa tak ri ulew ri culic' rib che ri rulewal ri Mesa xebetakal c'ä pa Separ, ri are ri c'ache'laj ulew ri c'o pa elebal k'ij.",
  "31": "E are tak wa' ri e rija'lil ri Sem, chquijujunal tak ri nimak tak tinimit xukuje' tak ri achalaxic chupam ri kas culew xukuje' ruc' tak ri kas qui ch'abal.",
  "32": "E are wa' ri e calaxic ri e u c'ojol ri Noe, ri xquitasala' quib pa tak alaxic, xec'oji' c'u pa tak ri culew, e are c'u xepok'isan conojel ri nimak tak tinimit cho ri uwächulew aretak oc'owinak chic ri k'ekal jäb."
}