{
  "3": "Jumul camul ix yok'oninak chwe; ¿la ma ta quixq'uixic chi je i banom wa' chwe?",
  "4": "Pune' ta c'u ne in uxinak ajchak'mac, xuwi ri in ri' qui nu kajbej ri nu chak'maquil.",
  "5": "Are pa i c'u'x ix chi ix utz na chnuwäch, qui q'uiak c'ut ri nu quiäkasakil chi nu palaj.",
  "6": "Kas ba' chi wetamaj chi are' ri Dios banowinak ri c'ax chwe, are banowinak chi in kajinak pa ri c'amibal.",
  "7": "In quinrak nu chi': ‘¡Quincämisaxic!’, man c'o ta c'u jachin c'o jas cubij; quintz'onoj nu to'ic, man c'o ta c'u jachin jun cuban ta suq'uilal chwe.",
  "8": "Ri Dios u tz'apim ri be chnuwäch rech man quinoc'owtaj; u nojisam ri nu be che k'ekumalil.",
  "9": "E resam ri nu k'inomal; resam ri nu corona.",
  "10": "In u yo'm can pa jun nimalaj etzeletajic; ¡e resam ri e u c'amal ri weyebal c'uxaj!",
  "11": "Xukasaj ri royowal panuwi' je ta ne ri u banom ta u c'ulel chwe.",
  "12": "Conojel ri rajch'ojab xquiq'uiak quib panuwi'; xquicholajij quib chrij ri wachoch xquisuc'umaj quib che u q'uiakic quib chwij.",
  "13": "Ri Dios u banom chi ri e wachalal xukuje' tak ri e wachil quenajtin chwe caquiban c'u chwe chi je ta ne ri ma ta queta'm nu wäch.",
  "16": "We quinsiq'uij jun achi pataninel wech, man cach'aw taj pune' ta sibalaj quinta' tok'ob che.",
  "17": "We quinkeb ruc' ri wixokil, qui nu pakchi'j jela'; ri kas e nu c'ojol camuluw qui c'u'x chwe.",
  "18": "Xukuje' ne ri ac'alab caquetzelaj nu wäch; xuwi quinwalijic, caquichaplej nu yok'ic.",
  "19": "Ri e wachil ri sibalaj kanima' kib cuc' caquetzelaj nu wäch; ri sibalaj e lok' chnuwäch qui banom qui c'ulel chwe.",
  "20": "Ri nu tz'umal canaq'ui chque ri nu bakil, xak alicha' nu takem c'aslem.",
  "21": "Chel i c'u'x chwe, ix ri ix wachil, rumal rech chi ri Dios u kasan ri u k'ab panuwi'.",
  "22": "¿Jasche quitakej u banic c'ax chwe jacha' ri cuban ri Dios? ¿La ma ta sibalaj i banom chi c'ax chwe?",
  "23": "¡C'o ta banom wi c'o ta jachin quetz'iban tak ri e nu tzij quebutzoc' ta c'u can chuwäch ch'ich'!",
  "24": "¡C'o ta banom wi chi c'o ta jachin jun ruc' jun ch'ich' tzoc'obal quebutzoc' ta c'u chuwäch ri räxmamaj ch'ich' o chuwäch jun abaj rech man quesach taj!",
  "25": "In weta'm chi ri to'l we c'aslic, are' c'ut ri ch'awenel panuwi' waral cho ri uwächulew.",
  "26": "Pune' ta c'u ne ri nu tz'umal quetzak pa tak ch'akatak, in, chi winakil quinwil na u wäch ri Dios.",
  "27": "Cuc' ri kas e nu bak'wäch quinwil na u wäch, kas in, man jun winak ta chic.",
  "28": "Ri e nu chuk'ab xetuktubic aretak xinta' ri quibij: ‘¿Jas ri cakabano rech ma ta cäkatanaba' u banic c'ax che? Ri e u xe' ri retzelal kas ruc' e c'o wi.’",
  "29": "Chixe'j ba' iwib chuwäch ri ch'ich' re ch'o'j, ri ch'ich' re ch'o'j ri cucoj ri Dios, che u c'äjisaxic u wäch ri lawaloyil. Rech qui wetamaj chi c'o jun k'atan tzij.”"
}