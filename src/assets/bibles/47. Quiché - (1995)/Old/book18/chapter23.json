{
  "3": "¡C'o ta banom wi wetamam taj jawije' ri quinrik wi, jas ta c'u ri quinbano quinopanic jawije' ri jekel wi!",
  "4": "Quink'alajisaj ta c'u chuwäch ri nu c'ulmam, e q'ui c'ut ri to'bal tak wib ri e c'o wuc'.",
  "5": "¡Weta'm ta c'u ri' ri tzelebal wächaj ri quinya'o che ri cutzelej ta na u bixic chwe!",
  "6": "Ri are' man cucoj ta na ri' ri chuk'ab che nuc'ulelaxic, xa ne qui nu tatabej na,",
  "7": "cuya' c'u na u k'ij chi takal ri quinbij; cuk'alajisaj na ri' chi man c'o ta nu mac, ¡Xa c'u jumul ri' qui nu tzokopij canok!",
  "8": "Quintzucuj c'u ri Dios pa ri elebal k'ij, man c'o ta c'u chila'; quintzucuj pa ri u kajebal k'ij man quinrik ta c'ut.",
  "9": "Quinsuc' pa ri riquiak'ab elebal k'ij, man quinwil ta c'ut; quinbe pa ri u mox elebal k'ij, man cataki ta nu wäch che.",
  "10": "Ri are' reta'm ri e u xo'l tak wakan chquijujunal; we quebutijtobej quij, ch'ajch'oj quinel na jacha' ri k'an puak.",
  "11": "In amak'el in takeninak man nu jech'obisam ta wib che ri u be ri u c'utum chnuwäch.",
  "12": "Amak'el e nu tz'akatisam tak ri e u pixab xukuje' tak ri e u takomal, man are ta c'ut ri kas nu rayibal.",
  "13": "Ri are' aretak cuchomaj u banic jun jasach, cuq'uis u banic; man c'o ta cabanow che chi cuq'uex ta ri u chomamic.",
  "14": "Ri u chomam u banic chwe, are ri' cubana' na, curik rib cuc' jule' jastak chic ri quejunamatajic.",
  "15": "Rumal ri' quinxe'j wib chuwäch; xuwi ri u chomaxic quinunojisaj che jun nimalaj xibin ib.",
  "16": "Ri Dios, ri c'o ronojel u cuinem, in u xibim.",
  "17": "¡C'o ta banom wi xa ta pa jun ak'ab cäsach nu wäch quinumojcolij ta c'u ri k'ekumalil!”"
}