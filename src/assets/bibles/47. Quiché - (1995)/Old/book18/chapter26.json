{
  "3": "¡Sibalaj ba' aweta'm u ya'ic no'j xukuje' u tijoxic ri man c'o ta retamanic!",
  "4": "¿La ruc' ri u to'banic jachinok e bim tak we tzij ri'? ¿Jachin atuxlabininak chi je catch'aw wa'?”",
  "5": "Ri Bildad xubij: “Ri cäminakib ri e jekel chupam ri choalaj plo, quebirbob che xe'n ib chupam ri u choil ri plo.",
  "6": "Ri quemuk wi ri cäminakib, rajawibal ri cämical, awatal ta chuwäch ri Dios che ri Dios.",
  "7": "Ri Dios xuliq'uiq'uej ri caj puwi' ri tolonic u colobam c'u ri uwächulew puwi' ri man c'o taj.",
  "8": "Ri are' cutz'apij ri ja' chupam ri sutz' mawi c'u quet'okopitaj ri sutz' ruc' ri ralal;",
  "9": "cuk'ekumaj ri u palaj ri ic' cuch'uk c'u ruc' jun sutz';",
  "10": "u cojom ri u q'uisbalil ri u wäch ri plo xukuje' ri u q'uisbalil ri sakilal ruc' ri k'ekumalil.",
  "11": "Aretak ri Dios cucoj xib, quebirbob tak ri juyub che xe'n ib ri e tok'eninak ri caj.",
  "12": "Ruc' ri u chuk'ab xtakan puwi' ri plo; ruc' ri u nawiquil xuch'äc ri jilijic Rahab.",
  "13": "Ruc' ri u wupunic xujamajobisaj ri u wäch ri caj; ruc' ri u k'ab xucämisaj ri cumätz ri xak cacasasic.",
  "14": "Xa c'u jubik' wa' chque tak ri e u chac; xak c'u alicha' ka tom jubik' ¿Jachin ta lo ri cacuinic cach'obow ri cuinelalaj u cakulja'?”"
}