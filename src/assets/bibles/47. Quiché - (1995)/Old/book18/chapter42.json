{
  "3": "¿In jachichinok in chi chqueblaj ta nu c'u'x che ri cacuin la che u banic je c'u u c'utic wa' ri man wetamanic taj? In cätajin quebentzijoj jastak ri man e weta'm taj, jastak ri sibalaj e mayibal ri man quincuin ta che qui ch'obic.",
  "4": "Lal xbij la chwe: ‘Chattatabenok, quinwaj c'ut catintzijobej; chebatzelej qui wäch tak we c'otoj tak chi'aj ri' chwe.’",
  "5": "In wetamam wäch la xa' rumal ri u ta'ic tzijol la, are c'u ri camic quinwil la cuc' ri kas e nu bak'wäch.",
  "6": "Rumal ri' quintzelej wib chwij nu q'uexom nu c'u'x, in t'uyul chupam puc'uc' ulew xukuje' chaj.”",
  "7": "Aretak e bitajinak chic we jastak ri' che ri Job rumal ri Ajawaxel, xukuje' xubij che ri Elipaz: “Sibalaj in oyowarinak awuc' xukuje' cuc' ri quieb awachil, rumal rech chi man xquibij taj ri kastzij chwij, jacha' ri xuban ri Job pataninel wech.",
  "8": "Chebic'ama' wukub ama'ib tak wacax xukuje' wukub ama'ib tak chij jix c'u che rilic ri Job ri pataninel wech, chebichi'j c'ut jacha' che tabal tok'ob ri quechajirisaxic che i q'uexwäch. Ri Job ri pataninel wech cabochi'n na piwi', quinc'amowaj c'u na ri u bochi'nic man c'o ta c'u jun c'ax quinban na chiwe, pune' c'u takal chiwe rumal rech chi man xibij taj ri kastzij chwij, jacha' ri xuban ri Job ri pataninel wech.”",
  "9": "Ri Elipaz, ri Bildad xukuje' ri Zopar xebec xequibana' c'ut ri takanic ri xuya' ri Ajawaxel chque, ri Ajawaxel xuc'amowaj ri u bochi'nic ri Job.",
  "10": "Ri Job aretak u banom chic bochi'nic paquiwi' ri e rachil, ri Dios xutzelej ri u k'inomal ri c'o can nabe, xucamulij c'ut u ya'ic che ri c'o can ruc' nabe.",
  "11": "Xebopan c'u ne conojel ri rachalal, ri e rana'b xukuje' tak ri e rachil, xukuje' conojel ri e etamaninak u wäch ojer, xerachilaj c'u conojel wa' che u banic jun nimak'ij cho ri rachoch. Xquik'alajisaj c'u chuwäch chi c'ax xquina' ri xuc'ulmaj xquicu'bisala' c'u u c'u'x che ronojel ri c'axc'ol ri xutak ulok ri Ajawaxel puwi', conojel c'ut chquijujunal xquiya' jutak bik' puak che xukuje' jujun mulk'ab re k'an puak.",
  "12": "Ri Dios xutewichi'j na ri Job pa ri q'uisbal tak u junab chquiwäch ri nabe tak u junab. Xec'oji' c'u na cajlajuj mil (14,000) ri u chij, wakib mil (6,000) camey, jun mil (1,000) c'ulaj tak wacax ri quechacunic xukuje' jun mil (1,000) ati'tab tak bur.",
  "13": "Xukuje' xec'oji' cajlajuj u c'ojol xukuje' oxib u mia'l.",
  "14": "Jemim xucoj che u bi' ri nabeal, che ri ucab, Sesiy che c'u ri urox, Keren-apuc.",
  "15": "Man e c'o ta pa ronojel ri uwächulew ixokib ri sibalaj ta e je'lic e jacha' ri u mia'l ri Job. Ri qui tat xebuban chque chi quebux echbenelab chque tak ri u k'inomal cachil tak ri qui xibal."
}