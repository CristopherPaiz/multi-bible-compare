{
  "3": "At, ri quebatijoj q'ui winak caya' c'u qui chuk'ab tak ri tukarib;",
  "4": "at, ri caya' chäjin animaaj che ri tzakinak rech cawalijic catok'ej c'ut ri tzakic cubano,",
  "5": "¿la catbarobiric casach c'ut ri a chuk'ab camic ri at c'o chupam ri c'axc'olil?",
  "6": "At, ri at jun jicalaj pataninel rech ri Dios, jun achi ri colom ri u c'aslemal, ¿Jas c'u che man kas ta cajiquiba' ri a c'u'x?",
  "7": "Chachomaj, we c'o ne canataj chawe chi c'o xa jun winak ri man c'o ta u mac ri kajinak ta pa u q'ueyowal.",
  "8": "Ri esbal no'j in u tijom chi ri quequitic ilpatan xukuje' etzelal quequiyac u wäch ri qui ticom canok.",
  "9": "Ri Dios, pa ri royowal, ruc' ri ruxlab cusachisaj c'u qui wäch chnimalaj conojel.",
  "10": "Pune' c'u sibalaj quewu'nic xukuje' quequirak qui chi' e jacha' ri coj, ri Dios cutz'apij na u pa qui chi' ruc' ri u c'äjisaxic ri qui ware.",
  "11": "Quecäm na jacha' ri coj ri man caquirik ta qui ti', ri e cal caquijabuj tak quib.",
  "12": "Chnojimal xya' u bixic jun etamanic chwe, sibalaj nojimal chi xak alicha' xinta' jun jasjatem.",
  "13": "Chak'ab, aretak cakaj ri waram paquiwi' ri winak,",
  "14": "xoc ri xe'n ib wuc'; conojel tak ri nu bakil xebirbitic.",
  "15": "Jun uxlab xoc'ow chi nu palaj xcachcob c'ut ri nu tz'umal.",
  "16": "C'o jachin c'o chi', xinwil ri u nutub man xinwil ta c'ut ri u bantajic. Ronojel pa tz'inowem… Xinta' jun ch'abal:",
  "17": "‘¿La cacuin ri winak cux suc' chuwäch ri Dios? ¿La cacuinic cux ch'ajch'oj chuwäch ri u winakirisanel?",
  "18": "Mawi c'u ne ri e pataninel tak rech ri e aj caj ya'tal ta chque chi cujiquiba' ta u c'u'x chquij. Queburik c'u ne ri Dios jech'balil pa ri qui c'aslemal ri e u tako'n aj caj,",
  "19": "¡e ta c'u lo pa ri u c'aslemal ri winak, ri sibalaj tukar jacha' jun ja re t'ac ri yacom puwi' ri puc'uc' ulew, caxak' c'ut jacha' puc'upunel!",
  "20": "Chuxo'l ri ak'abibal xukuje' ri que k'ijibal cäsachisax u wäch; kas xa jumul cäcämic, man c'o ta c'u jachin ta coc il che.",
  "21": "Cäsach u wäch ri u c'aslemal jacha' jun bätz' ri cakopixic; cacäm bic man xurik ta c'u bic ri no'j.’ ”"
}