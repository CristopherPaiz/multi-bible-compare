{
  "3": "Xukuje' c'u ri in c'o wetamanic, man c'o ta c'u ri ma ta quinjunamataj ta wi iwuc'. ¿Jachin taj ri ma ta etamaninak ronojel wa'?",
  "4": "pune' c'u man c'o ta nu mac xukuje' man c'o ta jun c'okobal chwij, pa jun k'ijol c'ut canok ri Dios quebutatabej tak ri e nu bochi'nic, ri e wachil quetze'n chwe.",
  "5": "Ri co tiquilic caretzelaj u wäch ri c'o pa quiäkasakil; man coc ta il che u ch'iquimixic ri tzakem cubano.",
  "6": "Ri t'orinelab e c'o tak ri cachoch pa jamaril; ri caquiya' ri Dios pa yok'ical man c'o ta latz' c'äquiriko, are c'u pa qui c'u'x chi ronojel qui muk'em pa jun qui k'ab.",
  "7": "Chac'oto' qui chi' tak ri awaj o ri chicop ri c'o qui xic': e are' wa' quecuinic catquitijoj.",
  "8": "Xukuje' che ri ulew, xukuje' chque tak ri cär ri e c'o chupam ri plo cuya' cabij chque chi catquitijoj.",
  "9": "¿La c'o c'u lo jachin jun ri c'ä maja' reta'm chi are' ri Dios xbanow ronojel ruc' ri u k'ab?",
  "10": "Pa ri u k'ab c'o wi ri u c'aslemal ronojel ti'jal c'aslic.",
  "11": "Ri xquinaj cuch'ob ri quijalbem tak quib ri tzij, junam jas ri u pa chi'aj e quebuna' tak ri na'il.",
  "12": "Ri ri'jab tak tatayib c'o qui no'jibal; ri qui junab are yowinak etamanic chque.",
  "13": "Are' c'u ri Dios aj no'j xukuje' c'o u cuinem; ri are' quebuban chomanic, quebutz'akatisaj c'u qui banic.",
  "14": "Ri cayojix rumal ri Dios, man c'o ta jun cacuin ta che u yaquic chi jumul; ri catz'apix rumal ri Dios, man c'o ta jun cacuin ta che u toric.",
  "15": "We ri are' cuk'il ri jäb, ronojel cachaki'jaric; we cutzokopij cabik'taj ri ulew.",
  "16": "Ri u cuinem amak'el cuya' ri ch'äcanic. Ri subutajinak xukuje' ri cäsubunic e c'o chuxe' ri u takanic.",
  "17": "Ri are' cubano chi ri ajno'jab caquitzak ri quetamanic chi ri k'atal tak tzij chi chebux ch'ujab.",
  "18": "Cäresaj ri qui takanic tak ri ajawinelab cuban chque chi e yutuyuj quec'am bic; xukuje' e ch'anach'oj.",
  "19": "Queresaj ri e cojol tabal tok'ob chupam ri qui patan quebukasaj ri e c'o che k'atal tak tzij.",
  "20": "Ri ya'l tak no'j ri cacu'bax c'uxaj chquij man c'o ta chi jas caquibij caresaj c'ut ri utzalaj tak qui chomanic ri ri'jab tak tatayib.",
  "21": "Cuban chque ri ajawib chi man nimak ta chic quebil wi xukuje' chi ri cowilaj tak achijab caquitzak ri qui chuk'ab.",
  "22": "Cuya' c'u quetamaxic tak ri e awatalic ri sibalaj e c'utalic queresaj c'ut ri jastak chisak ri sibalaj e k'ekumarinak.",
  "23": "Ri are' quebunimarisaj xukuje' quebusachisaj qui wäch tak ri nimak tak tinimit, quebujabuj xukuje' quebumulij.",
  "24": "Caresaj ri quetamanic ri e c'amal tak qui be ri ulew cuban chque chi quesach chupam jun chaki'j uwo sak ri man c'o ta wi be,",
  "25": "ri xak quemakman chic pa ri k'ekumalil, xak que quebak'otilab chic jacha' k'abarelab.”"
}