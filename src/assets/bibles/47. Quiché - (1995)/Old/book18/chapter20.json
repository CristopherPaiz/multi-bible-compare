{
  "3": "Cumal tak ri e a c'ulelanic quintzuritajic, weta'm c'ut ri quinbij chawe.",
  "4": "At aweta'm chi amak'el je banom ulok wa' kas aretak c'olinak ulok winak cho ri uwächulew:",
  "5": "Ri u jajatem ri banal etzelal man cabeytaj taj; ri u quicotemal xa' re jok'otaj.",
  "6": "Pune' sibalaj naj elinak chicaj jacha' ri caj copan ta c'u ri u jolom c'ä pa tak ri sutz',",
  "7": "cäsach na u wäch jacha' ri u mes awaj e are' tak c'ut ri rachil man caquetamaj taj ri xuc'ulmaj.",
  "8": "Cäsach na u wäch jacha' jun ichic', jacha' jun c'utwächinic re chak'ab, man c'o ta c'u jachin jun cärikowic.",
  "9": "Ri xec'oji' can ruc' ri xquil u wäch man caquil ta chi u wäch.",
  "10": "Ri e u c'ojol caquitzelej na chque ri mebayib ri reläk'am.",
  "11": "C'o pa ronojel ri u chuk'ab xukuje' pa ri ralc'alal cäkaj c'u na chupam ri cämuk wi.",
  "12": "Ri etzelal sibalaj qui' cuna' cuc'ol c'u chuxe' ri rak';",
  "13": "cumuyej ri u qui'al pa u chi' nojimal cuch'abach'a' pa u chi'.",
  "14": "Chanim c'ut caq'uextajic cux u k'inob cumätz chupam.",
  "15": "Quebuxawaj ri k'inomal ri e u bik'om; ri Dios queresaj ulok chupam.",
  "16": "Cätajin cuca'yej ri u k'inob ri cumätz, are' c'ut we k'inob ri' cacämisan na.",
  "17": "Man cacuin taj carechbej ri u q'uiyal ri leche xukuje' ri juyubal räx cab, ri quebelelic e jacha' nima'.",
  "18": "Ronojel ri u ch'äcom, cutzelej na; man cacuin ta che rechbexic mawi caquicot pa tak ri u k'inomal.",
  "19": "Xebut'orij chque ri mebayib xebuwonoba' c'ut; xerechbej tak ja ri man xebuyac taj.",
  "20": "Mawi c'u jubik' xuk'il ta rib che ri u munil, man c'o ta jun jasach ri ma ta xkaj na pa u k'ab;",
  "21": "man c'o ta jun jasach ri xto'taj taj chuwäch ri u tz'iyal. Rumal ri' man cabeytaj ta ri utzil pa ri u c'aslemal.",
  "22": "Jacha' ri u nimal ri u k'inomal ri u nimal ri c'okonic puwi'; cakaj na ri qui k'ab ri banal tak etzelal puwi'.",
  "23": "Aretak cuchomaj u nojisaxic ri u pam, ri Dios cukasaj na ri royowal puwi': cujabarisaj ri royowal puwi'.",
  "24": "We cäto'taj chuwäch jun ch'ojibal re räx ch'ich', cariktaj na rumal jun q'uiakbal ch'ab re k'an ch'ich'.",
  "25": "Ri ch'ab cujutquej na ri cuerp, ri u wi' ri ch'ab coc'ow chupam ri seseb. Cänoj na che xibin ib;",
  "26": "chuq'uisbalil camojcolix na rumal jun k'ekumalil. Jun k'ak' ri man cajwataj ta u k'ak'axic caq'uisow na tzij puwi' xukuje' ronojel ri rachoch.",
  "27": "Ri caj cuya' na ri u mac chisak, ri ulew cawalij na che u tzujuxic.",
  "28": "Aretak capulin ri royowal ri Dios puwi', quesach na qui wäch conojel ri u k'inomal.",
  "29": "Are wa' ri taklebenic ri cuya' na ri Dios che ri lawalo; are' rechbal wa' ri suc'umam che.”"
}