{
  "3": "man xak ta cäch'aw chi jeri' mawi quebubij jastak ri man c'o ta qui patan.",
  "4": "Are c'u ri at casach u wäch ri u ya'ic u k'ij ri Dios: ¡cawetzelaj u wäch ri jicalaj k'ijilanic!",
  "5": "Ri itzel retamabal a c'u'x cabanowic chi je catch'aw wa' quebacoj c'u subunelalaj tak tzij.",
  "6": "Man cajwataj ta chic catintzujuj, kas are' c'u ri a chi' catc'okonic.",
  "7": "¿La are pa a c'u'x chi man c'o ta jun winak c'olinak ta can nabe chawäch, mawi c'u ne e c'o ta juyub?",
  "8": "¿La are pa a c'u'x chi at ya'l u no'j ri Dios pa awe wi, o chi xuwi ta ne ri at c'o a no'j cho ri uwächulew?",
  "9": "¿Jas ta c'ut ri aweta'm at ri ma ta ketamam uj? ¿Jas ta ri ch'obonic ri ma ta xukuje' c'o kuc' uj?",
  "10": "¡Ri uj uj tz'akatalaj tak winak chic, c'o na ka no'j chuwäch ri kas a tat!",
  "11": "¿La ma ta cubana' chawe chi kas are' ri Dios cacu'bisan a c'u'x xukuje' chi sibalaj ch'uch'uj a ch'abexic cätajin cakabano?",
  "12": "¿Jasche caya' awib chi catucharchatej bic ri u rayinic ri awanima' quebawesaj c'u u pix k'ak' chquipam ri a bak'wäch?",
  "13": "¿Jasche caban awoyowal chrij ri Dios quebatzokopij tak c'ut ri e a c'ulelanic?",
  "14": "Man c'o ta winak ri sibalaj ta ch'ajch'oj ri ma ta curik chak'maquil.",
  "15": "Mawi c'u ne ri e tako'n aj caj ya'tal ta chque chi cacu'bax ta c'uxaj chquij, mawi ne ri caj ch'ajch'oj ta chquiwäch ri u bak'wäch,",
  "16": "¡etac'ulo ri winak, ri xibibal ch'uluch'uj ri cuban etzelal jacha' ri ruq'uiaxic ja' rumal!",
  "17": "Chinatatabej, quintzijoj na jun jasach chawe ri in oc'owinak chupam,",
  "18": "ri quequitijoj ri ajno'jab chke. Ri e are' xquetamaj cuc' ri e qui mam,",
  "19": "chque c'u wa' xya' wi ri ulew man xequiyuj ta quib jule' tak winak chic chquixo'l.",
  "20": "Ri u c'aslemal ri itzel winak ri ch'u'j u jolom man naj ta cac'asi'c nojinak che c'axc'ol.",
  "21": "Quebuta' tararem ri cuxe'j rib cumal; aretak man c'o ta latz' c'o wi man c'o ta cunabej cakaj pa qui k'ab ri eläk'omab.",
  "22": "Man c'o ta eyebal c'uxaj ruc' cato'taj ta pa ri k'ekumalil; ¡eyebetal rumal jun ch'ich' re ch'o'j che u cämisaxic!",
  "23": "Ri cäminak u ti'jal cajwataj che qui ti' tak ri c'uch; ri are' reta'm chi man c'o ta relic chupam ri retzeletajic.",
  "24": "Ri k'ekumalil cunojisaj na che nimalaj xibin ib, cäkaj c'u na pa u k'ab ri u q'ueyowal xukuje' ri quiäksakil, jacha' ri cuban jun ajawinel ri cutij u chuk'ab pa ri ch'o'j.",
  "25": "Are' wa' cuc'ulmaj na ri cuwalijisaj ri u k'ab chrij ri Dios, ri cuchajij anima' che u tzuric ri c'o ronojel u cuinem,",
  "26": "ri to'm rumal jun quetequic ch'ich', man coc ta tzij pa u jalom cuq'uiak rib chrij ri Dios.",
  "27": "Xsach ri u palaj pa ri u chomal xukuje' tak ri e u c'alc'a'x.",
  "28": "Ri tinimit tak ri chjeki' wi na quebetzeletaj na canok; ri ja tak quejamajob canok quebux na jumulaj ch'akatak tak xan.",
  "29": "Man q'ui ta k'ijol cux na k'inom, mawi cabe ta na ri u rab pa ri ulew.",
  "30": "Man cacuintaj caresaj rib pa ri k'ekumalil. Cux na junam ruc' juwi' tico'n ri queporox ri e u tux rumal ri k'ak' o ri quebok bic ri e u cotz'ijal rumal ri quiakik'.",
  "31": "Mucu'ba' u c'u'x ruc' conil chrij ri subunic, xuwi man c'o ta c'u jas ri cuch'äc ta na xane' casubutajic.",
  "32": "C'ä majok chopan ri u k'ijol cäbe qui chaki'jaric tak ri e u k'ab man c'u queraxar ta chi jumul.",
  "33": "Cux na junam ruc' juwi' uva ri man quechak'ajtaj ri u wäch, jacha' juwi' aseitun ri man quetaq'ui ta ri e u cotz'ijal.",
  "34": "Ri man queniman ta che ri Dios man quepok'colij ta na ri quija'lil, e are tak c'ut ri cachoch, ri e k'inomarinak cumal tak ri e u banic u pa k'abaj, quenicow na pa ri k'ak'.",
  "35": "Qui chapom u q'uiyisaxic e lawaloyil quecalc'ualaj c'u etzelal; ri wächinic ri caquiq'uiyisaj are' ri subunic.”"
}