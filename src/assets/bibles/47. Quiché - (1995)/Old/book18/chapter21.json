{
  "3": "Chixcoch'onok aretak quinch'awic, c'äte c'u ri', chixtzenok we quiwaj.",
  "4": "Ri nu ch'o'j man ruc' ta jun winak; rumal ri' q'uisnak ri nu coch'onic.",
  "5": "We quiya' i xiquin che ri quinbij, quixcanaj can memab rumal xe'n ib.",
  "6": "We kas ri in quinchoman che wa', quinxibij wib;",
  "7": "¿jasche caquitakej c'aslem ri itzel tak winak, queri'job c'u na e nojinak che cuinem?",
  "8": "Quequil qui q'uiyic tak ri calc'ual xukuje' ri qui' tak qui mam, ri man c'o ta caquic'ulmaj pa qui xc'ut.",
  "9": "Man c'o ta c'u cacojow u xib ri qui jamaril pa ri cachoch; man cäc'äjisax ta qui wäch rumal ri Dios.",
  "10": "Quepok' ri rawaj; ri cal man quecämtaj.",
  "11": "Ri e calc'ual cacokatala' tak quib quebetz'en c'ut jacha' ri alaj ama'ib tak chij,",
  "12": "ruc' jajatem c'ut quexojowic xukuje' quech'opilajic je jas ri rok'ibal ri arp, ri trompet xukuje' tak ri su'.",
  "13": "Caquiq'uis ri qui c'aslemal ruc' tz'ebenic; pa utzil quemukic.",
  "14": "Caquibij c'u che ri Dios: ‘¡Chujya la can pa jamaril, man cakajtaj queketamaj tak ri pixab la!",
  "15": "¿Jachin ri' ri c'o ronojel u cuinem rech cakapatanij? ¿Jas cakach'äco chi cäkalok'ok'ej?’",
  "16": "(E are' tak c'ut ri banal tak etzelal man quech ta ri c'olem pa utzil. ¡Naj chc'ol wi chwe chi quinchomanic e jacha' ri e are'!)",
  "17": "¿Jampa' ta chupinak ri qui chäj ri banal tak etzelal? ¿Jampa' ta e kajinak pa jun u q'ueyowal? ¿Jampa' ta oyowarinak ri Dios cuc' e u jachom ta c'u pa ri rikoj c'ax?",
  "18": "¿Jampa' ta e jabum jacha' ri pajo ri cac'am bic rumal ri sutinel quiakik'?",
  "19": "Cäbixic chi ri Dios cubano chi ri e calc'ual e are' quetojow ri qui mac ri qui tat. Kas are' c'ut ri banal etzelal ri rajawaxic cutojo' cusic' c'u u no'j.",
  "20": "Rajawaxic c'ut are' ri cäc'äjisax u wäch rumal ri royowal ri c'o ronojel u cuinem.",
  "21": "¿Jas ta chi re che ri caquic'ulmaj ri aj uwo rachoch aretak cäminak chic ri are'?",
  "22": "(¿Jachin ta c'ut ri cacuinic quebuya' ta tijonic che ri Dios, ri cuk'attzij paquiwi' ri e c'o pa ri caj?)",
  "23": "E c'o jachintak quebopan chuwäch ri cämical e nojinak che qui chuk'ab, sibalaj utz qui banom xukuje' man c'o ta caquicha'.",
  "24": "E nojinak che tz'ebenic xukuje' rutzil wächaj.",
  "25": "E c'o chi c'u jule', ri xcuc'aj jun c'aslemal re c'ayil quecäm bic man xquina' ta c'u ri ruc'axic bic jun utzalaj c'aslemal.",
  "26": "Xak c'u ne, quejunamataj conojel chupam ri quemuk wi; quexjutir na.",
  "27": "In weta'm ri qui chomaj chwij xukuje' ri itzel tak chomanic ri e c'o iwuc'.",
  "28": "Caquic'otola' c'u qui chi': ‘¿Jawije' canajinak wi ri rachoch we banal etzelal ri' ri mawi xtok'obisan ta wächaj?’",
  "29": "¿La ma ta ix tzijoninak cuc' tak ri winak ri quebinacatic? ¿La ma ta e i tom tak ri jastak ri quequitzijoj:",
  "30": "chi aretak coyowar ri Dios, cutak ulok jun u q'ueyowal man c'o ta c'u cuc'ulmaj ri itzel winak?",
  "31": "Man c'o ta c'u jun cäq'uikow ta ri u c'aslemal chu palaj, man c'o ta jachin cayo'w jun c'ax che ri takal ta che.",
  "34": "¡Xak qui pa k'ij iwib cho che' cho abaj aretak quiwaj quicu'bisaj nu c'u'x! ¡Xa banoj tzij ronojel ri quibij!”"
}