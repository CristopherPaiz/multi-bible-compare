{
  "3": "¿Jasche cäban chke chi xa uj je ta ne awaj cujchomax c'ut chi xa uj mes?",
  "4": "¿La are ta pa a c'u'x chi rumal ri u ch'akatisaxic awib ruc' oyowal cätoli' ta can ri uwächulew o ri abaj tak caquiq'uex ta qui c'olbal?",
  "5": "Cächup na ri u chäj ri itzel winak, ri u k'ak' man cakapquen ta chic.",
  "6": "Ri u chäj ri cac'amow u be cachup na; man c'o ta chäj canicow ta na pa ri rachoch.",
  "7": "Man quebel ta puwi' ri cubano cac'amitaj na canok chupam ri kas u c'amibal.",
  "8": "Cäcoj na jun putzquiyibal pa ri u be chupam c'ut we putzquiyibal ri' caputzquiyitaj wi na.",
  "9": "Cäcoj na jun colob chquiwäch ri rakan, caximitaj c'u na ri u kul rakan.",
  "10": "Ri c'amibal c'utal ri' pa ri be che u c'amixic aretak coc'owic.",
  "11": "Xak xe'j rib pa apachique c'olbal; xe'j rib chi terenetal ri e u xo'l tak rakan.",
  "12": "Ri e u chuk'ab queq'uis na, u mac rech ri wi'jal; ri quiäkasakil xak eyetal rumal cäkaj puwi'.",
  "13": "Ri yabilal, u mia'l ri cämical ri sibalaj cäkaj chuwäch, nojimal cut'ubij ri u ti'jal.",
  "14": "Xukuje' boktajinak ri jamaril pa ri rachoch cacharchatex bic chuwäch ri ajawinel ri cojolxib.",
  "15": "Cät'ik k'ak' che ri rachoch; cajopix na asubre chquipam tak ri rulew.",
  "16": "Jacha' jun che' ri e chaki'jarinak tak ri u c'amal ri e yututurinak tak ri e u k'ab.",
  "17": "Ri u nataxic cachupisax cho ri uwächulew man canatax ta chi c'ut ri u bi'.",
  "18": "Quesax bic jawije' c'o wi ri sakilal carokix chupam ri k'ekumalil; quesax na bic chuwäch we uwächulew ri'.",
  "19": "Man quecanaj ta rija'lil chupam ri u tinimit; man c'o ta jun aj uwo rachoch cac'asi' ta canok.",
  "20": "Aretak ri e aj elebal k'ij xukuje' ri aj u kajebal k'ij caquetamaj ri xataklebej, quexibitaj na, e nojinak che nimalaj xibin ib.",
  "21": "Je u q'uisic wa' ri u c'aslemal ri banal etzelal, ri winak ri caretzelaj u wäch ri Dios.”"
}