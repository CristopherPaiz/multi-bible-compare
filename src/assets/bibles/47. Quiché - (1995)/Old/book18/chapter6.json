{
  "3": "c'o na ri calal ri' chuwäch ri u sanyebil ri plo. Rumal ri' in ch'awinak man ruc' ta c'oxomanic.",
  "4": "Ri c'o ronojel u cuinem e u t'isom tak ri e ch'ab chwe, ri e qui k'inob quejuch'uch'ilab pa tak ri nu cuerp, ri Dios in u nojisam che xe'n tak ib cumal tak ri c'ax ri e u banom chwe.",
  "5": "¿La curak pa u chi' ri bur we c'o u k'ayes? O ¿la cawun ri ama' wacax, we c'o recha'?",
  "6": "¿Jachin ta cutij jun jasach ri ma ta c'o atz'am ruc' ri ma ta tzayim? ¿Jas ta lo ri u qui'al jun jasach ri ma ta c'o u na'il?",
  "7": "Ri mawi jumul xinwaj xintijo are quintzukbej wib camic.",
  "8": "¡C'o ta banom wi ri Dios chuya' ta chwe ri quintz'onoj che; c'o ta banom wi chutz'akatisaj ta chwe ri quinrayij!",
  "9": "¡C'o ta banom wi cuchomaj ta ri Dios nu xak'alexic cuq'uis ta c'u tzij puwi' ri nu c'aslemal!",
  "10": "Che u q'uexwäch ri c'ax ri xak c'ätetal xpe panuwi', jun nimalaj cu'bisabal c'uxaj wa' chwe, amak'el c'ut nu yo'm qui k'ij tak ri e u pixab ri suc'alaj Dios.",
  "11": "Man e c'o ta chic nu chuk'ab che coch'onic, mawi c'o ta chi u patan quintakej c'aslemal.",
  "12": "Man c'o ta ri u chuk'ab ri abaj wuc', mawi ri u cowil ri k'an ch'ich'.",
  "13": "Man quincuin taj quinto' ta wib pa we wi, mawi c'o ta jas quintobej ta wib.",
  "14": "Ri achil ri curik c'ax cälok'ok'exic, pune' man bininak jic chuwäch ri c'o ronojel u cuinem.",
  "15": "Are c'u ri ix, ri ix wachil xane' xa ix ya'l chi u tz'akat, jacha' ri nima' ri quetz'ajic.",
  "16": "Ri ja' sakpuk'upuj cäkaj ulok, yujatal ruc' tew ri abajirinak xukuje' sakalaj tew;",
  "17": "cäjar c'u ri tew quetzaj c'ut ri nima', cäpe ri k'ak' quetzaj tak ri ja'.",
  "18": "Caquibano chi caquijal qui be ri camey ri e binelab; che takem c'ut chupam ri chaki'j uwo sak checäm c'ut.",
  "19": "Ri binelab tak camey ri quepe pa Tem xukuje' pa Saba quequitzucuj tak c'ut ri nima' ri' ruc' eyebal c'uxaj,",
  "20": "aretak c'u quebopanic cäpe canima', quel u q'uixbal ri queyebal c'uxaj.",
  "21": "Je i banic wa' chwe in: quiwil ri c'ax ri man ch'ijel taj ri in c'o wi, quixe'j c'u iwib chwe.",
  "22": "Are' c'u ri in man c'o ta jas nu tz'onon chiwe, mawi chiya' ta puak rech quinto'tajic,",
  "23": "mawi chi chinito' ta pa u k'ab jun c'ulel, mawi chi chiniwesaj ta pa qui k'ab ri eläk'omab.",
  "24": "Chebiya' tijonic chwe, man c'u quinch'aw ta na: chi c'utu' chnuwäch ri sachinakil ri in kajinak chupam.",
  "25": "Sibalaj e ch'äcanelab ri' ri tzij re colomal; are c'u ri ix man c'o ta u bel ri nu tzujuxic iwumal.",
  "26": "Ri ix quiniyok' cumal tak ri nu tzij, ch'ujalaj tak tzij ri quebuc'ambic ri quiakik'.",
  "27": "¡Ri ix c'o iwanima' che retz'bexic ri u c'aslemal jun minor xukuje' chi qui c'ayij ri iwachil iwib ruc'!",
  "28": "Kas c'u chinica'yej chi nu palaj; chibij chwe we quinban tzij.",
  "29": "Chitzelej iwib che ri xibij, mixux ma ta ix suc' chich'obo' chi c'o rumal ri quinbij.",
  "30": "¿La are' ta c'u pa i c'u'x chi in ta jun banal tzij ri ma ta quinch'ob ri quinbij?”"
}