{
  "3": "joropa' k'ij cuya' nu chuk'ab che wuxlabic,",
  "4": "mawi jubik' quinbij ta na banoj tzij mawi quebenbij ta tzij ri xak ta e u cawäch!",
  "5": "Joropa' k'ij quinc'asi'c, quintakej na u bixic chi man c'o ta nu mac; ¡man quinc'amowaj taj chi ri ix c'o ta jasche quinitzujuj!",
  "6": "Man quinwesaj ta wib chupam chi in tz'akat pa ronojel, man c'o ta c'u jun etzelal nu banom.",
  "7": "¡Chi ronojel ri cuk'alajisaj rib chi u banom u c'ulel chwe chutaklebej ri u c'aslemal ri banal etzelal xukuje' ri rech ri man suc' taj!",
  "8": "¿Jas lo ri eyebal c'uxaj ri careyej ri man caniman ta che ri Dios aretak chesax ri u c'aslemal rumal ri Dios?",
  "9": "Aretak c'o pa tak ri e u q'ueyowal, ri Dios man quebutatabej taj ri u bochi'nic.",
  "10": "We winak ri' man curik ta ri u quicotemal ruc' ri c'o ronojel u cuinem, mawi c'o jok'otaj cak'ijilan ta che.",
  "11": "Quenc'utu' ri nimalaj u cuinem ri Dios chiwäch, ri e u chomanic tak ri c'o ronojel u cuinem.",
  "12": "We iwonojel ix iwilom chic, ¿jas c'u che quebibij jech'alaj tak jastak?”",
  "13": "Ri Zopar xubij: “Are c'äjisabal wächaj wa' ri cuya' na ri Dios, ri c'o ronojel u cuinem, chque ri winak ri abaj canima' xukuje' e banal tak etzelal:",
  "14": "Pune' sibalaj e q'ui ri qui c'ojol, quecäm na chupam ri ch'o'j o rumal rech chi man caquirik ta chic ri caquitijo.",
  "15": "Ri quec'asi' canok, quecämisax na rumal cämisanelalaj yabil, man c'u cok'ex ta na qui wäch cumal ri qui malca'nib.",
  "16": "Ri itzel winak pune' ta ne quebumulij sak puak jacha' ulew, e c'o ta c'u jumulaj ratz'iak,",
  "17": "jun winak ri tz'akat pa ronojel quecojow tak na we atz'iak ri' jun c'u winak ri tz'akat pa ronojel cäsachow na we sak puak ri'.",
  "18": "Ri rachoch ri itzel winak man co taj, jacha' jun u soc chicop ri c'o u xic', jacha' ri u cäbal jun chajil tico'n.",
  "19": "Q'uisbal mul cäk'oyi na k'inom, aretak cac'astajic, man c'o ta chi jas c'o ruc'.",
  "20": "Pa k'ij copan ri xibriquil ruc', ri quiakik' jäb are cac'amow bic chak'ab.",
  "21": "Ri quiakik' ruc' cakulja aj elebal k'ij cabokow na bic pa ri rachoch;",
  "22": "man ruc' ta tok'obisan wächaj cäpe na puwi', pune' cutzucuj u to'ic rib.",
  "23": "Ri quiakik' cuterenej pa rakan ruc' cakulja xukuje' xulk'abic.”"
}