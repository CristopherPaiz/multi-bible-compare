{
  "1": "“Cätajin cäbe ri wuxlab; ri nu c'aslemal cätajin canakajin che ri u q'uistajic; cätajin quinreyej ri nu julil.",
  "2": "Chi nu xcut xuwi e c'o winak ri caquitze'j nu wäch; pa k'ij xukuje' chak'ab quintzu' ri qui tzurunic.",
  "3": "Lal c'ut Ajawaxel cacuin la cato' la nu wi'; ¿jachin taj we man lal ri cacuin la che u banic?",
  "4": "Lal ri yojim la ri qui ch'obobal, mäya' la c'olbal chi quech'äcan panuwi'.",
  "5": "Caquicoch' na numic ri e qui c'ojol ri e jachin tak, ri rumal jun tojbal quequijach ri e cachil.",
  "6": "Lal lal banowinak chi conojel chinquiyok'o chi chiquichubaj c'ut ri nu palaj.",
  "7": "Ri e nu bak'wäch quesutz'ar rumal ri k'oxomal; ri nu cuerp xak alicha' chic jun nutub.",
  "8": "Aretak cäil wa', ri e utz quemayanic; cäpe coyowal caquibij c'ut chi man in ta nimanel che ri Dios.",
  "9": "Caquicoj qui chuk'ab che u bixic chi e suc', chi e ch'ajch'oj ri qui k'ab.",
  "10": "Tisaj c'ut waral, iwonojel ix, man quinrik ta c'u na jun chi xo'l ri c'o ta u no'j.",
  "11": "Cätajin queboc'ow tak ri k'ij rech ri nu c'aslemal, e are tak c'ut ri e nu chomanic xukuje' tak ri e nu rayinic man quebel ta na chisak.",
  "12": "Are c'u ri ix quijal wachij ri chak'ab che pa k'ij; ¡pune' c'u ne c'o ri k'ekumalil, quibij canakajin c'o wi ri sakilal!",
  "13": "Ri quincuin che reyexic xak xuwi ri cämical, quinliq'ue c'u che waram chupam ri k'ekumalil.",
  "14": "¡Ri nu tat, ri nu nan, ri e wachalal, e are ri xjut xukuje' ri cämuk wi cäminak!",
  "15": "¿Jawije' canajinak wi ri weyebal nu c'u'x? ¿Jawije' c'o wi ri utzil chwe?",
  "16": "¿La quekaj lo wuc' chupam ri rajawibal ri cämical, rech junam cujuxlan chupam ri puc'uc' ulew?”"
}