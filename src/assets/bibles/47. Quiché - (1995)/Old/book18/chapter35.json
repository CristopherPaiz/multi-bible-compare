{
  "3": "Bim c'u la che ri Dios: ‘¿Jas ela che, we ri in quinmacunic? ¿Jas ri cuban wi c'ax ri nu mac che la?’",
  "4": "Ri in quentzelej u wäch ri cäbij la, xukuje' tak ri e achil la.",
  "5": "Ca'y la chicaj, chila' c'u la chi sibalaj naj e c'o wi tak ri sutz' puwi' la.",
  "6": "We camacunic, wa' man c'o ta c'ax cuban che ri Dios; pune' ta sibalaj e q'ui ri mac ri queban la, man c'o ta jas cäban che.",
  "7": "We utz ri cäban la, man c'o ta jas caya' la che man c'o ta jun utzil cäban ta la che.",
  "8": "Chque tak ri winak jacha' ri lal ri cuban wi c'ax ri mac la xukuje' ri cuban wi utzil ri e utzalaj tak banoj la.",
  "9": "Chuxe' ri ralal ri rikoj c'ax, ri winak caquirak qui chi' caquitzucuj c'ut jachin quebesan pa qui k'ab ri c'o qui chuk'ab;",
  "10": "man caquitzucuj ta c'ut ri Dios ri xewinakirisanic, ri quebuya' chuk'ab pa tak ri k'ijol ri sibalaj k'eku'm,",
  "11": "ri cuya' ka no'j xukuje' cujutijoj cumal tak ri awaj xukuje' cumal tak ri chicop ri c'o qui xic'.",
  "12": "Caquirak qui chi', man quech'abex ta c'u rumal ri Dios, rumal rech chi e itzel tak winak xukuje' e banal tak nimal.",
  "13": "Ri Dios ri c'o ronojel u cuinem, man coc ta il chque tak ri cawachil.",
  "14": "Pune' c'u cäbij la chi man quil ta la u wäch ri Dios, cheyen la che, ri c'ulmam la c'o chuwäch.",
  "15": "Lal cäbij chi ri are' man cäpe ta royowal mawi cac'äjisan ta wächaj chi sibalaj man coc ta il che ri macaj.",
  "16": "¡Job, cätajin quebij la jastak ri man k'alaj taj jas cäquibij, sibalaj q'ui ri cätzijoj la ri man c'o ta u cholajil!”"
}