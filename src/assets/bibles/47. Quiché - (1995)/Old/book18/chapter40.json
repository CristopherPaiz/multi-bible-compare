{
  "5": "In ch'awinak chi jumul xukuje' camul, man c'o ta chi c'u jas quintiko.”",
  "6": "Ri Ajawaxel cuch'abej chi jumul ri Job chupam ri nimalaj quiakik'.",
  "7": "Ri Ajawaxel xubij: “Chac'utu' ri a chuk'ab chnuwäch camic, chatzelej c'u qui wäch we c'otoj tak chi'aj ri' chwe:",
  "8": "¿La catzucuj nu k'alajisaxic chi man in ta suc' xukuje' chi in ajchak'mac, rech catk'alajin at chi man c'o ta a mac?",
  "9": "¿La xa pa u sibalaj at co jacha' ri in? ¿La cakulja ri a ch'abal, jacha' ri wech in?",
  "10": "Chacojo a chuk'ab re nimalil xukuje' re nim u banic, cha ch'uku' awib ruc' juluwem xukuje' jolk'inic.",
  "11": "Chebawila' conojel ri caquiban tak nimal: chatzokopij ri awoyowal paquiwi' chebamach'irisaj c'ut.",
  "12": "Je, chebakasaj pa ulew ruc' ri qui ca'yexic awumal, chebaxak'alej ri banal tak etzelal jawije' ri e c'o wi.",
  "13": "Chebamuku' conojel chupam ri ulew, chebatz'apij chupam ri qui co'c ri cäminakib.",
  "14": "Kas in c'ut quinyo'w na a k'ij chi are' ri a cuinem xyo'w ri ch'äcanic chawe.",
  "15": "Chawila' ri jilijic Behemot, nu q'uiyisam junam awuc': cutij k'ayes jacha' ri wacax;",
  "16": "chawila' chi sibalaj co ri e uwo rachak, sibalaj c'o q'ui u chuk'ab tak ri riboch'il.",
  "17": "Ri u je' co jacha' ri chacalte', ri e riboch'il tak ri e rakan e t'ur tak.",
  "18": "Ri e u bakil e jacha' ri tutu re k'an ch'ich', e jacha' ri bolobak tak räx ch'ich'.",
  "19": "Nu chac wa' ri utzalaj u banic nu banom; xuwi ri in, ri winakirisal rech, quincuin che u kasaxic.",
  "20": "Chupam tak ri juyub ri quebetz'en tak wi ri juyubal tak awaj, quec'am wi ulok ri k'ayes rech cutijo.",
  "21": "Cak'oyi' chquixe' tak ri chjab, cuc'u' rib chquixo'l tak ri aj ri e c'o pa tak ri ja'.",
  "22": "Ri chjab quemujisanic, sutim rij cumal tak sak lemob ri e c'o chuxcut ri alaj nima'.",
  "23": "We caq'uiy ri nima' man cuxe'j ta rib; pune' copan ri nima' c'ä pa u tza'm man c'o ta jas cubij u c'u'x.",
  "24": "¿Jachin ta ri ticarel c'u chapo quebuc'otij ta c'ut ri e u bak'wäch, o cuxim ta ri u tza'm ruc' jun colob?”"
}