{"1": "ελεγεν δε και παραβολην αυτοιϲ προϲ το δειν παντοτε προϲευχεϲθαι αυτουϲ και μη ενκακειν", "2": "λεγων κριτηϲ τιϲ ην εν τινι πολει τον θ̅ν̅ μη φοβουμενοϲ και α̅ν̅ο̅ν̅ μη εντρεπομενοϲ", "3": "χηρα δε ην εν τη πολει εκεινη και ηρχετο προϲ αυτον λεγουϲα εκδικηϲον με απο του αντιδικου μου", "4": "και ουκ ηθελεν επι χρονον μετα δε ταυτα ειπεν εν εαυτω ει και τον θ̅ν̅ ου φοβουμαι και α̅ν̅ο̅ν̅ ουκ εντρεπομαι", "5": "δια γε το παρεχειν μοι κοπο̅ την χηραν ταυτην εκδικηϲω αυτην ινα μη ειϲ τελοϲ ερχομενη υπωπιαζη με", "6": "ειπεν δε ο κ̅ϲ̅ ακουϲαται τι ο κριτηϲ τηϲ αδικιαϲ λεγει", "7": "ο δε θ̅ϲ̅ ου μη ποιηϲει την εκδικηϲιν των εκλεκτων αυτου των βοωντων προϲ αυτο̅ ημεραϲ και νυκτοϲ και μακροθυμει επ αυτοιϲ", "8": "λεγω υμιν οτι ποιηϲει την εκδικηϲιν αυτων εν ταχει πλην ο υιοϲ του α̅ν̅ο̅υ̅ ελθω̅ αρα ευρηϲει την πιϲτιν επι τηϲ γηϲ", "9": "ειπεν δε προϲ τιναϲ τουϲ πεποιθοταϲ εφ εαυτοιϲ οτι ειϲι̅ δικαιοι και εξουθενουνταϲ τουϲ λοιπουϲ την παραβολην ταυτη̅", "10": "α̅ν̅ο̅ι̅ δυο ανεβηϲαν ειϲ το ιερο̅ προϲευξαϲθαι ο ειϲ φαριϲαιοϲ και ο ετεροϲ τελωνηϲ", "11": "ο φαριϲαιοϲ ϲταθειϲ προϲ εαυτον ταυτα προϲηυξατο ο θ̅ϲ̅ ευχαριϲτω ϲοι οτι ουκ ειμι ωϲπερ οι λοιποι των α̅ν̅ω̅ν̅ αρπαγεϲ αδικοι μοιχοι η και ωϲ ο τελωνηϲ ουτοϲ", "12": "νηϲτευω διϲ του ϲαββατου αποδεκατω παντα οϲα κτωμαι", "13": "και ο τελωνηϲ μακροθεν εϲτωϲ ουκ ηθελεν ουδε τουϲ οφθαλμουϲ ειϲ τον ο̅υ̅ν̅ο̅ν̅ επαραι αλλ ετυπτεν ειϲ το ϲτηθοϲ αυτου λεγων ο θ̅ϲ̅ ιλαϲθητι μοι τω αμαρτωλω", "14": "λεγω υμιν κατεβη ουτοϲ δεδικαιωμενοϲ ειϲ τον οικο̅ αυτου η γαρ εκεινοϲ οτι παϲ ο υψων εαυτον ταπινωθηϲεται και ο ταπινων εαυτο̅ υψωθηϲεται", "15": "προϲεφερο̅ δε αυτω και τα βρεφη ινα αυτω̅ απτηται ιδοντεϲ δε οι μαθηται επετειμηϲαν αυτοιϲ", "16": "ο δε ι̅ϲ̅ προϲκαλεϲαμενοϲ αυτα ειπεν αφετε τα παιδια ερχεϲθαι προϲ με και μη κωλυετε αυτα των γαρ τοιουτων εϲτι̅ η βαϲιλεια του θ̅υ̅", "17": "αμην λεγω υμιν οϲ εαν μη δεξητε τη̅ βαϲιλειαν του θ̅υ̅ ωϲ παιδιον ου μη ειϲελθη ειϲ αυτην", "18": "και επηρωτηϲεν τιϲ αυτον αρχων λεγων διδαϲκαλε αγαθε τι ποιηϲαϲ ζωην αιωνιον κληρονομηϲω", "19": "ειπεν δε αυτω ο ι̅ϲ̅ τι με λεγειϲ αγαθον ουδειϲ αγαθοϲ ει μη ειϲ ο θ̅ϲ̅", "20": "ταϲ εντολαϲ οιδαϲ μη μοιχευϲηϲ μη φονευϲηϲ μη κλεψηϲ μη ψευδομαρτυρηϲηϲ τιμα τον π̅ρ̅α̅ ϲου και την μ̅ρ̅α̅", "21": "ο δε ειπεν παντα ταυτα εφυλαξα εκ νεοτητοϲ μου", "22": "ακουϲαϲ δε ταυτα ο ι̅ϲ̅ ειπεν αυτω ετι εν ϲοι λιπει παντα οϲα εχειϲ πωληϲον και δοϲ πτωχοιϲ και εξειϲ θηϲαυρον εν ο̅υ̅ν̅ο̅ι̅ϲ̅ και δευρο ακολουθει μοι", "23": "ο δε ακουϲαϲ ταυτα περιλυποϲ εγενετο ην γαρ πλουϲιοϲ ϲφοδρα", "24": "ιδων δε αυτον ο ι̅ϲ̅ περιλυπον γενομενον ειπε̅ πωϲ δυϲκολωϲ οι τα χρηματα εχοντεϲ ειϲελευϲονται ειϲ την βαϲιλειαν του θ̅υ̅", "25": "ευκοπωτερον γαρ εϲτιν καμηλο̅ δια τρυμαλιαϲ ραφιδοϲ διελθει̅ η πλουϲιον ειϲ την βαϲιλεια̅ του θ̅υ̅ ειϲελθειν", "26": "ειπον δε οι ακουϲαντεϲ και τιϲ δυναται ϲωθηναι", "27": "ο δε ειπεν τα αδυνατα παρα α̅ν̅ο̅ι̅ϲ̅ δυνατα εϲτιν παρα τω θ̅ω̅", "28": "ειπεν δε πετροϲ ιδου ημειϲ αφηκαμεν παντα και ηκολουθηϲαμεν ϲοι", "29": "ο δε ειπεν αυτοιϲ αμην λεγω υμιν οτι ουδειϲ εϲτιν οϲ αφηκεν οικιαν η γονειϲ η αδελφουϲ η γυναικα η τεκνα ενεκεν τηϲ βαϲιλειαϲ του θ̅υ̅", "30": "οϲ ου μη απολαβη πολλαπλαϲιονα εν τω καιρω τουτω και εν τω αιωνι τω ερχομενω ζωην αιωνιο̅", "31": "παραλαβων δε τουϲ δωδεκα ειπεν προϲ αυτουϲ ιδου αναβαινομεν ειϲ ιεροϲολυμα και τελεϲθηϲεται παντα τα γεγραμμενα δια των προφητω̅ τω υιω του α̅ν̅ο̅υ̅", "32": "παραδοθηϲεται γαρ τοιϲ εθνεϲιν και ενπεχθηϲεται και υβριϲθηϲεται και εμπτυϲθηϲεται", "33": "και μαϲτιγωϲαντεϲ αποκτενουϲι̅ αυτον και τη ημερα τη τριτη αναϲτηϲεται", "34": "και αυτοι ουδεν τουτων ϲυνηκαν και ην το ρημα τουτο κεκρυμμενο̅ απ αυτων και ουκ εγινωϲκο̅ τα λεγομενα", "35": "εγενετο δε εν τω εγγιζειν αυτον ειϲ ιεριχω τυφλοϲ τιϲ εκαθητο παρα την οδον προϲαιτων", "36": "ακουϲαϲ δε οχλου διαπορευομενου επυνθανετο τι ειη τουτο", "37": "απηγγειλαν δε αυτω οτι ι̅ϲ̅ ο ναζωραιοϲ παρερχεται", "38": "και εβοηϲεν λεγων υιε δ̅α̅δ̅ ελεηϲον με", "39": "και οι παραγοντεϲ επετειμουν αυτω ινα ϲιωπηϲη αυτοϲ δε πολλω μαλλον εκραζεν υιε δ̅α̅δ̅ ελεηϲον με", "40": "ϲταθειϲ δε εκελευϲεν αυτον αχθηναι προϲ αυτον εγγιϲαντοϲ δε αυτου επηρωτηϲεν αυτον", "41": "λεγων τι ϲοι θελειϲ ποιηϲω ο δε ειπεν κ̅ε̅ ινα αναβλεψω", "42": "και ο ι̅ϲ̅ ειπεν αυτω αναβλεψον η πιϲτιϲ ϲου ϲεϲωκεν ϲε", "43": "και παραχρημα ανεβλεψεν και ηκολουθει αυτω δοξαζω̅ τον θ̅ν̅ και παϲ ο λαοϲ ιδων εδωκεν αινον τω θ̅ω̅"}