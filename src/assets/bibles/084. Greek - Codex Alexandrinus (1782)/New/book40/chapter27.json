{"1": "πρωιαϲ δε γενομενηϲ ϲυμβουλιον ελαβον παντεϲ οι αρχιερειϲ και οι πρεϲβυτεροι του λαου κατα του ι̅υ̅ ωϲτε θανατωϲαι αυτον", "2": "και δηϲαντεϲ αυτον απηγαγον και παρεδωκαν αυτον ποντιω πιλατω τω ηγεμονι", "3": "τοτε ιδων ιουδαϲ ο παραδιδουϲ αυτον οτι κατεκριθη μεταμεληθειϲ απεϲτρεψε̅ τα τριακοντα αργυρια τοιϲ αρχιερευϲιν και τοιϲ πρεϲβυτεροιϲ", "4": "λεγων ημαρτον παραδουϲ αιμα αθωον οι δε ειπον τι προϲ ημαϲ ϲυ οψη", "5": "και ριψαϲ τα αργυρια εν τω ναω ανεχωρηϲεν και απελθων απηγξατο", "6": "οι δε αρχιερειϲ λαβοντεϲ τα αργυρια ειπον ουκ εξεϲτιν βαλειν αυτα ειϲ τον κορβαναν επι τιμη αιματοϲ εϲτιν", "7": "ϲυμβουλιον δε λαβοντεϲ ηγοραϲαν εξ αυτων τον αγρον του κεραμεωϲ ειϲ ταφην τοιϲ ξενοιϲ", "8": "διο εκληθη ο αγροϲ εκεινοϲ αγροϲ αιματοϲ εωϲ τηϲ ϲημερον", "9": "τοτε επληρωθη το ρηθεν δια ιηρεμιου του προφητου λεγοντοϲ και ελαβον τα τριακοντα αργυρια την τιμην του τετιμημενου ον ετιμηϲαντο απο υιω̅ ι̅η̅λ̅", "10": "και {εδωκεν}<f> [9]</f> αυτα ειϲ τον αγρον του κεραμεωϲ καθα ϲυνεταξεν μοι κ̅ϲ̅", "11": "ο δε ι̅ϲ̅ εϲτη εμπροϲθεν του ηγεμονοϲ και επηρωτηϲεν αυτον ο ηγεμων λεγων ϲυ ει ο βαϲιλευϲ των ιουδαιων ο δε ι̅ϲ̅ εφη αυτω ϲυ λεγειϲ", "12": "και εν τω κατηγορειϲθαι αυτο̅ υπο των αρχιερεων και των πρεϲβυτερων ουδεν απεκρινατο", "13": "τοτε λεγει αυτω ο πειλατοϲ ουκ ακουειϲ ποϲα ϲου καταμαρτυρουϲι̅", "14": "και ουκ απεκριθη αυτω προϲ ουδε εν ρημα ωϲτε θαυμαζειν το̅ ηγεμονα λιαν", "15": "κατα δε εορτη̅ ειωθει ο ηγεμων απολυειν ενα τω οχλω δεϲμιον ον ηθελον", "16": "ειχον δε τοτε δεϲμιον επιϲημο̅ λεγομενον βαραββαν", "17": "ϲυνηγμενων ουν αυτων ειπεν αυτοιϲ ο πειλατοϲ τινα θελετε απολυϲω υμιν βαραββαν η ι̅ν̅ τον λεγομενον χ̅ν̅", "18": "ηδει γαρ οτι δια φθονον παρεδωκαν αυτον", "19": "καθημενου δε αυτου επι του βηματοϲ απεϲτειλεν προϲ αυτον η γυνη αυτου λεγουϲα μηδεν ϲοι και τω δικαιω εκεινω πολλα γαρ επαθον ϲημερον κατ οναρ δι αυτον", "20": "οι δε αρχιερειϲ και οι πρεϲβυτεροι επειϲαν τουϲ οχλουϲ ινα αιτηϲωνται τον βαραββαν τον δε ι̅ν̅ απολεϲωϲιν", "21": "αποκριθειϲ δε ο ηγεμων ειπεν αυτοιϲ τινα θελετε απο των δυο απολυϲω υμι̅ οι δε ειπον βαραββαν", "22": "λεγει αυτοιϲ ο πειλατοϲ τι ουν ποιηϲω ι̅ν̅ τον λεγομενον χ̅ν̅ λεγουϲιν παντεϲ ϲταυρωθητω", "23": "ο δε ηγεμων εφη τι γαρ κακον εποιηϲε̅ οι δε περιϲϲωϲ εκραζον λεγοντεϲ ϲταυρωθητω", "24": "ιδων δε ο πειλατοϲ οτι ουδεν ωφελει αλλα μαλλον θορυβοϲ γεινεται λαβων υδωρ απενιψατο ταϲ χειραϲ απεναντι του οχλου λεγων αθωοϲ ειμι απο του αιματοϲ τουτου του δικαιου υμειϲ οψεϲθε", "25": "και αποκριθειϲ παϲ ο λαοϲ ειπεν το αιμα αυτου εφ ημαϲ και επι τα τεκνα ημων", "26": "τοτε απελυϲεν αυτοιϲ τον βαραββαν τον δε ι̅ν̅ φραγελλωϲαϲ παρεδωκεν ινα ϲταυρωθη", "27": "τοτε οι ϲτρατιωται του ηγεμονοϲ παραλαβοντεϲ τον ι̅ν̅ ειϲ το πραιτωριον ϲυνηγαγον επ αυτον ολην την ϲπειραν", "28": "και εκδυϲα̅τεϲ αυτον περιεθηκαν αυτω χλαμυδα κοκκινην", "29": "και πλεξαντεϲ ϲτεφανον εξ ακανθων επεθηκαν επι την κεφαλην αυτου και καλαμον εν τη δεξια αυτου και γονυπετηϲαντεϲ εμπροϲθεν αυτου ενεπεζον αυτω δεροντεϲ χαιρε ο βαϲιλευϲ των ιουδαιων", "30": "και εμπτυϲαντεϲ ειϲ αυτον ελαβον τον καλαμον και ετυπτον ειϲ την κεφαλην αυτου", "31": "και οτε ενεπεξαν αυτω εξεδυϲαν αυτο̅ την χλαμυδα και ενεδυϲαν αυτον τα ειματια αυτου και απηγαγον αυτον ειϲ το ϲταυρωϲαι", "32": "εξερχομενοι δε ευρον α̅ν̅ο̅ν̅ κυρηναιον ονοματι ϲιμωνα τουτο̅ ηγγαρευϲαν ινα αρη τον ϲταυρο̅ αυτου", "33": "και ελθοντεϲ ειϲ τοπον λεγομενον γολγοθα οϲ εϲτι̅ λεγομενοϲ κρανιου τοποϲ", "34": "εδωκαν αυτω πιειν οξοϲ μετα χοληϲ μεμιγμενον και γευϲαμενοϲ ουκ ηθελεν πιειν", "35": "ϲταυρωϲαντεϲ δε αυτον διεμεριϲαντο τα ειματια αυτου βαλοντεϲ κληρον", "36": "και καθημενοι ετηρουν αυτον εκει", "37": "και επεθηκαν επανω τηϲ κεφαληϲ αυτου την αιτιαν αυτου γεγραμμενη̅ ουτοϲ εϲτιν ι̅ϲ̅ ο βαϲιλευϲ τω̅ ιουδαιων", "38": "τοτε ϲταυρουνται ϲυν αυτω δυο ληϲται ειϲ εκ δεξιω̅ και ειϲ εξ ευωνυμων", "39": "οι δε παραπορευομενοι εβλαϲφημουν αυτον κεινουντεϲ ταϲ κεφαλαϲ αυτων", "40": "και λεγοντεϲ ο καταλυων τον ναον και εν τριϲιν ημεραιϲ οικοδομων ϲωϲο̅ ϲεαυτον ει υ̅ϲ̅ ει του θ̅υ̅ και καταβηθι απο του ϲταυρου", "41": "ομοιωϲ οι αρχιερειϲ εμπαιζοντεϲ μετα των γραμματαιων και πρεϲβυτερων ελεγον", "42": "αλλουϲ εϲωϲεν εαυτον ου δυναται ϲωϲαι ει βαϲιλευϲ ι̅η̅λ̅ εϲτιν καταβατω νυν απο του ϲ̅ρ̅ο̅υ̅ και πιϲτευομεν αυτω", "43": "πεποιθεν επι τον θ̅ν̅ ρυϲαϲθω αυτον ει θελει αυτον ειπεν γαρ οτι θ̅υ̅ ειμι υ̅ϲ̅", "44": "το δ αυτο και οι ληϲται οι ϲυνϲταυρωθεντεϲ αυτω ωνειδιζον αυτον", "45": "απο δε εκτηϲ ωραϲ ϲκοτοϲ εγενετο επι παϲαν την γην εωϲ ωραϲ ενατηϲ", "46": "περι δε την ενατην ωραν ανεβοηϲεν ο ι̅ϲ̅ φωνη μεγαλη λεγων ηλι ηλι λιμα ϲαβαχθανει τουτ εϲτι̅ θ̅ε̅ μου θ̅ε̅ μου ινα τι με ενκατελειπεϲ", "47": "τινεϲ δε των εκει εϲτωτων ακουϲαντεϲ ελεγον οτι ηλειαν φωνει ουτοϲ", "48": "και ευθεωϲ δραμων ειϲ εξ αυτω̅ και λαβων ϲπογγον πληϲαϲ τε οξουϲ και περιθειϲ καλαμω εποτιζεν αυτον", "49": "οι δε λοιποι ελεγο̅ αφεϲ ιδωμεν ει ερχεται ηλιαϲ ϲωϲων αυτον", "50": "ο δε ι̅ϲ̅ παλιν κραξαϲ φωνη μεγαλη αφηκεν το π̅ν̅α̅", "51": "και ιδου το καταπεταϲμα του ναου εϲχιϲθη ειϲ δυο απο ανωθεν εωϲ κατω και η γη εϲειϲθη και αι πετραι εϲχιϲθηϲαν", "52": "και τα μνηματα ανεωχθη και πολλα ϲωματα των κεκοιμημενων αγιων ηγερθη", "53": "και εξελθοντεϲ εκ τω̅ μνημειων μετα την εγερϲιν αυτου ειϲηλθον ειϲ την αγιαν πολιν και ενεφανιϲθηϲαν πολλοιϲ", "54": "ο δε εκατονταρχοϲ και οι μετ αυτου τηρουντεϲ τον ι̅ν̅ ιδοντεϲ τον ϲειϲμον και τα γενομενα εφοβηθηϲαν ϲφοδρα λεγοντεϲ αληθωϲ θ̅υ̅ υ̅ϲ̅ ην ουτοϲ", "55": "ηϲαν δε εκει γυναικεϲ πολλαι μακροθεν θεωρουϲαι αιτεινεϲ ηκολουθηϲαν τω ι̅υ̅ απο τηϲ γαλιλαιαϲ διακονουϲαι αυτω", "56": "εν αιϲ ην μαρια η μαγδαληνη και μαρια η του ιακωβου και ιωϲη μ̅η̅ρ̅ και η μ̅η̅ρ̅ των υιων ζεβεδαιου", "57": "οψιαϲ {}<f> [10]</f> γενομενηϲ ηλθεν α̅ν̅ο̅ϲ̅ πλουϲιοϲ απο αριμαθαιαϲ τουνομα ιωϲηφ οϲ και αυτοϲ εμαθητευϲεν τω ι̅υ̅", "58": "ουτοϲ προϲελθων τω πειλατω ητηϲατο το ϲωμα του ι̅υ̅ τοτε ο πειλατοϲ εκελευϲεν αποδοθηναι το ϲωμα", "59": "και λαβων το ϲωμα ο ιωϲηφ ενετυλιξεν αυτο ϲινδονι καθαρα", "60": "και εθηκεν αυτο εν τω καινω αυτου μνημειω ο ελατομηϲεν εν τη πετρα και προϲκυλιϲαϲ λιθον μεγαν επι τη θυρα του μνημειου απηλθεν", "61": "ην δε εκει μαρια η μαγδαληνη και αλλη μαρια καθημεναι απεναντι του ταφου", "62": "τη δε επαυριον ητιϲ εϲτιν μετα την παραϲκευην ϲυνηχθηϲα̅ οι αρχιερειϲ και οι φαριϲαιοι προϲ πειλατον", "63": "λεγοντεϲ κ̅ε̅ εμνηϲθημεν οτι εκεινοϲ ο πλανοϲ ειπε̅ ετι ζων μετα τρειϲ ημεραϲ εγειρομαι", "64": "κελευϲον ουν αϲφαλιϲθηναι τον ταφον εωϲ τηϲ τριτηϲ ημεραϲ μηποτε ελθοντεϲ οι μαθηται αυτου κλεψωϲιν αυτον και ειπωϲιν τω λαω ηγερθη απο των νεκρων και εϲται η εϲχατη πλανη χειρων τηϲ πρωτηϲ", "65": "εφη δε αυτοιϲ ο πειλατοϲ εχετε κουϲτωδιαν υπαγετε αϲφαλιϲαϲθε ωϲ οιδατε", "66": "οι δε πορευθεντεϲ ηϲφαλιϲαντο τον ταφον ϲφραγιϲαντεϲ τον λιθον μετα τηϲ κωϲτουδιαϲ"}