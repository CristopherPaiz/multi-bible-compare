{"1": "τουτο δε γεινωϲκετε οτι εν εϲχαταιϲ ημεραιϲ ενϲτηϲονται καιροι χαλεποι", "2": "εϲονται γαρ οι α̅ν̅ο̅ι̅ φιλαυτοι φιλαργυροι αλαζονεϲ υπερηφανοι βλαϲφημοι γονευϲιν απιθειϲ αχαριϲτοι ανοϲιοι", "3": "αϲτοργοι αϲπο̅δοι διαβολοι ακρατειϲ ανημεροι φιλαγαθοι", "4": "προδοται προπετειϲ τετυφωμενοι φιληδονοι μαλλον η φιλοθεοι", "5": "εχοντεϲ μορφωϲιν ευϲεβειαϲ την δε δυναμιν αυτηϲ ηρνημενοι και τουτουϲ αποτρεπου", "6": "εκ τουτων γαρ εϲιν οι ενδυνοντεϲ ειϲ ταϲ οικιαϲ και αιχμαλωτιζοντεϲ γυναικαρια ϲεϲωρευμενα {αμαρτιαϲ}<f> [6]</f> αγομενα επιθυμιαιϲ και ηδοναιϲ ποικιλαιϲ", "7": "παντοτε μανθανοντα και μηδεποτε ειϲ επιγνωϲιν αληθειαϲ ελθειν δυναμενα", "8": "ον τροπον δε ιαννηϲ και ιαμβρηϲ αντεϲτηϲαν μωϲει ουτωϲ και ουτοι ανθιϲτανται τη αληθεια α̅ν̅ο̅ι̅ κατεφθαρμενοι τον νου̅ αδοκιμοι περι την πιϲτιν", "9": "αλλ ου προκοψουϲιν επι πλιο̅ η γαρ διανοια αυτων εκδηλοϲ εϲται παϲιν ωϲ και η εκεινω̅ εγενετο", "10": "ϲυ δε παρηκολουθηϲαϲ μου τη διδαϲκαλεια τη αγωγη τη προθεϲει τη πιϲτει τη μακροθυμια τη υπομονη", "11": "τοιϲ διωγμοιϲ τοιϲ παθημαϲιν οια μοι εγενοντο εν αντιοχια εν ικονιω εν λυϲτροιϲ οιουϲ διωγμουϲ υπηνεγκα και εκ παντων με ερυϲατο ο κ̅ϲ̅", "12": "και παντεϲ δε οι θελοντεϲ ζην ευϲεβωϲ εν χ̅ω̅ ι̅υ̅ διωχθηϲονται", "13": "πονηροι δε α̅ν̅ο̅ι̅ και γοητεϲ προκοψουϲιν επι το χειρον πλανωντεϲ και πλανωμενοι", "14": "ϲυ δε μενε εν οιϲ εμαθεϲ και επιϲτωθηϲ ειδωϲ παρα τινω̅ εμαθεϲ", "15": "και οτι απο βρεφουϲ τα ιερα γραμματα οιδαϲ τα δυναμενα ϲε ϲοφιϲαι ειϲ ϲωτηριαν δια πιϲτεωϲ τηϲ εν χ̅ω̅ ι̅υ̅", "16": "παϲα γραφη θεοπνευϲτοϲ και ωφελειμοϲ προϲ διδαϲκαλειαν προϲ ελεγμο̅ προϲ επανορθωϲιν προϲ παιδιαν την εν δικαιοϲυνη", "17": "ινα αρτιοϲ η ο του θ̅υ̅ α̅ν̅ο̅ϲ̅ προϲ πα̅ εργον αγαθον εξηρτιϲμενοϲ"}