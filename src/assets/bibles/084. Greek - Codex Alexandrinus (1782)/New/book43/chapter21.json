{"1": "μετα ταυτα εφανερωϲεν εαυτο̅ παλιν ο ι̅ϲ̅ τοιϲ μαθηταιϲ επι τηϲ θαλαϲϲηϲ τηϲ τιβεριαδοϲ εφανερωϲεν δε ουτωϲ", "2": "ηϲαν ομου ϲιμων πετροϲ και θωμαϲ ο λεγομενοϲ διδυμοϲ και ναθαναηλ ο απο κανα τηϲ γαλιλαιαϲ και οι του ζεβεδαιου και αλλοι εκ των μαθητων αυτου δυο", "3": "λεγει αυτοιϲ ϲιμων πετροϲ υπαγω αλιευειν λεγουϲιν αυτω ερχομεθα και ημειϲ ϲυν ϲοι και εξηλθον και ενεβηϲαν ειϲ το πλοιο̅ ευθυϲ και εν εκεινη τη νυκτι επιαϲαν ουδεν", "4": "πρωιαϲ δε ηδη γεινομενηϲ εϲτη ι̅ϲ̅ επι τον αιγιαλον ου μεντοι ηδειϲαν οι μαθηται οτι ι̅ϲ̅ εϲτιν", "5": "λεγει ουν αυτοιϲ {}<f> [40]</f> παιδια μη τι προϲφαγειον εχεται απεκριθηϲαν αυτω ου", "6": "ο δε ειπεν αυτοιϲ βαλετε ειϲ τα δεξια μερη του πλοιου το δικτυον και ευρηϲεται εβαλον ουν και ουκετι αυτο ελκυϲαι ιϲχυϲαν απο του πληθουϲ των ιχθυω̅", "7": "λεγει ουν ο μαθητηϲ εκεινοϲ ον ηγαπα ο ι̅ϲ̅ τω πετρω ο κ̅ϲ̅ εϲτι̅ ϲιμων ουν πετροϲ ακουϲαϲ οτι ο κ̅ϲ̅ εϲτιν τον επενδυτην διεζωϲατο ην γαρ γυμνοϲ και εβαλεν εαυτον ειϲ την θαλαϲϲαν", "8": "οι δε αλλοι μαθηται τω πλοιαριω ηλθον ου γαρ ηϲαν μακραν απο τηϲ γηϲ αλλα ωϲ απο πηχεων διακοϲιων ϲυροντεϲ το δικτυο̅ των ιχθυων", "9": "ωϲ ουν απεβηϲαν ειϲ την γην βλεπουϲιν ανθρακιαν κειμενην και οψαριον επικειμενον και αρτον", "10": "λεγει αυτοιϲ ο ι̅ϲ̅ ενεγκατε απο των οψαριων ων επιαϲατε νυν", "11": "ανεβη ϲιμων πετροϲ και ειλκυϲε̅ το δικτυον ειϲ την γην μεϲτον μεγαλων ιχθυων εκατον πεντηκοντα τριων και τοϲουτων οντων ουκ εϲχιϲθη το δικτυον", "12": "λεγει αυτοιϲ ο ι̅ϲ̅ δευτε αριϲτηϲατε ουδειϲ δε ετολμα των μαθητων εξεταϲαι αυτον ϲυ τιϲ ει ειδοτεϲ οτι ο κ̅ϲ̅ εϲτιν", "13": "ερχεται ουν ο ι̅ϲ̅ και λαμβανει τον αρτον και διδωϲιν αυτοιϲ και το οψαριον ομοιωϲ", "14": "τουτο ηδη τριτον εφανερωθη ο ι̅ϲ̅ τοιϲ μαθηταιϲ εγερθειϲ εκ νεκρω̅", "15": "οτε ουν ηριϲτηϲαν λεγει τω ϲιμωνι πετρω ο ι̅ϲ̅ ϲιμων ιωνα αγαπαϲ με πλειον τουτων λεγει αυτω ναι κ̅ε̅ ϲυ οιδαϲ οτι φιλω ϲε λεγει αυτω βοϲκε τα αρνεια μου", "16": "λεγει αυτω παλιν δευτερον ϲιμων ιωνα αγαπαϲ με λεγει αυτω ναι κ̅ε̅ ϲυ οιδαϲ οτι φιλω ϲε λεγει αυτω ποιμαινε τα προβατα μου", "17": "λεγει αυτω το τριτον ϲιμων ιωνα φιλειϲ με ελυπηθη ο πετροϲ οτι ειπεν αυτω το τριτον φιλειϲ με λεγει αυτω κ̅ε̅ ϲυ παντα οιδαϲ ϲυ γινωϲκειϲ οτι φιλω ϲε λεγει αυτω ο ι̅ϲ̅ βοϲκε τα προβατια μου", "18": "αμην αμη̅ λεγω ϲοι οτε ηϲ νεωτεροϲ εζω̅νυεϲ ϲεαυτον και περιεπατειϲ οπου ηθελεϲ οταν δε γηραϲηϲ εκτενειϲ ταϲ χειραϲ ϲου και αλλοϲ ϲε ζωϲει και οιϲει ϲε οπου ου θελειϲ", "19": "τουτο δε ειπεν ϲημαινων ποιω θανατω δοξαϲει τον θ̅ν̅ και τουτο ειπων λεγει αυτω ακολουθει μοι", "20": "επιϲτραφειϲ ο πετροϲ βλεπει τον μαθητην ον ηγαπα ο ι̅ϲ̅ ακολουθουντα οϲ και ανεπεϲε̅ εν τω δειπνω επι το ϲτηθοϲ αυτου και ειπεν κ̅ε̅ τιϲ εϲτιν ο παραδιδουϲ ϲε", "21": "τουτον ιδω̅ ο πετροϲ λεγει τω ι̅υ̅ κ̅ε̅ ουτοϲ δε τι", "22": "λεγει αυτω ο ι̅ϲ̅ εαν αυτον θελω μαινειν εωϲ ερχομαι τι προϲ ϲε ϲυ μοι ακολουθει", "23": "εξηλθεν ουν ο λογοϲ ουτοϲ ειϲ τουϲ αδελφουϲ οτι ο μαθητηϲ εκεινοϲ ουκ αποθνηϲκει και ουκ ειπεν αυτω ο ι̅ϲ̅ οτι ουκ αποθνηϲκει αλλ εαν αυτον θελω μαινειν εωϲ ερχομαι τι προϲ ϲε", "24": "ουτοϲ εϲτιν ο μαθητηϲ ο μαρτυρων περι τουτων και γραψαϲ ταυτα και οιδαμεν οτι αληθηϲ εϲτιν η μαρτυρια αυτου", "25": "εϲτιν δε και αλλα πολλα οϲα εποιηϲεν ο ι̅ϲ̅ ατινα εαν γραφηται καθ εν ουδε αυτον οιμαι τον κοϲμον χωρηϲαι τα γραφομενα βιβλια"}