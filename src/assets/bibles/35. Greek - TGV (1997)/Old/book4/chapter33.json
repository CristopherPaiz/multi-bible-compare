{
  "1": "Αυτοί είναι οι σταθμοί της πορείας των Ισραηλιτών, από τότε που βγήκαν από την Αίγυπτο σε οργανωμένες ομάδες, με την καθοδήγηση του Μωυσή και του Ααρών.",
  "2": "Ο Μωυσής κατέγραψε με την οδηγία του Κυρίου τους τόπους όπου στάθμευαν κατά την πορεία τους, και από τους οποίους ξεκινούσαν πάλι.",
  "3": "Τη δέκατη πέμπτη μέρα του πρώτου μήνα, επαύριο του Πάσχα, ξεκίνησαν οι Ισραηλίτες από τη Ραμεσσή, με την προστασία του Κυρίου, μπροστά στα μάτια όλων των Αιγυπτίων,",
  "4": "ενώ εκείνοι έθαβαν τα πρωτότοκά τους που τους τα είχε εξολοθρεύσει ο Κύριος. Μ’ αυτό τον τρόπο ο Κύριος αποδεικνυόταν δυνατότερος από τους θεούς των Αιγυπτίων.",
  "5": "Από τη Ραμεσσή οι Ισραηλίτες έφυγαν και στρατοπέδευσαν στη Σουκκώθ.",
  "6": "Από ’κει επόμενος σταθμός ήταν η Εθάμ, που βρίσκεται στην άκρη της ερήμου.",
  "7": "Από ’κει έφυγαν με κατεύθυνση προς την Πι-Αχιρώθ, που βρίσκεται απέναντι από τη Βάαλ-Σεφών, και στρατοπέδευσαν μπροστά στη Μιγδώλ.",
  "8": "Έφυγαν από την Πι-Αχιρώθ και πέρασαν από τη θάλασσα στην έρημο. Μετά από τρεις μέρες πορεία μέσα στην έρημο Εθάμ, στρατοπέδευσαν στη Μαρά.",
  "9": "Από τη Μαρά ήρθαν και στρατοπέδευσαν στην Αιλίμ. Εκεί βρίσκονταν δώδεκα πηγές νερού και εβδομήντα φοίνικες.",
  "10": "Από την Αιλίμ ήρθαν και στρατοπέδευσαν κοντά στην Ερυθρά Θάλασσα,",
  "11": "από ’κει στην έρημο Σιν,",
  "12": "από ’κει στη Δοφκά,",
  "13": "από ’κει στην Αλούς,",
  "14": "κι από ’κει στη Ρεφιδίμ, όπου δεν υπήρχε νερό για να πιει ο λαός.",
  "15": "Από τη Ρεφιδίμ ήρθαν και στρατοπέδευσαν στην έρημο του Σινά.",
  "16": "Μετά την έρημο Σινά ήρθαν και στρατοπέδευσαν στην Κιβρώθ-Χαττααβά.",
  "17": "Από ’κει ήρθαν και στρατοπέδευσαν στην Ασηρώθ,",
  "18": "από ’κει στη Ριθμά,",
  "19": "από ’κει στη Ριμμών-Φαρές,",
  "20": "από ’κει στη Λιβνά,",
  "21": "από ’κει στη Ρισσά,",
  "22": "από ’κει στην Κεελαθά,",
  "23": "κι από ’κει στο όρος Σαφέρ.",
  "24": "Από το όρος Σαφέρ ήρθαν και στρατοπέδευσαν στη Χαραδά,",
  "25": "από ’κει στη Μακηλώθ,",
  "26": "από ’κει στην Τάχαθ,",
  "27": "από ’κει στην Τάραχ,",
  "28": "από ’κει στη Μιθκά,",
  "29": "από ’κει στην Ασμωνά,",
  "30": "από ’κει στη Μωσερώθ,",
  "31": "από ’κει στη Βενέ-Ιαακάν,",
  "32": "από ’κει στο Χωρ-Αγιδγάδ,",
  "33": "από ’κει στην Ιατβαθά,",
  "34": "από ’κει στην Αβρωνά,",
  "35": "από ’κει στη Εσιών-Γάβερ",
  "36": "κι από ’κει στην έρημο Σιν, δηλαδή στην Κάδης.",
  "37": "Έφυγαν κι από την Κάδης και στρατοπέδευσαν στο όρος Ωρ, κοντά στα σύνορα της Εδώμ.",
  "40": "Τότε ήταν που ο βασιλιάς της Αράδ, ένας Χαναναίος που κατοικούσε στο νότιο μέρος της Χαναάν, έμαθε για την άφιξη των Ισραηλιτών.",
  "41": "Από ’κει οι Ισραηλίτες ήρθαν και στρατοπέδευσαν στη Σαλμωνά,",
  "42": "από ’κει στη Φουνών,",
  "43": "από ’κει στην Ωβώθ,",
  "44": "κι από ’κει στην Ιιέ-Ααβαρίμ, στα σύνορα της Μωάβ.",
  "45": "Από ’κει ήρθαν και στρατοπέδευσαν στη Διβών-Γαδ,",
  "46": "από ’κει στην Αλμών-Διβλαθαΐμ,",
  "47": "κι από ’κει ήρθαν και στρατοπέδευσαν στα όρη Αβαρίμ, απέναντι από τη Νεβώ.",
  "50": "Ενώ βρίσκονταν εκεί, στις στέπες της Μωάβ, κοντά στον Ιορδάνη απέναντι από την Ιεριχώ, ο Κύριος έδωσε στο Μωυσή",
  "51": "τις ακόλουθες οδηγίες σχετικά με τους Ισραηλίτες: «Όταν θα περάσετε τον Ιορδάνη και θα μπείτε στη Χαναάν,",
  "52": "θα πρέπει να διώξετε από τη χώρα όλους τους κατοίκους της και να καταστρέψετε τα είδωλά τους, τα ανάγλυφα ή χυτά, καθώς και τους ιερούς τους τόπους πάνω στους λόφους.",
  "53": "Να κατακτήσετε τη χώρα και να την κατοικήσετε, αφού εγώ σας τη δίνω για δική σας.",
  "54": "Να μοιράσετε τη γη με κλήρωση στις φυλές σας και στις συγγένειές σας. Στις μεγαλύτερες συγγένειες θα δίνετε μεγαλύτερο κλήρο και στις μικρότερες μικρότερο. Ό,τι κληρωθεί στον καθένα αυτό θα του ανήκει.",
  "55": "Αν όμως δε διώξετε από τη χώρα όλους τους κατοίκους της, εκείνοι που θα τους αφήσετε να μείνουν θα είναι αγκάθια στα μάτια σας και κεντριά στα πλευρά σας. Θα σας πολεμούν μέσα στην ίδια τη χώρα που θα έχετε εγκατασταθεί.",
  "56": "Και τότε θα κάνω σ’ εσάς ό,τι είχα αποφασίσει να κάνω σ’ εκείνους»."
}