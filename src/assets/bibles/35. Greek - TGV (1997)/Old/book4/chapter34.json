{
  "1": "Ο Κύριος διέταξε το Μωυσή",
  "2": "να δώσει στους Ισραηλίτες τις ακόλουθες οδηγίες: «Όταν θα μπείτε στη Χαναάν, τη χώρα που θα σας δώσω για ιδιοκτησία, τα σύνορά της θα είναι τα εξής:",
  "3": "Η νότια περιοχή θα εκτείνεται από την έρημο Σιν κατά μήκος των συνόρων της Εδώμ. Θα αρχίζουν ανατολικά από το νότιο άκρο της Νεκράς Θάλασσας.",
  "4": "Στη συνέχεια θα στρίβουν νότια προς την ανωφέρεια της Ακραββίμ, θα περνούν από τη Σιν και θα καταλήγουν στα νότια της Κάδης-Βαρνή. Έπειτα θα προχωρούν βόρεια προς την Ασάρ-Αδδάρ και θα φτάνουν ως την Ασμών.",
  "5": "Από ’κει θα στρίβουν πάλι προς το χείμαρρο της Αιγύπτου και θα καταλήγουν στη Θάλασσα.",
  "6": "Τα δυτικά σύνορά σας θα είναι η μεγάλη Θάλασσα.",
  "7": "Τα βόρεια σύνορά σας θα ακολουθούν τη γραμμή από τη Μεγάλη Θάλασσα ως το όρος Ωρ,",
  "8": "κι από ’κει στη Χαμάθ. Στη συνέχεια θα περνούν από τη Σεδαδά,",
  "9": "και τη Ζιφρωνά και θα καταλήγουν στην Ασάρ-Ενάν.",
  "10": "Τα ανατολικά σας σύνορα θα ακολουθούν τη γραμμή από την Ασάρ-Ενάν ως τη Σεφάμα.",
  "11": "Μετά θα κατευθύνονται προς την Αριβλά, ανατολικά της Άγιν· από ’κει θα κατεβαίνουν κατά μήκος των ανατολικών κλιτύων της Θάλασσας Κιννέρεθ,",
  "12": "θα συνεχίζουν καθ’ όλο το μήκος του Ιορδάνη και θα καταλήγουν στη Νεκρά Θάλασσα. Αυτά θα είναι τα σύνορα της χώρας σας».",
  "13": "Ο Μωυσής μετέφερε αυτή τη διαταγή στους Ισραηλίτες και τους είπε: «Αυτή είναι η χώρα που θα μοιράσετε με κλήρωση και που ο Κύριος αποφάσισε να δώσει στις εννιάμισυ φυλές σας.",
  "16": "Ο Κύριος είπε στο Μωυσή:",
  "17": "«Αυτοί που θα σας μοιράσουν τη χώρα είναι ο ιερέας Ελεάζαρ και ο Ιησούς, γιος του Ναυή.",
  "18": "Επίσης θα πάρετε έναν αρχηγό από κάθε φυλή, για να τους βοηθήσει στη διανομή της χώρας.",
  "19": "Αυτοί είναι: Από τη φυλή Ιούδα ο Χάλεβ, γιος του Ιεφοννή,",
  "20": "από τη φυλή Συμεών ο Σεμουέλ, γιος του Αμμιούδ,",
  "21": "από τη φυλή Βενιαμίν ο Ελιδάδ, γιος του Κισλών,",
  "22": "από τη φυλή Δαν ο Βουκκί, γιος του Ιογλί,",
  "23": "Από τους απογόνους του Ιωσήφ: από τη φυλή Μανασσή ο Αννιήλ, γιος του Εφώδ,",
  "24": "από τη φυλή Εφραΐμ ο Κεμουήλ, γιος του Σιφτάν,",
  "25": "από τη φυλή Ζαβουλών ο Ελισαφάν, γιος του Φαρνάχ,",
  "26": "από τη φυλή Ισσάχαρ ο Φαλτιήλ, γιος του Αζζάν,",
  "27": "από τη φυλή Ασήρ ο Αχιούδ, γιος του Σελωμί,",
  "28": "από τη φυλή Νεφθαλί ο Πεδαήλ, γιος του Αμμιούδ».",
  "29": "Αυτοί είναι εκείνοι που όρισε ο Κύριος να μοιράσουν στους Ισραηλίτες τη χώρα της Χαναάν."
}