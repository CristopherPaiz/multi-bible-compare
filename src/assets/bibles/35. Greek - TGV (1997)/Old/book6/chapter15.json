{
  "1": "Η περιοχή που δόθηκε με κλήρο στις συγγένειες της φυλής Ιούδα εκτεινόταν ως το νοτιότερο άκρο της ερήμου Σιν, στα σύνορα της Ιδουμαίας.",
  "2": "Έτσι, τα νότια σύνορα της περιοχής ξεκινούσαν από τον κόλπο που βρίσκεται στο νότιο άκρο της Νεκράς Θάλασσας,",
  "3": "προχωρούσαν από τα νότια της ανωφέρειας Ακραββίμ, περνούσαν από τη Σιν κι ύστερα από τα νότια της Κάδης-Βαρνή περνούσαν από την Εσρών και ανέβαιναν στην Αδδάρ, απ’ όπου γύριζαν προς την Καρκαά.",
  "4": "Έπειτα περνούσαν από την Ασμών, συνέχιζαν ως τον χείμαρρο της Αιγύπτου και κατέληγαν στη θάλασσα. Αυτά ήταν τα νότια σύνορα της φυλής Ιούδα.",
  "5": "Το ανατολικό σύνορο ήταν η Νεκρά Θάλασσα ως την εκβολή του Ιορδάνη. Από κείνο το σημείο, άρχιζαν τα βόρεια σύνορα.",
  "6": "Ανέβαιναν προς τη Βαιθ-Χογλά, περνούσαν βόρεια της Βαιθ-Αραβά και ανέβαιναν προς την Πέτρα που ονομαζόταν «του Βοάν», ενός από τους γιους του Ρουβήν.",
  "7": "Κατόπιν τα σύνορα ανέβαιναν προς τη Δεβείρ περνώντας από την Κοιλάδα Αχώρ, κι έπειτα βορινότερα γύριζαν προς τα Γάλγαλα, που βρίσκονται απέναντι από την ανωφέρεια της Αδουμμίμ, νότια της χαράδρας· στη συνέχεια περνούσαν από τις πηγές της Εν-Σεμές και προχωρούσαν ως την Εν-Ρωγήλ.",
  "8": "Έπειτα ανέβαιναν την Κοιλάδα Εννόμ, προς τη νότια πλευρά του λόφου της Ιεβούς, δηλαδή της Ιερουσαλήμ· περνούσαν από την κορυφή του βουνού που βρίσκεται στα δυτικά της Κοιλάδας Εννόμ και στο βόρειο άκρο της Κοιλάδας Ρεφαείμ.",
  "9": "Από ’κει τα σύνορα γύριζαν προς τις πηγές της Νεφτωάχ, έβγαιναν στις πόλεις του όρους Εφρών και κατόπιν συνέχιζαν προς την Βααλά, δηλαδή την Κιριάθ-Ιαρίμ.",
  "10": "Από τη Βααλά τα σύνορα γύριζαν δυτικά προς το όρος Σηείρ και συνέχιζαν προς τη βόρεια κορυφή του όρους Ιαρίμ, δηλαδή στη Χεσαλών, κατέβαιναν προς τη Βαιθ-Σεμές και περνούσαν από την Τιμνά.",
  "11": "Έπειτα, συνέχιζαν προς τη βόρεια πλευρά της πόλης Εκρών, γύριζαν προς την Σικρών, περνούσαν από το όρος Βααλά, προχωρούσαν προς την Ιαβνεήλ και κατέληγαν στη θάλασσα.",
  "12": "Το δυτικό όριο ήταν η Μεγάλη Θάλασσα. Αυτά ήταν τα σύνορα της περιοχής που δόθηκε στη φυλή Ιούδα, ανάλογα με τις συγγένειές τους.",
  "13": "Στο Χάλεβ, γιο του Ιεφοννή, ο Ιησούς έδωσε μερίδιο από τα εδάφη της φυλής Ιούδα, όπως τον είχε διατάξει ο Κύριος. Τους έδωσε την πόλη του Αρβά, πατέρα του Ανάκ, τη σημερινή Χεβρών.",
  "14": "Ο Χάλεβ έδιωξε από ’κει τις τρεις συγγένειες των Ανακιτών: του Σεσαΐ, του Αχιμάν και του Ταλμαΐ.",
  "15": "Από εκεί ξεκίνησε για να χτυπήσει τους κατοίκους της Δεβείρ, η οποία παλιότερα λεγόταν Κιριάθ-Σεφέρ.",
  "16": "Τότε ο Χάλεβ έκανε την ανακοίνωση: «Όποιος χτυπήσει την Κιριάθ-Σεφέρ και την κυριέψει, θα του δώσω την κόρη μου Αχσά για γυναίκα».",
  "17": "Την κυρίεψε ο Οθνιήλ, γιος του Κενά, αδερφού του Χάλεβ, κι έτσι ο Χάλεβ έδωσε σ’ αυτόν την κόρη του για γυναίκα.",
  "18": "Την ημέρα του γάμου αυτή ζήτησε από τον Οθνιήλ τη συγκατάθεσή του να γυρέψει από τον πατέρα της ένα χωράφι. Χτύπησε τα χέρια της πάνω από το γαϊδούρι κι ο Χάλεβ τη ρώτησε: «Τι σου συμβαίνει;»",
  "19": "Αυτή του απάντησε: «Θέλω να μου δώσεις ένα δώρο. Η περιοχή που μου παραχώρησες νότια είναι άνυδρη· γι’ αυτό να μου δώσεις και πηγές με νερό». Έτσι ο Χάλεβ της έδωσε τις πηγές στα ορεινά και στα πεδινά.",
  "20": "Αυτή είναι λοιπόν η περιοχή που δόθηκε με κλήρο στη φυλή Ιούδα, ανάλογα με τις συγγένειές τους:",
  "21": "Στο νότιο τμήμα της περιοχής του Ιούδα, κοντά στα σύνορα της Εδώμ οι πόλεις: Καβσεήλ, Έδερ και Ιαγούρ,",
  "22": "Κινά, Διμωνά, Αδαδά,",
  "23": "Κέδες, Ασώρ, Ιθνάν,",
  "24": "Ζιφ, Τέλεμ, Βεαλώθ,",
  "25": "Ασώρ-Αδαττά, Κιριώθ-Εσρών, που λέγεται και Ασώρ,",
  "26": "Αμάμ, Σεμά, Μωλαδά,",
  "27": "Ασάρ-Γαδδά, Εσμών, Βαιθ-Παλέτ,",
  "28": "Ασάρ-Σουάλ, Βέερ-Σεβά με τις γύρω περιοχές της,",
  "29": "Βααλά, Ιείμ, Ασέμ,",
  "30": "Ελτωλάδ, Χεσίλ, Χορμά,",
  "31": "Σικλάγ, Μαδμαννά, Σανσαννά,",
  "32": "Λεβαώθ, Σιλίμ και Άειν-Ριμμών –συνολικά είκοσι εννέα πόλεις με τα χωριά τους.",
  "33": "Στην πεδιάδα οι πόλεις: Εσταόλ, Σωρεά, Ασνά,",
  "34": "Ζανωάχ, Εν-Γαννίμ, Ταπουάχ, Ενάμ,",
  "35": "Ιαρμούθ, Αδουλλάμ, Σοχώ, Αζεκά,",
  "36": "Σααραΐμ, Αδιδαΐμ, η Γεδερά και οι επαύλεις της –δεκατέσσερις πόλεις με τα χωριά τους.",
  "37": "Επίσης οι πόλεις: Σενάν, Αδασά, Μιγδάλ-Γαδ,",
  "38": "Διλεάν, Μισπέ, Ιοκθεήλ,",
  "39": "Λαχίς, Βασκάθ, Εγλών,",
  "40": "Χαββών, Λαχμάς, Χιθλίς,",
  "41": "Γεδερώθ, Βαιθ-Δαγών, Νααμά, και Μακκηδά –δεκαέξι πόλεις με τα χωριά τους.",
  "42": "Επίσης οι πόλεις: Λιβνά, Έθερ, Ασάν,",
  "43": "Ιφτάχ, Ασνά, Νεσίβ,",
  "44": "Κεϊλά, Αχζίβ και Μαρεσά –εννιά πόλεις με τα χωριά τους.",
  "45": "Επίσης η Εκρών με τις γύρω περιοχές και τα χωριά της.",
  "46": "Όλες οι πόλεις που βρίσκονται κοντά στην Ασδώδ με τα χωριά τους, από την Εκρών ως τη θάλασσα.",
  "47": "Η Ασδώδ με τις γύρω περιοχές και τα χωριά της, η Γάζα με τις γύρω περιοχές και τα χωριά της, ως το χείμαρρο της Αιγύπτου και τη Μεγάλη Θάλασσα, που ήταν και το σύνορο.",
  "48": "Στην ορεινή περιοχή οι πόλεις: Σαμίρ, Ιαθείρ, Σωχώ,",
  "49": "Δαννά, Κιριάθ-σαννά (η σημερινή Δεβείρ),",
  "50": "Ανάβ, Εστεμώ, Ανίμ,",
  "51": "Γεσέν, Χωλών και Γιλώ –έντεκα πόλεις με τα χωριά τους.",
  "52": "Επίσης οι πόλεις: Αράβ, Δουμά, Εσάν,",
  "53": "Ιανίμ, Βαιθ-Ταππούαχ, Αφεκά,",
  "54": "Χουμτά, Κιριάθ-Αρβά, (η σημερινή Χεβρών) και η Σιώρ –εννιά πόλεις με τα χωριά τους.",
  "55": "Επίσης οι πόλεις Μαών, Καρμέλ, Ζιφ, Ιουτά,",
  "56": "Ιζρεέλ, Ιοκδεάμ, Ζανωάχ,",
  "57": "Κάιν, Γιβεά και Τιμνά –δέκα πόλεις με τα χωριά τους.",
  "58": "Επίσης οι πόλεις: Χαλχούλ, Βαιθ-Σουρ, Γεδώρ,",
  "59": "Μααράθ, Βαιθ-Ανώθ και Ελτεκών –έξι πόλεις με τα χωριά τους.",
  "60": "Επίσης η Κιριάθ-Βαάλ, (η σημερινή Κιριάθ-Ιαρίμ) και η Ραββά –δύο πόλεις με τα χωριά τους.",
  "61": "Επίσης στην έρημο οι πόλεις: Βαιθ-Αραβά, Μιδδίν, Σεχαχά,",
  "62": "Νιβσάν, η Πόλη του Άλατος, και η Εν-Γεδί –έξι πόλεις με τα χωριά τους.",
  "63": "Ωστόσο, οι απόγονοι του Ιούδα δεν μπόρεσαν να εκδιώξουν τους Ιεβουσαίους, κατοίκους της Ιερουσαλήμ· έτσι αυτοί ζουν στην πόλη μαζί με τη φυλή Ιούδα μέχρι σήμερα."
}