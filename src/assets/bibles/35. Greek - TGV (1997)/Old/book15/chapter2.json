{
  "1": "Κατάλογος των κατοίκων της επαρχίας (Ιουδαίας), που επέστρεψαν από την αιχμαλωσία της Βαβυλώνας, όπου τους είχε μεταφέρει ως αιχμαλώτους ο βασιλιάς της Βαβυλώνας Ναβουχοδονόσορ. Όλοι τους γύρισαν στην Ιερουσαλήμ και στη χώρα του Ιούδα, καθένας στην πόλη του.",
  "2": "Στην πορεία της επιστροφής αρχηγοί τους ήταν οι Ζοροβάβελ, Ιησούς, Νεεμίας, Σεραΐας, Ρεελαΐας, Μαρδοχαίος, Βιλσάν, Μισπάρ, Βιγβάι, Ρεχούμ και Βαανά. Ακολουθεί κατάλογος κατά συγγένειες με τον αριθμό των αντρών του λαού του Ισραήλ, που επέστρεψαν από την αιχμαλωσία:",
  "3": "Η συγγένεια του Φαρώς, δύο χιλιάδες εκατόν εβδομήντα δύο άντρες·",
  "4": "του Σεφατία, τριακόσιοι εβδομήντα δύο·",
  "5": "του Αράχ, εφτακόσιοι εβδομήντα πέντε·",
  "6": "του Φαχάθ-Μωάβ (απόγονοι του Ιησού και του Ιωάβ), δύο χιλιάδες οκτακόσιοι δώδεκα·",
  "7": "του Ελάμ, χίλιοι διακόσιοι πενήντα τέσσερις·",
  "8": "του Ζαττού, ενιακόσιοι σαράντα πέντε·",
  "9": "του Ζακκάι, εφτακόσιοι εξήντα·",
  "10": "του Βανί, εξακόσιοι σαράντα δύο·",
  "11": "του Βεβαΐ, εξακόσιοι είκοσι τρεις·",
  "12": "του Αζγάθ, χίλιοι διακόσιοι είκοσι δύο·",
  "13": "του Αδωνικάμ, εξακόσιοι εξήντα έξι·",
  "14": "του Βιγβαΐ, δύο χιλιάδες πενήντα έξι·",
  "15": "του Αδίν, τετρακόσιοι πενήντα τέσσερις·",
  "16": "του Ατέρ, δηλαδή του Εζεκία, ενενήντα οκτώ·",
  "17": "του Βεσαΐ, τριακόσιοι είκοσι τρεις·",
  "18": "του Ιωρά, εκατόν δώδεκα·",
  "19": "του Χασούμ, διακόσιοι είκοσι τρεις",
  "20": "και του Γιββάρ, ενενήντα πέντε. Πίνακας κατά πόλεις, στις οποίες είχαν ζήσει οι πρόγονοι εκείνων που επέστρεψαν:",
  "21": "Από τη Βηθλεέμ, εκατόν είκοσι τρεις άντρες·",
  "22": "από τη Νετωφά, πενήντα έξι·",
  "23": "από την Αναθώθ, εκατόν είκοσι οκτώ·",
  "24": "από την Αζμαβέθ, σαράντα δύο·",
  "25": "από την Κιριάθ-Ιαρίμ, την Κεφιρά και τη Βερώθ εφτακόσιοι σαράντα τρεις·",
  "26": "από τη Ραμά και τη Γεβά, εξακόσιοι είκοσι ένας·",
  "27": "από τη Μιχμάς, εκατόν είκοσι δύο·",
  "28": "από τη Βαιθήλ και τη Γαι, διακόσιοι είκοσι τρεις·",
  "29": "από τη Νεβώ, πενήντα δύο",
  "30": "κι από τη Μαγβίς, εκατόν πενήντα έξι.",
  "31": "Από τη συγγένεια ενός άλλου Ελάμ, χίλιοι διακόσιοι πενήντα τέσσερις άντρες",
  "32": "κι από τη συγγένεια του Χαρίμ τριακόσιοι είκοσι.",
  "33": "Από τη Λοδ, την Αδίδ και την Ωνώ, εφτακόσιοι είκοσι πέντε άντρες·",
  "34": "από την Ιεριχώ, τριακόσιοι σαράντα πέντε",
  "35": "κι από τη Σεναά, τρεις χιλιάδες εξακόσιοι τριάντα.",
  "36": "Ακολουθεί πίνακας των ιερατικών συγγενειών, που επέστρεψαν από την αιχμαλωσία: Η συγγένεια του Ιεδαΐα (απόγονοι του Ιησού), εννιακόσιοι εβδομήντα τρεις άντρες·",
  "37": "του Ιμμίρ, χίλιοι πενήντα δύο·",
  "38": "του Πασχούρ, χίλιοι διακόσιοι σαράντα επτά",
  "39": "και του Χαρίμ, χίλιοι δέκα επτά.",
  "40": "Οι συγγένειες των λευιτών που επέστρεψαν ήταν: Του Ιησού και του Καδμιήλ (απόγονοι του Ωδουΐα), εβδομήντα τέσσερις άντρες.",
  "41": "Την ομάδα των ψαλτών αποτελούσαν εκατόν είκοσι οκτώ απόγονοι του Ασάφ.",
  "42": "Οι συγγένειες των θυρωρών ήταν: Του Σαλλούμ, του Ατέρ, του Ταλμών, του Ακκούβ, του Χατιτά, του Σωβαΐ, σύνολο εκατόν τριάντα εννέα άντρες.",
  "43": "Οι συγγένειες των υπηρετών του ναού, που επέστρεψαν από την αιχμαλωσία ήταν: Του Σιχά, του Χασουφά, του Ταββαώθ,",
  "44": "του Κερώς, του Σιαά, του Φαδών,",
  "45": "του Λεβανά, του Χαγαβά, του Ακκούβ,",
  "46": "του Χαγάβ, του Σαλμαΐ, του Χανάν,",
  "47": "του Γιδδήλ, του Γαχάρ, του Ρεαΐα,",
  "48": "του Ρεσίν, του Νεκωδά, του Γαζζάμ,",
  "49": "του Ουζζά, του Φασεάχ, του Βεσαΐ,",
  "50": "του Ασενά, του Μεουνείμ, του Νεφουσείμ,",
  "51": "του Βακββούκ, του Χακουφά, του Χαρχούρ,",
  "52": "του Βασλούθ, του Μεχιδά, του Χαρεά,",
  "53": "του Βαρκώς, του Σίσερα, του Θάμαχ,",
  "54": "του Νεσιάχ και του Χατιφά.",
  "55": "Οι συγγένειες των απογόνων των δούλων του Σολομώντα ήταν: του Σωταΐ, του Σωφέρεθ, του Φερουδά,",
  "56": "του Ιααλά, του Δαρκών, του Γιδδήλ,",
  "57": "του Σαφατία, του Χαττίλ, του Φοχερέθ, του Σεβαΐμ, του Αμί.",
  "58": "Όλοι μαζί οι απόγονοι των υπηρετών του ναού και των δούλων του Σολομώντα ήταν τριακόσιοι ενενήντα δύο άντρες.",
  "59": "Από τις πόλεις Τελ-Μελάχ, Τελ-Χαρσά, Χερούβ-Αδδάν και Ιμμήρ επέστρεψαν ιερατικές συγγένειες, οι οποίες όμως δεν μπόρεσαν να φέρουν τις απαραίτητες πληροφορίες για τις οικογένειες των προγόνων τους, ώστε να αποδείξουν ότι κατάγονταν από Ισραηλίτες.",
  "60": "Αυτοί ήταν απόγονοι του Δελαΐα, του Τωβία και του Νεκωδά, σύνολο εξακόσιοι πενήντα δύο άντρες.",
  "61": "Το ίδιο συνέβη με ορισμένους άλλους απογόνους ιερέων: Του Χαβαΐα, του Ακκώς, του Βαρζιλλαΐ (ο οποίος ονομαζόταν έτσι γιατί είχε πάρει γυναίκα του μια από τις κόρες του Γαλααδίτη Βαρζιλλαΐ).",
  "62": "Όλοι αυτοί αναζήτησαν την εγγραφή τους στους γενεαλογικούς καταλόγους των προγόνων τους αλλά δε βρέθηκαν εκεί· έτσι, αποκλείστηκαν από την ιεροσύνη.",
  "63": "Ο ίδιος ο κυβερνήτης τούς απαγόρευσε να τρώνε από τις αγιότατες προσφορές, ωσότου ένας ιερέας συμβουλευτεί τα Ουρίμ και τα Θουμμίμ.",
  "64": "Όλη η σύναξη μαζί έφτανε τους σαράντα δύο χιλιάδες τριακόσιους εξήντα άντρες,",
  "65": "εκτός από τους δούλους τους, άντρες και γυναίκες, που έφταναν τις εφτά χιλιάδες τριακόσια τριάντα εφτά άτομα· επίσης υπήρχαν διακόσιοι ψάλτες και ψάλτριες.",
  "66": "Μαζί τους είχαν εφτακόσια τριάντα έξι άλογα, διακόσια σαράντα πέντε μουλάρια,",
  "67": "τετρακόσιες τριάντα πέντε καμήλες και έξι χιλιάδες εφτακόσια είκοσι γαϊδούρια.",
  "68": "Μόλις έφτασαν στο ναό του Κυρίου, στην Ιερουσαλήμ, μερικοί αρχηγοί συγγενειών έκαναν προαιρετικές προσφορές για να ξαναχτιστεί ο ναός του Θεού στη θέση όπου ήταν πρωτύτερα.",
  "69": "Έδωσαν ό,τι μπορούσαν για να χτιστεί το έργο: Εξήντα μία χιλιάδες χρυσούς δαρεικούς, πέντε χιλιάδες ασημένιες μνες και εκατό ιερατικές στολές.",
  "70": "Οι ιερείς, οι λευίτες και μερικοί από το λαό, όπως θυρωροί, ψάλτες και υπηρέτες του ναού, εγκαταστάθηκαν στις πόλεις στις οποίες τους κατένειμαν. Ενώ όλοι οι άλλοι Ισραηλίτες εγκαταστάθηκαν στις πόλεις των προγόνων τους."
}