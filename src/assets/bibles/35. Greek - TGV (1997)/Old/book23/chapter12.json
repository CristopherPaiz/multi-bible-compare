{
  "1": "Θα πεις τη μέρα που θ’ απελευθερωθείς, λαέ μου: «Κύριε, σ’ ευχαριστώ! Οργίστηκες μ’ εμένα, μα η οργή σου κόπασε και μπορώ ν’ ανασάνω».",
  "2": "Τότε θα ομολογήσεις: «Είν’ ο Θεός σωτήρας μου! Θα έχω εμπιστοσύνη, τίποτα δε θα φοβηθώ. Η δύναμή μου είν’ ο Κύριος και το τραγούδι μου, εκείνος μ’ έσωσε».",
  "3": "Χαρούμενοι θ’ αντλήσετε νερό απ’ τις πηγές της σωτηρίας.",
  "4": "Εκείνη τη μέρα θα πείτε: «Τον Κύριο ανυμνήστε! Διακηρύξτε ποιος είν’ ο Θεός σας και φανερώστε στους λαούς τα έργα του. Υπενθυμίστε πόσο είναι ένδοξος.",
  "5": "Ψάλτε στον Κύριο, γιατί έργα έκανε θαυμαστά. Σ’ όλη τη γη ας τα μάθουν.",
  "6": "Φωνάξτε από χαρά κι απ’ αγαλλίαση, κάτοικοι της Σιών, γιατί μεγάλος είν’ αυτός που βρίσκεται ανάμεσά σας, ο Άγιος Θεός του Ισραήλ»."
}