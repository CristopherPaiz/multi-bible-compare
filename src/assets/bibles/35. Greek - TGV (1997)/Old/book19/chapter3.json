{
  "1": "Ψαλμός του Δαβίδ όταν τον καταδίωκε ο γιος του ο Αβεσσαλώμ.",
  "2": "Κύριε, πώς πλήθυναν οι εχθροί μου! Πολλοί στρέφονται εναντίον μου.",
  "3": "Πολλοί μου λένε: «Απ’ το Θεό για σένα σωτηρία δεν υπάρχει».",
  "4": "Εσύ όμως, Κύριε, είσαι ασπίδα προστασίας μου· μου ξαναδίνεις την τιμή γιατί με δικαιώνεις.",
  "5": "Καλώ με τη φωνή μου το Θεό και μ’ αποκρίνεται απ’ το βουνό της αγιότητάς του.",
  "6": "Εγώ πλάγιασα, αποκοιμήθηκα και ξύπνησα· θα με βοηθήσει ο Κύριος.",
  "7": "Δε σκιάζομαι πολυάριθμο λαό, που μ’ έχθρα με κυκλώνει.",
  "8": "Έλα, Κύριε, σώσε με, Θεέ μου! Τσάκισες των εχθρών μου την ισχύ, των ασεβών τη βιαιότητα τη σύντριψες.",
  "9": "Η σωτηρία ήρθε, Κύριε, από σένα και στο λαό σου η ευλογία σου."
}