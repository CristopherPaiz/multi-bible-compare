{
  "1": "Quema TOTECO sampa quinhualicas ipan Jerusalén nochi itlacajhua tlen tlatequipanohuaj ipan sequinoc tlaltini, elis queja tijtemiquij.",
  "2": "¡Nelía tihuetzcase huan tihuicase ica paquilistli! Huan nopa tlacame tlen sequinoc tlaltini quiijtose: “¡Dios quichijtoc huejhueyi tlamantli para nopa israelitame!”",
  "3": "Quena, nelía melahuac TOTECO techchihuilis huejhueyi tlamantli. ¡Ma tipaquica!",
  "4": "TOTECO, sampa techmacas tlamantli tlen cuali queja tijpixtoyaj achtohuiya. Quena, queja nochi nopa atemitl tlen ajsij ipan nopa huactoc tlali huan quiyancuilía, queja nopa xijyancuili toyolis, TOTECO.",
  "5": "Tlen tocaj ica choquistli, ica paquilistli pixcase.",
  "6": "Quena, yonque chocatiyase quema quitoctiyase ininxinach, pero quema pixcatij huicatihualase ica paquilistli pampa ya quihualicase tlen quipixcatose."
}