{
  "1": "Canticum ascensionum.Saepe expugnaverunt me a iuventute mea,dicat nunc Israel,",
  "2": "saepe expugnaverunt me a iuventute mea,etenim non potuerunt adversum me.",
  "3": "Supra dorsum meum araverunt aratores,prolongaverunt sulcos suos.",
  "4": "Dominus autem iustusconcidit cervices peccatorum.",
  "5": "Confundantur et convertantur retrorsumomnes, qui oderunt Sion.",
  "6": "Fiant sicut fenum tectorum,quod, priusquam evellatur, exaruit;",
  "7": "de quo non implevit manum suam, qui metit,et sinum suum, qui manipulos colligit.",
  "8": "Et non dixerunt, qui praeteribant: Benedictio Domini super vos,benedicimus vobis in nomine Domini \"."
}