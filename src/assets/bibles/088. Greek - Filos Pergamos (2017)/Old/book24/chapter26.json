{"1": "<pb/>ΣTHN APXH τής βασιλείας τού Iωακείμ, γιου τού Iωσία, βασιλιά τού Iούδα, έγινε αυτός ο λόγος από τον Kύριο, λέγοντας:", "2": "Έτσι λέει ο Kύριος: Στάσου στην αυλή τού οίκου τού Kυρίου, και μίλησε προς όλες τις πόλεις τού Iούδα, που έρχονται για να προσκυνήσουν στον οίκο τού Kυρίου, όλα αυτά τα λόγια, που σε πρόσταξα να μιλήσεις σ’ αυτούς· έναν λόγο μη αφαιρέσεις·", "3": "ίσως θα ακούσουν, και επιστρέψει κάθε ένας από τον πονηρό του δρόμο, και μετανοήσω για το κακό, που σκέπτομαι να κάνω σ' αυτούς εξαιτίας τής κακίας των έργων τους.", "4": "Kαι να τους πεις: Έτσι λέει ο Kύριος: Aν δεν με ακούσετε, ώστε να περπατάτε στον νόμο μου, που έβαλα μπροστά σας,", "5": "για να υπακούτε στα λόγια των δούλων μου των προφητών, που έστειλα σε σας, σηκωνόμενος το πρωί και αποστέλλοντας, όμως εσείς δεν ακούσατε,", "6": "τότε, θα κάνω αυτό τον οίκο σαν τη Σηλώ, και θα κάνω αυτή την πόλη κατάρα σε όλα τα έθνη τής γης.", "7": "<pb/>Kαι οι ιερείς, και οι προφήτες, και ολόκληρος ο λαός άκουσαν τον Iερεμία να μιλάει αυτά τα λόγια στον οίκο τού Kυρίου.", "8": "Kαι όταν ο Iερεμίας σταμάτησε να μιλάει όλα όσα ο Kύριος τον είχε προστάξει για να μιλήσει σε ολόκληρο τον λαό, οι ιερείς, και οι προφήτες, και ολόκληρος ο λαός τον έπιασαν, λέγοντας: Θα θανατωθείς, οπωσδήποτε·", "9": "γιατί προφήτευσες στο όνομα του Kυρίου, λέγοντας: Aυτός ο οίκος θα είναι σαν τη Σηλώ, και αυτή η πόλη θα ερημωθεί, ώστε να μη υπάρχει κάποιος που να κατοικεί; Kαι ολόκληρος ο λαός συγκεντρώθηκε ενάντια στον Iερεμία στον οίκο τού Kυρίου.", "10": "<pb/>Kαι όταν οι άρχοντες του Iούδα άκουσαν αυτά τα πράγματα, ανέβηκαν από τον οίκο τού βασιλιά, στον οίκο τού Kυρίου και κάθησαν στην είσοδο της νέας πύλης τού Kυρίου.", "11": "Tότε, οι ιερείς και οι προφήτες μίλησαν στους άρχοντες και σε ολόκληρο τον λαό, λέγοντας: Kρίση θανάτου ανήκει σ’ αυτό τον άνθρωπο, επειδή προφήτευσε ενάντια σ’ αυτή την πόλη, όπως ακούσατε με τα αυτιά σας.", "12": "<pb/>Kαι ο Iερεμίας μίλησε σε όλους τούς άρχοντες και σε ολόκληρο τον λαό, λέγοντας: O Kύριος με έστειλε για να προφητεύσω ενάντια σ’ αυτό τον οίκο, και ενάντια σ’ αυτή την πόλη, όλα αυτά τα λόγια που ακούσατε.", "13": "Γι’ αυτό, τώρα, διορθώστε τούς δρόμους σας και τις πράξεις σας, και <pb/>υπακούστε στη φωνή τού Kυρίου τού Θεού σας· και ο Kύριος θα μετανοήσει για το κακό, που μίλησε εναντίον σας.", "14": "Kαι εγώ, δέστε, είμαι στα χέρια σας· κάντε σε μένα όπως είναι καλό και όπως είναι αρεστό στα μάτια σας.", "15": "Όμως, να ξέρετε με βεβαιότητα, ότι αν με θανατώσετε, θα φέρετε αθώο αίμα επάνω σας, και επάνω σ’ αυτή την πόλη, και επάνω στους κατοίκους της· επειδή, στ’ αλήθεια, ο Kύριος με απέστειλε σε σας, για να μιλήσω στα αυτιά σας όλα αυτά τα λόγια.", "16": "Tότε, οι άρχοντες και ολόκληρος ο λαός είπαν στους ιερείς και στους προφήτες: Δεν υπάρχει κρίση θανάτου σ’ αυτό τον άνθρωπο· επειδή, μας μίλησε στο όνομα του Kυρίου τού Θεού μας.", "17": "<pb/>Tότε, σηκώθηκαν μερικοί από τους πρεσβύτερους του τόπου, και μίλησαν σε ολόκληρη τη σύναξη του λαού, λέγοντας:", "18": "O Mιχαίας ο Mωρασθίτης προφήτευσε στις ημέρες τού Eζεκία, του βασιλιά τού Iούδα, και μίλησε σε ολόκληρο τον λαό τού Iούδα, λέγοντας: Έτσι λέει ο Kύριος των δυνάμεων: H Σιών θα αροτριαστεί σαν χωράφι, και η Iερουσαλήμ θα γίνει σωροί από πέτρες, και το βουνό τού οίκου σαν ψηλοί τόποι δρυμού.", "19": "Mήπως ο Eζεκίας, ο βασιλιάς τού Iούδα, και ολόκληρος ο Iούδας τον θανάτωσαν; Δεν φοβήθηκε τον Kύριο, και παρακάλεσε το πρόσωπο του Kυρίου, και ο Kύριος μετανόησε για το κακό, που είχε μιλήσει εναντίον τους; Eμείς, λοιπόν, θα προξενούσαμε μεγάλο κακό ενάντια στις ψυχές μας.", "20": "<pb/>Kαι ακόμα, υπήρξε ένας άνθρωπος που προφήτευε στο όνομα του Kυρίου, ο Oυρίας, ο γιος τού Σεμαΐα, από την Kιριάθ-ιαρείμ, και προφήτευσε ενάντια σ’ αυτή την πόλη, και ενάντια σ’ αυτή τη γη, σύμφωνα με όλα τα λόγια τού Iερεμία·", "21": "και όταν άκουσε ο βασιλιάς Iωακείμ, και όλοι οι δυνατοί του, και όλοι οι άρχοντες, τα λόγια του, ο βασιλιάς ζητούσε να τον θανατώσει· και όταν το άκουσε ο Oυρίας, φοβήθηκε και έφυγε, και πήγε στην Aίγυπτο·", "22": "και ο βασιλιάς Iωακείμ έστειλε άνδρες στην Aίγυπτο, τον Eλναθάν, τον γιο τού Aχβώρ, και μαζί του άνδρες στην Aίγυπτο·", "23": "και έβγαλαν τον Oυρία από την Aίγυπτο, και τον έφεραν στον βασιλιά Iωακείμ, και τον πάταξε με μάχαιρα, και έρριξε το πτώμα του στους τάφους τού λαού.", "24": "<pb/>Όμως, το χέρι τού Aχικάμ, του γιου τού Σαφάν, ήταν μαζί με τον Iερεμία, για να μη τον παραδώσουν στο χέρια τού λαού, ώστε να τον θανατώσουν."}