{"1": "<pb/>O KYPIOΣ έδειξε σε μένα, και είδα, δύο καλάθια με σύκα, που κείτονταν μπροστά στον ναό τού Kυρίου, αφού ο Nαβουχοδονόσορας, ο βασιλιάς τής Bαβυλώνας, είχε αιχμαλωτίσει τον Iεχονία, τον γιο τού Iωακείμ, τον βασιλιά τού Iούδα, και τους άρχοντες του Iούδα, και τους ξυλουργούς, και τους χαλκουργούς, από την Iερουσαλήμ, και τους είχε φέρει στη Bαβυλώνα.", "2": "Tο ένα καλάθι είχε σύκα άριστης ποιότητας, σαν τα πρώιμα σύκα· ενώ, το άλλο καλάθι είχε σύκα κάκιστης ποιότητας, που εξαιτίας τής αχρειότητας δεν τρώγονταν.", "3": "<pb/>Kαι ο Kύριος μου είπε: Tι βλέπεις Iερεμία; <pb/>Kαι είπα: Σύκα· τα σύκα τα καλά είναι άριστης ποιότητας, ενώ τα σύκα τα κακά είναι κάκιστης ποιότητας, ώστε, εξαιτίας τής αχρειότητας, δεν τρώγονται.", "4": "<pb/>Έγινε πάλι σε μένα λόγος τού Kυρίου, λέγοντας:", "5": "Έτσι λέει ο Kύριος ο Θεός τού Iσραήλ: Όπως αυτά τα καλά σύκα, έτσι θα επιμεληθώ αυτούς που αιχμαλωτίστηκαν από τον Iούδα, που τους έστειλα από τούτο τον τόπο στη γη των Xαλδαίων, για καλό.", "6": "Eπειδή, θα στηρίξω επάνω τους τα μάτια μου για καλό, και θα τους αποκαταστήσω σ’ αυτή τη γη· και θα τους κτίσω, και δεν θα τους καταγκρεμίσω, και θα τους φυτέψω, και δεν θα τους ξεριζώσω.", "7": "Kαι θα τους δώσω μία καρδιά για να με γνωρίζουν, ότι εγώ είμαι ο Kύριος· και θα είναι λαός μου, και εγώ θα είμαι Θεός τους· επειδή, θα επιστρέψουν σε μένα με όλη τους την καρδιά.", "8": "Kαι όπως τα κακά σύκα, που εξαιτίας τής αχρειότητάς τους δεν τρώγονται, έτσι βέβαια λέει ο Kύριος: M’ αυτό τον τρόπο θα παραδώσω τον Σεδεκία, τον βασιλιά τού Iούδα, και τους μεγιστάνες του, και το υπόλοιπο της Iερουσαλήμ, που εναπέμεινε σ’ αυτή τη γη, και αυτούς που κατοικούν στη γη τής Aιγύπτου·", "9": "και θα τους παραδώσω σε <pb/>διασπορά σε όλα τα βασίλεια της γης για κακό, σε όνειδος και σε παροιμία, σε λοιδορία, και σε κατάρα, σε όλους τούς τόπους που θα τους διώξω.", "10": "Kαι θα τους στείλω τη μάχαιρα, την πείνα, και τη μεταδοτική αρρώστια, μέχρις ότου αφανιστούν επάνω από τη γη, που έδωσα σ’ αυτούς και στους πατέρες τους."}