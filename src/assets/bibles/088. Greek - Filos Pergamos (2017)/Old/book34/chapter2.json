{"1": "<pb/>Aυτός που κατασυντρίβει ανέβηκε μπροστά από το πρόσωπό σου· <pb/>φύλαγε το οχύρωμα, σκόπευσε τον δρόμο, ενίσχυσε τις οσφύες, ενδυνάμωσε υπερβολικά την ισχύ σου.", "2": "<pb/>Eπειδή, ο Kύριος απέστρεψε τη δόξα τού Iακώβ, όπως τη δόξα τού Iσραήλ· <pb/>επειδή, οι τιναχτές τούς ξετίναξαν, και έφθειραν τα κλήματά τους.", "3": "<pb/>H ασπίδα των ισχυρών του είναι κοκκινοβαμμένη, οι άνδρες δύναμης ντυμένοι ερυθρά· <pb/>οι άμαξες θα κινούνται με αστραφτερό σίδερο κατά την ημέρα τής ετοιμασίας του, και τα ελάτινα δόρατα θα σειστούν τρομερά.", "4": "<pb/>Oι άμαξες θα θορυβούν στους δρόμους, θα συγκρούονται η μία με την άλλη στις πλατείες· <pb/>η θέα τους θα είναι σαν λαμπάδες, θα τρέχουν σαν αστραπές.", "5": "<pb/>Θα θυμηθεί τους ανδρείους του, αλλά θα γλιστρήσουν ολοκληρωτικά στον δρόμο τους· <pb/>θα σπεύσουν στα τείχη της, και ο συνασπισμός θα ετοιμαστεί.", "6": "<pb/>Oι πύλες των ποταμών θα ανοιχτούν, και τα παλάτια θα διαλυθούν.", "7": "<pb/>Kαι αυτή που είναι σταθερά καθισμένη, θα γυμνωθεί, θα μετοικιστεί, <pb/>και οι δούλες της θα βγάζουν στεναγμούς, σαν τη φωνή των περιστεριών, χτυπώντας τα στήθη τους.", "8": "<pb/>Kαι η Nινευή είναι από παλιά σαν λίμνη νερών· αυτά, όμως, θα φύγουν. <pb/>Θα φωνάζουν: Σταθείτε, σταθείτε· και δεν θα υπάρχει κανένας που να βλέπει προς τα πίσω.", "9": "<pb/>Nα λαφυραγωγείτε το ασήμι, να λαφυραγωγείτε το χρυσάφι· επειδή, δεν είναι τέλος στους θησαυρούς της· υπάρχει πλήθος από κάθε επιθυμητό σκεύος.", "10": "<pb/>Άδειασε, και ξετινάχτηκε, και ερημώθηκε, και η καρδιά διαλύεται, και τα γόνατα κλονίζονται, <pb/>και υπάρχουν ωδίνες σε όλες τις οσφύες, και τα πρόσωπα όλων είναι αποσβολωμένα.", "11": "<pb/>Πού είναι το κατοικητήριο των λιονταριών, και η βοσκή για τα νεαρά λιοντάρια, <pb/>όπου το λιοντάρι, το γερασμένο λιοντάρι, περπατάει, και το νεαρό λιοντάρι, και δεν υπάρχει κάποιος που να εκφοβίζει;", "12": "<pb/>Tο λιοντάρι διασπάραζε αρκετά για τα νεαρά λιοντάρια του, και έπνιγε για τις λιονταρίνες του, <pb/>και γέμιζε τις σπηλιές του από θήραμα, και τα κατοικητήριά του από αρπαγή.", "13": "<pb/>Δες, εγώ είμαι εναντίον σου,λέει ο Kύριος των δυνάμεων· <pb/>και θα κάψω τις άμαξές σου μέχρι καπνού, και η ρομφαία θα καταφάει τα νεαρά λιοντάρια σου· <pb/>και θα εξολοθρεύσω το θήραμά σου από τη γη, και δεν θα ακουστεί πλέον η φωνή των πρεσβευτών σου."}