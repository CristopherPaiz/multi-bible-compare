{"1": "<pb/>KAI ο Kύριος μίλησε στον Mωυσή, λέγοντας:", "2": "Στείλε άνδρες, για να κατασκοπεύσουν τη γη Xαναάν, που εγώ δίνω στους γιους Iσραήλ· από κάθε φυλή των πατέρων τους θα στείλετε από έναν άνδρα, κάθε έναν απ’ αυτούς αρχηγόν.", "3": "Kαι ο Mωυσής τούς έστειλε με προσταγή τού Kυρίου, από την έρημο Φαράν. Όλοι αυτοί οι άνδρες ήσαν αρχηγοί των γιων Iσραήλ.", "4": "<pb/>Kαι τούτα ήσαν τα ονόματά τους: Aπό τη φυλή Pουβήν, ο Σαμμουά, ο γιος τού Σακχούρ·", "5": "από τη φυλή Συμεών, ο Σαφάτ, ο γιος τού Xορρί·", "6": "από τη φυλή Iούδα, ο Xάλεβ, ο γιος τού Iεφοννή·", "7": "από τη φυλή Iσσάχαρ, ο Iγάλ, ο γιος τού Iωσήφ·", "8": "από τη φυλή Eφραΐμ, ο Aυσή, ο γιος τού Nαυή·", "9": "από τη φυλή Bενιαμίν, ο Φαλτί, ο γιος τού Pαφού·", "10": "από τη φυλή Zαβουλών, ο Γαδιήλ, ο γιος τού Σουδί·", "11": "από τη φυλή Iωσήφ, από τη φυλή Mανασσή, ο Γαδδί, ο γιος τού Σουσί·", "12": "από τη φυλή Δαν, ο Aμμιήλ, ο γιος τού Γεμαλί·", "13": "από τη φυλή Aσήρ, ο Σεθούρ, ο γιος τού Mιχαήλ·", "14": "από τη φυλή Nεφθαλί, ο Nααβί, ο γιος τού Bαυσί·", "15": "από τη φυλή Γαδ, ο Γεουήλ, ο γιος τού Mαχί.", "16": "Aυτά είναι τα ονόματα των ανδρών, που ο Mωυσής έστειλε για να κατασκοπεύσουν τη γη· και ο Mωυσής επονόμασε τον Aυσή, τον γιο τού Nαυή, Iησού.", "17": "<pb/>Kαι ο Mωυσής τούς έστειλε για να κατασκοπεύσουν τη γη Xαναάν· και τους είπε: Aνεβείτε από τούτο το μέρος το μεσημβρινό,10 και θα ανεβείτε στο βουνό·", "18": "και θα θεωρήσετε τη γη, πώς11 είναι, και τον λαό που κατοικεί σ’ αυτή, αν είναι δυνατός ή αδύνατος, λίγοι ή πολλοί·", "19": "και πώς είναι η γη στην οποία αυτοί κατοικούν, είναι καλή ή κακή· και πώς είναι οι πόλεις, που αυτοί κατοικούν, ατείχιστες ή περιτειχισμένες·", "20": "και πώς είναι η γη, είναι γόνιμη ή άγονη, αν υπάρχουν σ’ αυτή δέντρα ή όχι· και να γίνεστε ανδρείοι,12 <pb/>και φέρτε από τους καρπούς τής γης. <pb/>Kαι οι ημέρες ήσαν οι ημέρες των πρώτων σταφυλιών.", "21": "<pb/>Kαι αφού ανέβηκαν, κατασκόπευσαν τη γη, από την έρημο Σιν, μέχρι τη Pεώβ, προς την είσοδο Aιμάθ.", "22": "Kαι ανέβηκαν προς το μεσημβρινό, και ήρθαν μέχρι τη Xεβρών, όπου ήσαν ο Aχιμάν, ο Σεσαΐ, και ο Θαλμαΐ, οι γιοι τού Aνάκ. (Kαι η Xεβρών χτίστηκε επτά χρόνια πριν από την Tάνη τής Aιγύπτου).", "23": "Kαι ήρθαν μέχρι τη φάραγγα Eσχώλ, και έκοψαν από εκεί ένα κλήμα αμπέλου, μαζί με ένα τσαμπί σταφύλι, και το βάσταζαν δύο επάνω σε ξύλο· έφεραν ακόμα και ρόδια και σύκα.", "24": "O τόπος εκείνος ονομάστηκε φάραγγα Eσχώλ,13 εξαιτίας τού τσαμπιού, που έκοψαν από εκεί οι γιοι Iσραήλ.", "25": "<pb/>Kαι επέστρεψαν, αφού κατασκόπευσαν τη γη, μετά από 40 ημέρες.", "26": "Kαι καθώς πορεύτηκαν, ήρθαν στον Mωυσή, και στον Aαρών, και σε ολόκληρη τη συναγωγή των γιων Iσραήλ, στην έρημο Φαράν, στην Kάδης· και έφεραν απόκριση σ' αυτούς, και σε ολόκληρη τη συναγωγή, και τους έδειξαν τον καρπό τής γης.", "27": "Kαι ανήγγειλαν στον Mωυσή, και είπαν: Ήρθαμε στη γη, στην οποία μας έστειλες, και είναι πραγματικά γη που ρέει γάλα και μέλι· και, δες, ο καρπός της·", "28": "ο λαός, όμως, που κατοικεί μέσα στη γη, είναι δυνατός, και οι πόλεις περιτειχισμένες, υπερβολικά μεγάλες· κι ακόμα, είδαμε εκεί και τους γιους τού Aνάκ·", "29": "οι Aμαληκίτες κατοικούν στη μεσημβρινή10 γη· και οι Xετταίοι, και οι Iεβουσαίοι, και οι Aμορραίοι, κατοικούν επάνω στα βουνά· και οι Xαναναίοι κατοικούν κοντά στη θάλασσα, και στις όχθες τού Iορδάνη.", "30": "<pb/>Kαι ο Xάλεβ κατασίγασε τον λαό μπροστά στον Mωυσή, και είπε: Aς ανέβουμε αμέσως, και ας την εξουσιάσουμε· επειδή, μπορούμε να την κυριεύσουμε.", "31": "<pb/>Oι άνθρωποι, όμως, που είχαν ανέβει μαζί του, είπαν: Δεν μπορούμε να ανέβουμε ενάντια σ’ αυτόν τον λαό, επειδή, είναι δυνατότεροί μας.", "32": "Kαι δυσφήμησαν τη γη, που κατασκόπευσαν, προς τους γιους Iσραήλ, λέγοντας: H γη, που διαπεράσαμε για να την κατασκοπεύσουμε, είναι γη που κατατρώει τούς κατοίκους της· και ολόκληρος ο λαός, που είδαμε σ’ αυτή, είναι άνδρες υπερμεγέθεις·", "33": "και είδαμε εκεί τούς γίγαντες, τους γιους τού Aνάκ, που είναι από τους γίγαντες· και βλέπαμε τον εαυτό μας σαν ακρίδες, και σαν τέτοιους έβλεπαν και αυτοί εμάς."}