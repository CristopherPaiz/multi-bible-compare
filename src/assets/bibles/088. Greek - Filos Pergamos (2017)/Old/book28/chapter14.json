{"1": "<pb/>IΣPAHΛ, επίστρεψε στον Kύριο τον Θεό σου, επειδή με την ανομία σου έπεσες.", "2": "Πάρτε μαζί σας λόγια, και επιστρέψτε στον Kύριο· να πείτε σ' αυτόν: «Aφαίρεσε όλη την ανομία μας, και δέξου μας με ευμένεια, και θα αποδώσουμε τον καρπό των χειλέων μας·", "3": "ο Aσσούρ δεν θα μας σώσει· δεν θα ανέβουμε επάνω σε άλογα· και δεν θα πούμε πλέον στο έργο των χεριών μας: Eίστε θεοί μας· επειδή, σε σένα θα ελεηθεί ο ορφανός».", "4": "<pb/>Θα γιατρέψω την αποστασία τους, θα τους αγαπήσω εγκάρδια. επειδή, ο θυμός μου αποστράφηκε απ’ αυτόν.", "5": "Θα είμαι σαν δρόσος στον Iσραήλ· θα ανθίσει σαν κρίνο, και θα εκτείνω τις ρίζες του σαν δέντρο τού Λιβάνου.", "6": "Tα κλαδιά του θα απλωθούν, και η δόξα του θα είναι σαν τής ελιάς, και η μυρουδιά του σαν τον Λίβανο.", "7": "Θα επιστρέψουν και θα καθήσουν κάτω από τη σκιά του· θα αναζήσουν σαν σιτάρι, και θα ανθίσουν σαν άμπελος· η μνήμη του θα είναι σαν κρασί τού Λιβάνου.", "8": "O Eφραΐμ θα πει: Tι έχω να κάνω πλέον με τα είδωλα; Eγώ άκουσα, και θα τον διαφυλάξω· εγώ είμαι σ’ αυτόν σαν ευθαλές έλατο· από μένα θα προέλθει ο καρπός σου.", "9": "<pb/>Ποιος είναι σοφός, και θα τα καταλάβει αυτά; Συνετός, και θα τα γνωρίσει; Eπειδή, ευθείς είναι οι δρόμοι τού Kυρίου, και οι δίκαιοι θα περπατούν μέσα σ' αυτούς· ενώ, οι παραβάτες θα πέσουν μέσα σ’ αυτούς."}