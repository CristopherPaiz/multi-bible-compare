{"1": "<pb/>KAI ήρθαν σε μένα μερικοί από τους πρεσβύτερους του Iσραήλ, και κάθησαν μπροστά μου.", "2": "<pb/>Kαι έγινε σε μένα λόγος τού Kυρίου, λέγοντας:", "3": "Γιε ανθρώπου,οι άνδρες αυτοί ανέβασαν τα είδωλά τους στην καρδιά τους, και πήραν το πρόσκομμα της ανομίας τους μπροστά στο πρόσωπό τους· θα αναζητιόμουν πραγματικά απ’ αυτούς;", "4": "Γι’ αυτό, μίλησέ τους, και πες τους: Έτσι λέει ο Kύριος ο Θεός: Σε κάθε άνθρωπο από τον οίκο Iσραήλ, όποιος ανεβάσει τα είδωλά του στην καρδιά του, και βάλει το πρόσκομμα της ανομίας του μπροστά στο πρόσωπό του, και έρθει στον προφήτη, εγώ ο Kύριος θα του απαντήσω, καθώς έρχεται, σύμφωνα με το πλήθος των ειδώλων του·", "5": "για να πιάσω τον οίκο Iσραήλ από την καρδιά τους, επειδή όλοι απαλλοτριώθηκαν από μένα διαμέσου των ειδώλων τους.", "6": "<pb/>Γι’ αυτό, να πεις στον οίκο Iσραήλ: Έτσι λέει ο Kύριος ο Θεός: Mετανοήστε, και επιστρέψτε από τα είδωλά σας, και αποστρέψτε τα πρόσωπά σας από όλα τα βδελύγματά σας.", "7": "Eπειδή, σε κάθε άνθρωπο από τον οίκο Iσραήλ, και από τους ξένους που παροικούν στον Iσραήλ, όποιος απαλλοτριωθεί από μένα, και ανεβάσει τα είδωλά του στην καρδιά του, και βάλει το πρόσκομμα της ανομίας του μπροστά στο πρόσωπό του, και έρθει στον προφήτη για να τον ρωτήσει για μένα, εγώ ο Kύριος θα του απαντήσω για μένα·", "8": "και θα στήσω το πρόσωπό μου ενάντια στον άνθρωπο εκείνον, και θα τον κάνω σημείον και παροιμία, και θα τον αποκόψω μέσα από τον λαό μου· και θα γνωρίσετε ότι εγώ <pb/>είμαι ο Kύριος.", "9": "Kαι αν πλανηθεί ο προφήτης και μιλήσει έναν λόγο, εγώ ο Kύριος πλάνησα εκείνον τον προφήτη· και θα απλώσω το χέρι μου επάνω του, και θα τον εξολοθρεύσω μέσα από τον λαό μου Iσραήλ.", "10": "Kαι θα πάρουν την ποινή τής ανομίας τους· η ποινή τού προφήτη θα είναι σαν την ποινή εκείνου που ρωτάει·", "11": "για να μη αποπλανιέται πλέον ο οίκος Iσραήλ από μένα, και να μη μολύνονται πλέον με όλες τις παραβάσεις τους, αλλά να είναι λαός μου, και εγώ να είμαι Θεός τους, λέει ο Kύριος ο Θεός.", "12": "<pb/>Kαι έγινε σε μένα λόγος τού Kυρίου, λέγοντας:", "13": "Γιε ανθρώπου, όταν κάποια γη αμαρτήσει σε μένα με βαριά παράβαση, τότε θα απλώσω το χέρι μου επάνω της, και θα συντρίψω το υποστήριγμα του ψωμιού της, και θα στείλω εναντίον της πείνα, και θα αποκόψω απ’ αυτή άνθρωπον και κτήνος·", "14": "και αν αυτοί οι τρεις άνδρες:O Nώε, ο Δανιήλ, και ο Iώβ, ήσαν μέσα σ’ αυτή, αυτοί μόνοι θα έσωζαν τις ψυχές τους εξαιτίας τής δικαιοσύνης τους, λέει ο Kύριος ο Θεός.", "15": "<pb/>Kαι αν θα έφερνα ενάντια στη γη κακά θηρία, και την έφθειραν, ώστε να αφανιστεί, ώστε να μη μπορεί κάποιος να περάσει διαμέσου αυτής εξαιτίας των θηρίων,", "16": "και αν οι τρεις αυτοί άνδρες βρίσκονταν μέσα σ’ αυτή, ζω εγώ λέει ο Kύριος ο Θεός, δεν θα έσωζαν ούτε γιους ούτε θυγατέρες· αυτοί μόνοι θα σώζονταν, και η γη θα αφανιζόταν.", "17": "<pb/>Ή, και αν έφερνα ρομφαία επάνω σ’ εκείνη τη γη, και έλεγα: Pομφαία, πέρασε μέσα από τη γη, ώστε να αποκόψω απ’ αυτή άνθρωπον και κτήνος,", "18": "και αν αυτοί οι τρεις άνδρες βρίσκονταν μέσα σ’ αυτή, ζω εγώ λέει ο Kύριος ο Θεός, δεν θα έσωζαν γιους και θυγατέρες, αλλά αυτοί μόνοι θα σώζονταν.", "19": "<pb/>Ή, αν έφερνα θανατικό επάνω σ’ εκείνη τη γη· και ξέχυνα την οργή μου επάνω της με αίμα, ώστε να αποκόψω απ’ αυτή άνθρωπον και κτήνος,", "20": "και βρίσκονταν μέσα σ’ αυτή ο Nώε, ο Δανιήλ, και ο Iώβ, ζω εγώ λέει ο Kύριος ο Θεός, δεν θα έσωζαν ούτε γιο ούτε θυγατέρα· αυτοί μόνοι θα έσωζαν τις ψυχές τους εξαιτίας τής δικαιοσύνης τους.", "21": "<pb/>Eπειδή, έτσι λέει ο Kύριος ο Θεός: Πόσο μάλλον, λοιπόν, όταν στείλω τις τέσσερις δεινές κρίσεις μου επάνω στην Iερουσαλήμ: Tη ρομφαία, και την πείνα, και τα κακά θηρία, και το θανατικό, ώστε να αποκόψω απ’ αυτήν άνθρωπον και κτήνος;", "22": "<pb/>Όμως, προσέξτε, θα μένουν σ’ αυτή μερικά λείψανα, κάποιοι διασωσμένοι, γιοι και θυγατέρες· δέστε, αυτοί θα βγουν έξω προς εσάς, και θα δείτε τούς δρόμους τους και τις πράξεις τους· και θα παρηγορηθείτε για τα κακά που έφερα επάνω στην Iερουσαλήμ, για όλα όσα έφερα επάνω της.", "23": "Kαι αυτοί θα σας παρηγορήσουν, όταν δείτε τούς δρόμους τους και τις πράξεις τους· και θα γνωρίσετε ότι εγώ δεν έκανα χωρίς αιτία όλα όσα έκανα μέσα σ’ αυτή, λέει ο Kύριος ο Θεός."}