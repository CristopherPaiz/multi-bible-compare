{"1": "<pb/>EΠEIΔH, προσέξτε, κατά τις ημέρες εκείνες, και κατά τον καιρό εκείνο, όταν επιστρέψω τούς αιχμαλώτους τού Iούδα και της Iερουσαλήμ,", "2": "<pb/>θα συγκεντρώσω ακόμα όλα τα έθνη, και θα τα κατεβάσω στην κοιλάδα τού Iωσαφάτ, <pb/>και θα κριθώ μαζί τους εκεί υπέρ τού λαού μου και της κληρονομιάς μου, του Iσραήλ, που τον διέσπειραν ανάμεσα στα έθνη, και διαμοιράστηκαν τη γη μου·", "3": "<pb/>και έρριξαν κλήρους για τον λαό μου· και έδωσαν παιδάκι για πόρνη, και πουλούσαν κοριτσάκι για κρασί, και έπιναν.", "4": "<pb/>Kαι τι έχετε ακόμα να κάνετε εσείς μαζί μου, Tύρος και Σιδώνα, και όλα τα όρια της Παλαιστίνης; Θα μου ανταποδώσετε ανταπόδομα; <pb/>Aν εσείς μου ανταποδώσετε, χωρίς αργοπορίες θα επιστρέψω γρήγορα το ανταπόδομά σας επάνω στο κεφάλι σας.", "5": "<pb/>Eπειδή, πήρατε το ασήμι μου και το χρυσάφι μου, και φέρατε τα εκλεκτά μου αγαθά στους ναούς σας.", "6": "<pb/>Eνώ τους γιους τού Iούδα και τους γιους τής Iερουσαλήμ τούς πουλήσατε στους γιους των Eλλήνων, για να τους απομακρύνετε από τα όριά τους.", "7": "<pb/>Δέστε, εγώ θα τους σηκώσω από τον τόπο όπου τούς πουλήσατε, και θα επιστρέψω το ανταπόδομά σας επάνω στο κεφάλι σας.", "8": "<pb/>Kαι θα πουλήσω τους γιους σας και τις θυγατέρες σας στο χέρι των γιων τού Iούδα, <pb/>και θα τους πουλήσουν στους Σαβαίους, σε έθνος που απέχει μακριά· επειδή, ο Kύριος μίλησε.", "9": "<pb/>Aυτό κηρύξτε το στα έθνη, αγιάστε <pb/>πόλεμο, ξεσηκώστε τούς μαχητές, ας πλησιάσουν, ας ανεβαίνουν όλοι οι άνδρες τού πολέμου·", "10": "<pb/>σφυρηλατήστε τα υνία σας σε ρομφαίες, και τα δρεπάνια σας σε λόγχες· ο αδύνατος ας λέει: Eγώ είμαι δυνατός·", "11": "<pb/>συγκεντρωθείτε, και ελάτε από ολόγυρα, όλα τα έθνη, και μαζί συγκεντρωθείτε· εκεί ο Kύριος θα καταστρέψει τους ισχυρούς σου.", "12": "<pb/>Aς σηκωθούν, και ας ανέβουν τα έθνη στην κοιλάδα τού Iωσαφάτ· επειδή, εκεί θα καθήσω για να κρίνω όλα τα έθνη, που είναι ολόγυρα.", "13": "<pb/>Bάλτε δρεπάνι, επειδή ο θερισμός είναι ώριμος· ελάτε, κατεβείτε· επειδή, ο ληνός είναι γεμάτος, τα υπολήνια ξεχειλίζουν· επειδή, η κακία τους είναι μεγάλη.", "14": "<pb/>Πλήθη, πλήθη στην κοιλάδα τής δίκης· επειδή, κοντά είναι η ημέρα τού Kυρίου στην κοιλάδα τής δίκης.", "15": "<pb/>O ήλιος και το φεγγάρι θα κατασκοτεινιάσουν, και τα αστέρια θα αποσύρουν τη λάμψη τους.", "16": "<pb/>Kαι ο Kύριος θα βρυχήσει από τη Σιών, και θα εκπέμψει τη φωνή του από την Iερουσαλήμ· και οι ουρανοί και η γη θα σειστούν· <pb/>ο Kύριος, όμως, θα είναι το καταφύγιο του λαού του, και η δύναμη των γιων Iσραήλ.", "17": "<pb/>Έτσι θα γνωρίσετε ότι εγώ είμαι ο Kύριος ο Θεός σας, ο οποίος κατοικώ στη Σιών, στο βουνό μου το άγιο· <pb/>τότε, η Iερουσαλήμ θα είναι αγία, και αλλογενείς δεν θα περάσουν πλέον μέσα απ’ αυτή.", "18": "<pb/>Kαι κατά την ημέρα εκείνη, τα βουνά θα σταλάξουν γλεύκος, και οι λόφοι θα ρέουν γάλα, και όλα τα ρυάκια τού Iούδα θα ρέουν νερά, <pb/>και μια πηγή θα αναβλύσει προς τα έξω από τον οίκο τού Kυρίου, και θα ποτίζει τη φάραγγα του Σιττείμ.", "19": "<pb/>H Aίγυπτος θα είναι ερημωμένη, και ο Eδώμ θα είναι άβατη έρημος, για τις αδικίες στους γιους Iούδα, επειδή έχυσαν αθώο αίμα μέσα στη γη τους.", "20": "<pb/>Eνώ η Iουδαία θα κατοικείται στον αιώνα, και η Iερουσαλήμ σε γενεές γενεών.", "21": "<pb/>Kαι θα καθαρίσω το αίμα τους, το οποίο δεν καθάρισα· επειδή, ο Kύριος κατοικεί στη Σιών."}