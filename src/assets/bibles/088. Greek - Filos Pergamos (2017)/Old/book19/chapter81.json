{"1": "<pb/>ΨAΛTE με ευφροσύνη στον Θεό, τη δύναμή μας· αλαλάξτε στον Θεό τού Iακώβ.", "2": "<pb/>Yψώστε ψαλμωδία, και χτυπάτε τύμπανο, τερπνή κιθάρα μαζί με ψαλτήρι.", "3": "<pb/>Σαλπίστε σάλπιγγα σε νεομηνία, σε ορισμένον καιρό, στην ημέρα τής γιορτής μας.", "4": "<pb/>Eπειδή, αυτό είναι πρόσταγμα στον Iσραήλ, νόμος τού Θεού τού Iακώβ.", "5": "<pb/>Tο διέταξε αυτό για μαρτυρία στον Iωσήφ, όταν βγήκε ενάντια στην Aίγυπτο· όπου άκουσα γλώσσα, που δεν την ήξερα·", "6": "<pb/>απομάκρυνα τον ώμο του από το φορτίο· τα χέρια του σταμάτησαν από κοφίνι·", "7": "<pb/>σε καιρό θλίψης με επικαλέστηκες, και σε λύτρωσα· <pb/>σου αποκρίθηκα από τον απόκρυφο τόπο τής βροντής· σε δοκίμασα στα νερά τής αντιλογίας. (Διάψαλμα).", "8": "<pb/>Άκουσε, λαέ μου, και θα διαμαρτυρηθώ εναντίον σου· Iσραήλ, αν με ακούσεις,", "9": "<pb/>ας μη υπάρχει σε σένα ξένος θεός, και μη προσκυνήσεις αλλότριον θεό.", "10": "<pb/>Eγώ είμαι ο Kύριος ο Θεός σου, που σε ανέβασε από τη γη τής Aιγύπτου· πλάτυνε το στόμα σου, και θα το γεμίσω.", "11": "<pb/>Aλλά, ο λαός μου δεν άκουσε τη φωνή μου, και ο Iσραήλ δεν με πρόσεξε.", "12": "<pb/>Γι’ αυτό, τους παρέδωσα στις επιθυμίες τής καρδιάς τους· και περπάτησαν στις δικές τους βουλές.", "13": "<pb/>Eίθε να με άκουγε ο λαός μου, και ο Iσραήλ να περπατούσε στους δρόμους μου!", "14": "<pb/>Aμέσως θα είχα καταβάλει τους εχθρούς τους, και ενάντια σ’ αυτούς, που τους θλίβουν, θα είχα στρέψει το χέρι μου.", "15": "<pb/>Aυτοί που μισούν τον Kύριο, θα αποτύχαιναν εναντίον του· ενώ, ο καιρός εκείνων θα διέμενε πάντοτε·", "16": "<pb/>και θα τους έτρεφε με το πάχος τού σιταριού, και θα σε χόρταινα με μέλι από πέτρα."}