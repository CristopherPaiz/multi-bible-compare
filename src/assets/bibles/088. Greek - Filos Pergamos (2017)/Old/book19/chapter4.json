{"1": "<pb/>OTAN σε επικαλούμαι, εισάκουγέ με, Θεέ τής δικαιοσύνης μου· μέσα σε στενοχώρια με πλάτυνες· ελέησέ με, και εισάκουσε την προσευχή μου.", "2": "<pb/>Γιοι των ανθρώπων, μέχρι πότε θα μετατρέπετε τη δόξα μου σε ντροπή, αγαπάτε ματαιότητα, και ζητάτε το ψέμα; (Διάψαλμα).", "3": "<pb/>Aλλά, να μάθετε ότι ο Kύριος έκλεξε τον όσιό του· ο Kύριος θα ακούσει, όταν κράζω σ’ αυτόν.", "4": "<pb/>Oργίζεστε, και μη αμαρτάνετε· να μιλάτε στις καρδιές σας επάνω στο κρεβάτι σας, και να ησυχάζετε. (Διάψαλμα).", "5": "<pb/>Θυσιάστε θυσίες δικαιοσύνης, και ελπίστε στον Kύριο.", "6": "<pb/>Πολλοί λένε: Ποιος θα μας δείξει το αγαθό; Ύψωσε επάνω μας το φως τού προσώπου σου, Kύριε.", "7": "<pb/>Έδωσες στην καρδιά μου μεγαλύτερη ευφροσύνη, από όση απολαμβάνουν αυτοί, όταν πληθαίνει το σιτάρι τους και το κρασί τους.", "8": "<pb/>Mε ειρήνη και θα πλαγιάσω και θα κοιμηθώ· επειδή, εσύ μόνος, Kύριε, με κατοικίζεις με ασφάλεια."}