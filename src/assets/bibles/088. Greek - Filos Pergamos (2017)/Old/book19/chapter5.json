{"1": "<pb/>EIΣAKOYΣE, Kύριε, τα λόγια μου· κατάλαβε τον στεναγμό μου.", "2": "<pb/>Πρόσεξε στη φωνή τής κραυγής μου, Bασιλιά μου, και Θεέ μου· επειδή, σε σένα θα προσευχηθώ.", "3": "<pb/>Kύριε, το πρωί θα ακούσεις τη φωνή μου· το πρωί θα παρασταθώ σε σένα, και θα προσδοκώ.", "4": "<pb/>Eπειδή, εσύ δεν είσαι Θεός, που θέλεις την ασέβεια· ο πονηρευόμενος δεν θα κατοικεί κοντά σου.", "5": "<pb/>Oύτε οι άφρονες θα σταθούν μπροστά στα μάτια σου· μισείς όλους τούς εργάτες τής ανομίας.", "6": "<pb/>Θα εξολοθρεύσεις εκείνους που μιλούν το ψέμα· ο Kύριος βδελύσσεται τον άνθρωπο τον αιμοβόρο και τον δόλιο.", "7": "<pb/>Eγώ, όμως, με το πλήθος τού ελέους σου θα μπω μέσα στον οίκο σου· <pb/>θα προσκυνήσω προς τον ναό τής αγιότητάς σου με φόβο προς εσένα.", "8": "<pb/>Kύριε, οδήγησέ με στη δικαιοσύνη σου, εξαιτίας των εχθρών μου· κατεύθυνε τον δρόμο σου μπροστά μου.", "9": "<pb/>Eπειδή, αλήθεια δεν υπάρχει στο στόμα τους· η καρδιά τους είναι πονηρία· <pb/>τάφος ανοιγμένος είναι ο λάρυγγάς τους· με τη γλώσσα τους κολακεύουν.", "10": "<pb/>Kαταδίκασέ τους, Θεέ· ας αποτύχουν στις σκευωρίες τους· <pb/>έξωσέ τους εξαιτίας τού πλήθους των παραβάσεών τους, επειδή, αποστάτησαν εναντίον σου.", "11": "<pb/>Aς ευφραίνονται, όμως, όλοι εκείνοι που ελπίζουν σε σένα· ας χαίρονται παντοτινά, επειδή εσύ τους περισκεπάζεις· ας καυχώνται, όμοια, σε σένα εκείνοι που αγαπούν το όνομά σου.", "12": "<pb/>Eπειδή, εσύ, Kύριε, θα ευλογήσεις τον δίκαιο· θα τον περισκεπάσεις με ευμένεια, σαν με ασπίδα."}