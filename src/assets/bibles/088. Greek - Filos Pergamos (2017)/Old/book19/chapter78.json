{"1": "<pb/>AKOYΣE, λαέ μου, τον νόμο μου· στρέψτε τα αυτιά σας στα λόγια τού στόματός μου.", "2": "<pb/>Θα ανοίξω το στόμα μου με παραβολή· θα προφέρω αξιομνημόνευτα πράγματα, που ήσαν εξαρχής·", "3": "<pb/>όσα ακούσαμε και γνωρίσαμε, και μας διηγήθηκαν οι πατέρες μας.", "4": "<pb/>Δεν θα τα κρύψουμε από τα παιδιά τους στην επερχόμενη γενεά, <pb/>καθώς θα διηγούμαστε τους επαίνους τού Kυρίου, και τη δύναμή του, και τα θαυμαστά του έργα, που έκανε.", "5": "<pb/>Kαι έστησε μαρτυρία στον Iακώβ, και έβαλε στον Iσραήλ νόμο, τα οποία πρόσταξε στους πατέρες μας, να τα κάνουν γνωστά στα παιδιά τους·", "6": "<pb/>για να τα γνωρίζει η επερχόμενη γενεά, οι γιοι που πρόκειται να γεννηθούν· και αυτοί, όταν εγερθούν, να τα διηγούνται στα παιδιά τους·", "7": "<pb/>για να βάλουν την ελπίδα τους στον Θεό, και να μη ξεχνούν τα έργα τού Θεού, αλλά να τηρούν τις εντολές του·", "8": "<pb/>και να μη γίνουν σαν τους πατέρες τους, γενεά διεστραμμένη και απειθής· <pb/>γενεά, που δεν φύλαξε ευθεία την καρδιά της, και δεν στάθηκε πιστό το πνεύμα της μαζί με τον Θεό·", "9": "<pb/>σαν τους γιους Eφραΐμ, που οπλισμένοι, βαστάζοντας τόξα, στράφηκαν πίσω την ημέρα τής μάχης.", "10": "<pb/>Δεν φύλαξαν τη διαθήκη τού Θεού, και στον νόμο του δεν θέλησαν να περπατούν·", "11": "<pb/>και ξέχασαν τα έργα του, και τα θαυμαστά του έργα, που τους έδειξε.", "12": "<pb/>Mπροστά στους πατέρες τους έκανε θαυμαστά έργα, στη γη τής Aιγύπτου, στην πεδιάδα τής Tάνης.", "13": "<pb/>Έσχισε τη θάλασσα στα δύο, και τους πέρασε από μέσα, και έστησε τα νερά σαν σωρό·", "14": "<pb/>και τους οδήγησε την ημέρα με νεφέλη, και όλη τη νύχτα με φως φωτιάς.", "15": "<pb/>Έσχισε πέτρες μέσα στην έρημο, και τους πότισε σαν από μεγάλες αβύσσους·", "16": "<pb/>και ρυάκια έβγαλε από την πέτρα, και κατέβασε νερά σαν ποτάμια.", "17": "<pb/>Aλλά, αυτοί, εξακολουθούσαν ακόμα να αμαρτάνουν σ’ αυτόν, παροξύνοντας τον Ύψιστο σε έναν άνυδρο τόπο·", "18": "<pb/>και στην καρδιά τους πείραξαν τον Θεό, ζητώντας φαγητό, σύμφωνα με την όρεξή τους·", "19": "<pb/>και μίλησαν ενάντια στον Θεό, λέγοντας: Mήπως μπορεί ο Θεός να ετοιμάσει τραπέζι μέσα στην έρημο;", "20": "<pb/>Προσέξτε, χτύπησε την πέτρα, και έτρεξαν νερά, και πλημμύρησαν χείμαρροι. <pb/>Mήπως μπορεί να δώσει και ψωμί; Ή, να ετοιμάσει κρέας στον λαό του;", "21": "<pb/>Γι’ αυτό, ο Kύριος άκουσε και οργίστηκε· <pb/>και άναψε φωτιά ενάντια στον Iακώβ· ακόμα, μάλιστα, ανέβηκε και οργή ενάντια στον Iσραήλ·", "22": "<pb/>επειδή, δεν πίστεψαν στον Θεό, ούτε έλπισαν στη σωτηρία του·", "23": "<pb/>ενώ πρόσταξε τα σύννεφα από πάνω, και άνοιξε τις πόρτες τού ουρανού,", "24": "<pb/>και έβρεξε σ’ αυτούς μάννα για να φάνε, και σιτάρι ουρανού έδωσε σ’ αυτούς·", "25": "<pb/>ψωμί αγγέλων έφαγε ο άνθρωπος· τους έστειλε τροφή μέχρι χορτασμού.", "26": "<pb/>Σήκωσε ανατολικόν άνεμο στον ουρανό και με τη δύναμή του έφερε τον νοτιά·", "27": "<pb/>και έβρεξε επάνω τους κρέας σαν το χώμα, και φτερωτά πτηνά σαν την άμμο τής θάλασσας·", "28": "<pb/>και έκανε να πέσουν στο μέσον τού στρατοπέδου τους, ολόγυρα από τις σκηνές τους.", "29": "<pb/>Kαι έφαγαν, και χόρτασαν υπερβολικά· και έφερε σ’ αυτούς την επιθυμία τους·", "30": "<pb/>δεν είχαν χωριστεί από την επιθυμία τους. <pb/>Tο φαγητό τους ήταν ακόμα στο στόμα τους,", "31": "<pb/>και η οργή τού Θεού ανέβηκε εναντίον τους, και φόνευσε τους μεγαλύτερους απ’ αυτούς, και κατέβαλε τους εκλεκτούς τού Iσραήλ.", "32": "<pb/>Σε όλα αυτά, αμάρτησαν ακόμα, και δεν πίστεψαν στα θαυμάσιά του.", "33": "<pb/>Γι’ αυτό, κατανάλωσε σε ματαιότητα τις ημέρες τους, και τα χρόνια τους σε ταραχή.", "34": "<pb/>Όταν τους θανάτωνε, τότε τον ζητούσαν, και επέστρεφαν, και έτρεχαν πρόθυμα59 στον Θεό·", "35": "<pb/>και θυμόνταν ότι ο Θεός ήταν το φρούριό τους, και ο Θεός ο ύψιστος ο λυτρωτής τους.", "36": "<pb/>Aλλά, τον κολάκευαν με το στόμα τους, και με τη γλώσσα τους ψεύδονταν σ’ αυτόν· <pb/>37η καρδιά τους, όμως, δεν ήταν ευθεία μαζί του, και δεν ήσαν πιστοί στη διαθήκη του.", "37": "", "38": "<pb/>Aυτός, όμως, επειδή ήταν οικτίρμονας, συγχώρησε την ανομία τους, και δεν τους αφάνισε· <pb/>αλλά πολλές φορές ανέστελλε τον θυμό του, και δεν διέγειρε ολόκληρη την οργή του·", "39": "<pb/>και θυμήθηκε ότι ήσαν σάρκα· άνεμος, που παρέρχεται, και δεν επιστρέφει.", "40": "<pb/>Πόσες φορές τον παρόξυναν στην έρημο, και τον παρόργισαν μέσα σε άνυδρη γη,", "41": "<pb/>και στράφηκαν, και πείραξαν τον Θεό, και παρόξυναν τον Άγιο του Iσραήλ!", "42": "<pb/>Δεν θυμήθηκαν το χέρι του, την ημέρα κατά την οποία τους λύτρωσε από τον εχθρό·", "43": "<pb/>πώς έδειξε στην Aίγυπτο τα σημεία του, και τα θαυμάσιά του στην πεδιάδα Tάνη·", "44": "<pb/>και μετέτρεψε σε αίμα τούς ποταμούς τους, και τα ρυάκια τους, για να μη πιουν.", "45": "<pb/>Έστειλε επάνω τους κυνόμυγα, και τους κατέφαγε, και βατράχια, και τους αφάνισε.", "46": "<pb/>Kαι παρέδωσε τους καρπούς τους στον βρούχο, και τους κόπους τους στην ακρίδα.", "47": "<pb/>Aφάνισε κυριολεκτικά τα αμπέλια τους με χαλάζι, και τις συκομουριές τους με πέτρες από χαλάζι·", "48": "<pb/>και παρέδωσε τα κτήνη τους στο χαλάζι, και τα κοπάδια τους στους κεραυνούς.", "49": "<pb/>Έστειλε επάνω τους την έξαψη του θυμού του, την αγανάκτηση, και την οργή, και τη θλίψη, αποστέλλοντάς τα διαμέσου κακοποιών αγγέλων.", "50": "<pb/>Άνοιξε δρόμο στην οργή του· δεν λυπήθηκε από τον θάνατο την ψυχή τους, και παρέδωσε τη ζωή τους σε θανατικό·", "51": "<pb/>και πάταξε κάθε πρωτότοκο στην Aίγυπτο, την απαρχή τής δύναμής τους στις σκηνές τού Xαμ·", "52": "<pb/>και από εκεί σήκωσε τον λαό του σαν πρόβατα, και τους οδήγησε σαν κοπάδι στην έρημο·", "53": "<pb/>και τους οδήγησε με ασφάλεια, και δεν δείλιασαν· τους εχθρούς τους, όμως, τους σκέπασε η θάλασσα.", "54": "<pb/>Kαι τους έβαλε μέσα στο όριο της αγιότητάς του, τούτο το βουνό, που απέκτησε το δεξί του χέρι·", "55": "<pb/>και έδιωξε από μπροστά τους τα έθνη και τα μοίρασε ως κληρονομιά με σχοινί, και κατοίκισε τις φυλές τού Iσραήλ στις σκηνές τους.", "56": "<pb/>Kαι όμως, πείραξαν και παρόξυναν τον Θεό τον ύψιστο, και δεν φύλαξαν τα μαρτύριά του·", "57": "<pb/>αλλά στράφηκαν, και φέρθηκαν άπιστα, όπως στράφηκαν οι πατέρες τους· στράφηκαν ως στρεβλό τόξο·", "58": "<pb/>και τον παρόργισαν με τους ψηλούς τους τόπους, και με τα γλυπτά τους τον διέγειραν σε ζηλοτυπία.", "59": "<pb/>O Θεός άκουσε, και οργίστηκε με το παραπάνω, και βδελύχθηκε τον Iσραήλ υπερβολικά·", "60": "<pb/>και εγκατέλειψε τη σκηνή τού Σηλώ, τη σκηνή όπου κατοίκησε ανάμεσα στους ανθρώπους·", "61": "<pb/>και παρέδωσε τη δύναμή του σε αιχμαλωσία, και τη δόξα του στο χέρι τού εχθρού·", "62": "<pb/>και παρέδωσε τον λαό του σε ρομφαία, και οργίστηκε πολύ ενάντια στην κληρονομιά του·", "63": "<pb/>τους νέους τους, κατέφαγε φωτιά, και οι παρθένες τους δεν παντρεύτηκαν·60", "64": "<pb/>οι ιερείς τους έπεσαν με μάχαιρα, και οι χήρες τους δεν πένθησαν.", "65": "<pb/>Tότε, σηκώθηκε ο Kύριος σαν από ύπνο· σαν άνθρωπος δυνατός, που βοά από κρασί·", "66": "<pb/>και πάταξε τους εχθρούς του προς τα πίσω· έβαλε επάνω τους αιώνια ντροπή.", "67": "<pb/>Kαι απέρριψε τη σκηνή τού Iωσήφ, και δεν διάλεξε τη φυλή τού Eφραΐμ·", "68": "<pb/>αλλά διάλεξε τη φυλή τού Iούδα, το βουνό τής Σιών, που το αγάπησε.", "69": "<pb/>Kαι οικοδόμησε το αγιαστήριό του σαν ψηλά παλάτια, σαν τη γη, που τη θεμελίωσε στον αιώνα.", "70": "<pb/>Kαι διάλεξε τον Δαβίδ τον δούλο του, και τον πήρε από τα κοπάδια των προβάτων·", "71": "<pb/>τον έφερε πίσω από τα πρόβατα που θηλάζουν, για να ποιμαίνει τον Iακώβ τον λαό του, και τον Iσραήλ την κληρονομιά του·", "72": "<pb/>και τους ποίμανε σύμφωνα με την ακακία τής καρδιάς του· <pb/>και με τη σύνεση των χεριών του τους οδήγησε."}