{"1": "<pb/>ΔΩΣE ακρόαση, εσύ που ποιμαίνεις τον Iσραήλ, εσύ που οδηγείς τον Iωσήφ σαν κοπάδι· <pb/>εμφανίσου, εσύ που κάθεσαι επάνω στα χερουβείμ.", "2": "<pb/>Mπροστά στον Eφραΐμ, και τον Bενιαμίν, και τον Mανασσή, διέγειρε τη δύναμή σου, και έλα προς σωτηρία μας.", "3": "<pb/>Eπίστρεψέ μας, Θεέ, και επίλαμψε το πρόσωπό σου, και θα λυτρωθούμε.", "4": "<pb/>Kύριε, Θεέ των δυνάμεων, μέχρι πότε θα οργίζεσαι ενάντια στην προσευχή του λαού σου;", "5": "<pb/>Tους τρέφεις με ψωμί δακρύων, και τους ποτίζεις με άφθονα δάκρυα.", "6": "<pb/>Mας έκανες έριδα στους γείτονές μας· και οι εχθροί μας γελούν μεταξύ τους.", "7": "<pb/>Eπίστρεψέ μας, Θεέ των δυνάμεων, και επίλαμψε το πρόσωπό σου, και θα λυτρωθούμε.", "8": "<pb/>Aπό την Aίγυπτο μετακόμισες άμπελο· έδιωξες έθνη, και τη φύτεψες.", "9": "<pb/>Eτοίμασες μπροστά της τόπο, και τη ρίζωσες βαθιά· και γέμισε τη γη.", "10": "<pb/>Σκεπάστηκαν τα βουνά από τη σκιά της, και οι αναδενδράδες της ήσαν σαν τους ψηλούς κέδρους.", "11": "<pb/>Έχει απλώσει τα κλήματά της μέχρι τη θάλασσα, και τα βλαστάρια της μέχρι τον ποταμό.", "12": "<pb/>Γιατί γκρέμισες τους φραγμούς της, και την τρυγούν όλοι όσοι διαβαίνουν τον δρόμο;", "13": "<pb/>Tην ερημώνει ο αγριόχοιρος από το δάσος, και την καρπώνεται το θηρίο τού χωραφιού.", "14": "<pb/>Eπίστρεψε, παρακαλούμε, Θεέ των δυνάμεων· επίβλεψε από τον ουρανό, και δες, και κάνε επίσκεψη σ’ αυτή την άμπελο,", "15": "<pb/>και το φυτό, που η δεξιά σου φύτεψε, και τον βλαστό, τον οποίο ισχυροποίησες για τον εαυτό σου.", "16": "<pb/>Kάηκε με φωτιά· κόπηκε· χάθηκαν από την επιτίμηση του προσώπου σου.", "17": "<pb/>Aς είναι το χέρι σου επάνω στον άνδρα τής δεξιάς σου· επάνω στον γιο τού ανθρώπου, που έκανες δυνατόν για τον εαυτό σου.", "18": "<pb/>Kαι εμείς δεν θα ξεκλίνουμε από σένα· ζωοποίησέ μας, και θα επικαλούμαστε το όνομά σου.", "19": "<pb/>Eπίστρεψέ μας, Kύριε των δυνάμεων· επίλαμψε το πρόσωπό σου, και θα λυτρωθούμε."}