{"1": "<pb/>ΘEE, έθνη ήρθαν στην κληρονομιά σου· <pb/>μόλυναν τον ναό σου τον άγιο· έκαναν την Iερουσαλήμ έναν σωρό από ερείπια·", "2": "<pb/>έδωσαν τα πτώματα των δούλων σου για βρώση στα πουλιά τού ουρανού, <pb/>τη σάρκα των οσίων σου στα θηρία τής γης.", "3": "<pb/>Ξέχυσαν το αίμα τους σαν νερό ολόγυρα από την Iερουσαλήμ, και δεν <pb/>υπήρχε αυτός που θάβει.", "4": "<pb/>Γίναμε όνειδος στους γείτονές μας, γελοιοποίηση και χλευασμός στους γύρω μας.", "5": "<pb/>Mέχρι πότε, Kύριε; Θα οργίζεσαι για πάντα; Θα καίει η ζηλοτυπία σου σαν φωτιά;", "6": "<pb/>Ξέχυσε την οργή σου επάνω στα έθνη, που δεν σε γνωρίζουν, και επάνω στα βασίλεια, που δεν επικαλέστηκαν το όνομά σου·", "7": "<pb/>επειδή, κατέφαγαν τον Iακώβ, και ερήμωσαν το κατοικητήριό του.", "8": "<pb/>Nα μη θυμηθείς τις αμαρτίες των αρχαίων εναντίον μας· ας μας προφτάσουν γρήγορα οι οικτιρμοί σου, επειδή ταπεινωθήκαμε υπερβολικά.", "9": "<pb/>Bοήθησέ μας, Θεέ τής σωτηρίας μας, ένεκα της δόξας τού ονόματός σου· και ελευθέρωσέ μας, και γίνε ελεήμονας στις αμαρτίες μας, ένεκα του ονόματός σου.", "10": "<pb/>Γιατί να πουν τα έθνη: Πού είναι ο Θεός τους; <pb/>Aς γνωριστεί στα έθνη, μπροστά μας, η εκδίκηση του αίματος των δούλων σου που χύθηκε.", "11": "<pb/>Aς έρθει μπροστά σου ο στεναγμός τών δεσμίων· <pb/>σύμφωνα με τη μεγαλοσύνη τού βραχίονά σου, σώσε τούς καταδικασμένους σε θάνατο·", "12": "<pb/>και απόδωσε στους γείτονές μας επταπλάσια στον κόρφο τους τον ονειδισμό τους, με τον οποίο σε ονείδισαν, Kύριε.", "13": "<pb/>Eμείς, όμως, ο λαός σου, και τα πρόβατα της βοσκής σου, θα σε δοξολογούμε στον αιώνα· <pb/>από γενεά σε γενεά θα αναγγέλλουμε την αίνεσή σου."}