{
  "1": "Alleluia. Lauda Ierusalem Dominum: lauda Deum tuum Sion.",
  "2": "Quoniam confortavit seras portarum tuarum: benedixit filiis tuis in te.",
  "3": "Qui posuit fines tuos pacem: et adipe frumenti satiat te.",
  "4": "Qui emittit eloquium suum terræ: velociter currit sermo eius.",
  "5": "Qui dat nivem sicut lanam: nebulam sicut cinerem spargit,",
  "6": "Mittit crystallum suum sicut buccellas: ante faciem frigoris eius quis sustinebit?",
  "7": "Emittet verbum suum, et liquefaciet ea: flabit spiritus eius, et fluent aquæ.",
  "8": "Qui annunciat verbum suum Iacob: iustitias, et iudicia sua Israel.",
  "9": "Non fecit taliter omni nationi: et iudicia sua non manifestavit eis. Alleluia."
}