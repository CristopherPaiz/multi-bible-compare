{
  "1": "Canticum graduum. Sæpe expugnaverunt me a iuventute mea, dicat nunc Israel.",
  "2": "Sæpe expugnaverunt me a iuventute mea: etenim non potuerunt mihi.",
  "3": "Supra dorsum meum fabricaverunt peccatores: prolongaverunt iniquitatem suam.",
  "4": "Dominus iustus concidit cervices peccatorum:",
  "5": "confundantur et convertantur retrorsum omnes, qui oderunt Sion.",
  "6": "Fiant sicut fœnum tectorum: quod priusquam evellatur, exaruit:",
  "7": "De quo non implevit manum suam qui metit, et sinum suum qui manipulos colligit.",
  "8": "Et non dixerunt qui præteribant: Benedictio Domini super vos: benediximus vobis in nomine Domini."
}