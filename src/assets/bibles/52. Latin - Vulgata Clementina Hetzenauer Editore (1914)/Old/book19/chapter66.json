{
  "1": "In finem, In hymnis, Psalmus Cantici David.",
  "2": "Deus misereatur nostri, et benedicat nobis: illuminet vultum suum super nos, et misereatur nostri.",
  "3": "Ut cognascamus in terra viam tuam: in omnibus gentibus salutare tuum.",
  "4": "Confiteantur tibi populi Deus: confiteantur tibi populi omnes.",
  "5": "Lætentur et exultent gentes: quoniam iudicas populos in æquitate, et gentes in terra dirigis.",
  "6": "Confiteantur tibi populi Deus: confiteantur tibi populi omnes.",
  "7": "terra dedit fructum suum. Benedicat nos Deus, Deus noster,",
  "8": "benedicat nos Deus: et metuant eum omnes fines terræ."
}