{
  "1": "Canticum graduum. Qui confidunt in Domino, sicut mons Sion: non commovebitur in æternum, qui habitat",
  "2": "in Ierusalem. Montes in circuitu eius: et Dominus in circuitu populi sui, ex hoc nunc et usque in sæculum.",
  "3": "Quia non relinquet Dominus virgam peccatorum super sortem iustorum: ut non extendant iusti ad iniquitatem manus suas.",
  "4": "Benefac Domine bonis, et rectis corde.",
  "5": "Declinantes autem in obligationes, adducet Dominus cum operantibus iniquitatem: pax super Israel."
}