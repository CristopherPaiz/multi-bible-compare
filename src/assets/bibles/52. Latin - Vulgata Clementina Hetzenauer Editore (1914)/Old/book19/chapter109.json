{
  "1": "Psalmus David. Dixit Dominus Domino meo: Sede a dextris meis: Donec ponam inimicos tuos, scabellum pedum tuorum.",
  "2": "Virgam virtutis tuæ emittet Dominus ex Sion: dominare in medio inimicorum tuorum.",
  "3": "Tecum principium in die virtutis tuæ in splendoribus sanctorum: ex utero ante luciferum genui te.",
  "4": "Iuravit Dominus, et non pœnitebit eum: Tu es sacerdos in æternum secundum ordinem Melchisedech.",
  "5": "Dominus a dextris tuis, confregit in die iræ suæ reges.",
  "6": "Iudicabit in nationibus, implebit ruinas: conquassabit capita in terra multorum.",
  "7": "De torrente in via bibet: propterea exaltabit caput."
}