{"1": "<pb/>Ex aj eechal k'anjel, cheb'aanu li b'arwan tiik ut uxk naraj rik'ineb' laj k'anjel cheru: chiwanq sa' eech'ool naq laa'ex ajwi' wank aj Eechal eere sa' choxa.", "2": "<pb/>Chek'e eech'ool chi tijok chi junelik, ut chexyo'leq rik'in yoxink.", "3": "Chextijoq ajwi' chiqix laa'o re naq li Yos chixte taxaq rokeb'aal li Aatin chiqu, re xpuktesinkil resil li xmuqmuukil na'leb' li Kriist. Sa' xk'ab'a' a'an wankin sa' tz'alam;", "4": "ab'anan chextijoq re naq tinruhanq xk'eeb'al chi nawe'k jo' tento sa' inb'een xb'aanunkil.", "5": "<pb/>Chiwanq eena'leb' sa' xyanqeb' li maawa'eb' kristiyan, ut meekoleb' li kutan a'in.", "6": "Junelik chex'aatinaq sa' usilal, chiwanq xyaalal leeraatin re naq teenaw xsumenkil chixjunileb' jo' chanru xk'ulub'.", "7": "<pb/>Laj Tíkiko,<f>[8]</f> li wiitz'in raaro inb'aan, chaab'il aj k'anjel ut wech moosil chiru li Qaawa', tixk'e chenaw chixjunil li yookin chi xb'aanunkil.", "8": "A'an tz'aqal aj e naq tintaqla eerik'in: re naq teerab'i wesil ut tixk'ojob' eech'ool.", "9": "Rochb'eenaq ajwi' laj Onésimo<f>[9]</f> leekomon naq taaxik, a'an qachaab'il ut raarookil iitz'in. A'aneb' te'xk'e chenaw chixjunil li xk'ulmank arin.", "10": "<pb/>Neke'xtaqla xsahil eech'ool laj Aristarko,<f>[10]</f> li wochb'een naq k'eeb'ilo sa' tz'alam, jo'wi' laj Markos, ralal re laj Bernabé. Ak eek'ulum eetaqlankil chirix laj Markos; wi taawulaq eerik'in, chek'ul sa' xyaalal.", "11": "Naxtaqla ajwi' xsahil eech'ool laj Jesus, laj Justo neke'xye re. Ka'ajeb' wi' a'in sa' xyanqeb' laj Judiiy neke'okenk wochb'eeneb' chirix li xnimajwal awab'ejihom li Yos, ut xe'xk'e xk'ojob'ankil inch'ool.", "12": "Naxtaqla xsahil eech'ool laj Epafras,<f>[11]</f> a'an eekomon, xmoos li Kristo Jesus; junelik naxk'e xch'ool chepatz'b'al sa'eb' li xtij, re naq kaw xaqxooqex chi xb'aanunkil chi tz'aqal chixjunil li naraj li Yos.", "13": "Laa'in ninch'olob' ajwi' li yaal chirix naq q'axal nekexk'oxla, jo' ajwi' naxk'oxlaheb' laj Laodicea ut eb' laj Hierápolis.", "14": "Naxtaqla xsahil eech'ool laj Lukas, laj b'anonel raaro inb'aan, jo'wi' laj Demas.<f>[12]</f>", "15": "<pb/>Chek'e xsahilaleb' xch'ool laj paab'anel aj Laodicea; chek'e ajwi' xsahil xch'ool laj Ninfas ut li Iklees li nach'utlaak sa' rochoch.", "16": "Akaq x'ilmank xsa' li hu a'in sa' eeyanq, chek'e ajwi' chi ile'k sa' li x'Iklees eb' laj Laodicea. Ut li hu xintaqla rik'ineb' laj Laodicea<f>[13]</f> ilomaq ajwi' xsa' laa'ex.", "17": "Cheye re laj Arkipo:<f>[14]</f> “Chak'e sa' aach'ool li k'anjel kik'ehe'k aawe sa' xk'ab'a' li Qaawa', ut chayal aaq'e chi xb'aanunkil chi us”.", "18": "<pb/>Laa'in laj Pablo nintz'iib'a li xsahil eech'ool a'in rik'in wuq'.<f>[15]</f> Chijultiko'q eere naq b'ak'b'ookin chi kareen. Li Usilal chiwanq taxaq eerik'in."}