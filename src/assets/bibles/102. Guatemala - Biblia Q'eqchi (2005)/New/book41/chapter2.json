{"1": "<pb/>Kox'okaq wi' chik li Jesus sa' li tenamit Kafarnaúm; ut ink'a' ajwi' k'iila kutan rokik aran, naq ki'ab'iik resil naq wank sa' kab'l.", "2": "Naab'aleb' ke'ch'utlaak aran; tik maak'a' chik li na'ajej chi moko chire li kab'l: ut li Jesus naxjultika li Aatin reheb'.", "3": "<pb/>Jun li sik kik'ame'k chaq rik'in xb'aaneb' kaahib' chi winq,", "4": "ab'an ink'a' ke'ruuk roksinkil wan wi' li Jesus xb'aan li k'iila tenamit; jo'kan naq ke'xte li xb'een li kab'l, ke'xyiib' jun li okeb'aal ut aran ke'xkub'si li ch'ina ch'aat yokyo wi' li sik.", "5": "Naq li Jesus kiril li xpaab'aaleb', kixye re li sik: <pb/>—At walal, kuyb'il sachb'il chik laamaak.", "6": "<pb/>Wankeb' aj tz'iib' chunchuukeb' aran, yookeb' chi xk'oxlankil sa' xch'ooleb':", "7": "“K'a'ut naq na'aatinak chi jo'kan? Yo chi xmajewankil li Yos. Ani truuq chi kuyuk sachok maak? Ma ink'a' tab'i' ka'ajwi' li Yos?”.", "8": "Sa' junpaat kixnaw li Jesus sa' xch'ool naq jo'kan yookeb' chi xk'oxlankil xjuneseb', ut kixye reheb': <pb/>—K'a'ut naq nekek'oxla a'an sa' leech'ool?", "9": "B'ar wank li ink'a' ch'a'aj xyeeb'al re li sik: «Kuyb'il sachb'il chik laamaak», malaj: «Waklin, xok laach'ina ch'aat ut b'een»?", "10": "Ab'anan re teenaw naq li K'ajolb'ej wank xwankil sa' ruuchich'och' re kuyuk sachok maak -kixye re li sik:", "11": "Aawe ninye, waklin, xok laach'ina ch'aat ut ayu sa' laawochoch.", "12": "<pb/>Ak taawakliiq chi junpaat li sik, kixxok li xch'ina ch'aat ut ki'elk aran chiru chixjunil li tenamit: q'axal sachsookeb' xch'ool ke'kanaak chixjunileb' ut ke'xnima ru li Yos: “Maajun wa qilom a'in”, chankeb'.", "13": "<pb/>Koho wi' chik li Jesus chire li palaw, ut chixjunil li tenamit ke'wulak rik'in; ut ki'ok chi xtzolb'aleb'.", "14": "Naq yo chi nume'k aran, kiril laj Leví, ralal laj Alfeo, k'ojk'o sa' titz'leb'aal toj, ut kixye re: <pb/>—Taaqehin. <pb/>Ut laj Leví kixaqliik ut kixtaaqe.", "15": "<pb/>Naq wan chaq li Jesus sa' meex sa' rochoch laj Leví, naab'aleb' laj titz'ol toj ut aj maakeb' ke'ok sa' meex rochb'een, rochb'eeneb' ajwi' li xtzolom, xb'aan naq naab'al xkomoneb' a'an yookeb' chi taaqenk re.", "16": "Eb' laj tz'iib' reheb' laj pariseey ke'ril naq yo chi wa'ak rochb'eeneb' laj maak ut eb' laj titz'ol toj; jo'kan naq ke'xye reheb' li xtzolom: <pb/>—K'a'ut naq nawa'ak rik'ineb' laj titz'ol toj ut eb' laj maak?", "17": "<pb/>Li Jesus kirab'i a'an ut kixye reheb': <pb/>—Ink'a' neke'raj aj b'anonel li kaweb', a'eb' b'an li yaj neke'ajok re. Ink'a' xinchalk chi xb'oqb'aleb' li tiikeb' xch'ool, a'eb' b'an laj maak.", "18": "<pb/>Naq eb' li xtzolom laj Jwan ut eb' laj pariseey yookeb' chi ayuunik, ke'chalk li tenamit rik'in li Jesus ut ke'xpatz' re: <pb/>—K'a'ut naq eb' li xtzolom laj Jwan ut li xtzolomeb' laj Pariseey neke'ayuunik, ut eb' laatzolom laa'at ink'a' neke'ayuunik?", "19": "<pb/>Li Jesus kixye reheb': <pb/>—Ma truuq tab'i' te'ayuuniq li b'oqb'ileb' rik'in sumlaak wi toj wank li b'eelomej rik'ineb'? Naq toj wank li b'eelomej rik'ineb', ink'a' naru neke'ayuunik.", "20": "Ab'an taawulaq xkutankil naq taamaq'e'q li b'eelomej chiruheb': toja' naq te'ayuuniq, sa' li kutan a'an.", "21": "<pb/>“Maajun nab'ojok junaq ak' xiitil chiru li q'eel t'ikr. Wi ta jo'kan, li ak' xiitil tixq'uy li q'eel t'ikr ut taanimanq li xq'ichilal.", "22": "Maajun nak'ehok li ak' b'iin sa' q'eel tz'uum-kuk. Wi ta jo'kan, li ak' b'iin tixpuk' li tz'uum-kuk ut taatz'eqe'q li b'iin jo' ajwi' li tz'uum-kuk. Li ak' b'iin, ak' tz'uum-kuk naraj”.", "23": "<pb/>Sa' jun li sábado yo chi nume'k li Jesus sa'eb' li awimq, ut eb' li xtzolom yal sa' nume'k ke'xtikib' xch'otb'al ru li triiw.", "24": "Eb' laj Pariseey ke'xpatz' re: <pb/>—Il, k'a'ut naq neke'xb'aanu li ink'a' naru xb'aanunkil sa' sábado?<f>[6]</f>", "25": "<pb/>Kixye li Jesus reheb': <pb/>—Ma maajun wa eerilom sa' li Santil Hu k'aru kixb'aanu laj David naq kiwank sa' rajb'al ru, naq kitz'okaak a'an jo'wi' eb' li rochb'een?", "26": "Ki'ok sa' rochoch li Yos naq wank laj Abiatar cho'q xyuwa'il aj tij, ut kixtzeka li mayejanb'il wa li maajun naru taawa'oq re, ka'ajwi' eb' laj tij; ut kixk'e ajwi' reheb' li rochb'een.<f>[7]</f>", "27": "<pb/>Ut kixye reheb': <pb/>—Li sábado xaqab'anb'il cho'q re li winq ut ink'a' li winq cho'q re li sábado.", "28": "Jo'kan naq li K'ajolb'ej wank xwankil ajwi' sa' xb'een li sábado."}