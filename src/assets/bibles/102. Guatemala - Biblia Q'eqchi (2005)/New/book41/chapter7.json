{"1": "<pb/>Ke'xch'utub' rib' rik'in li Jesus eb' laj Pariseey jo'wi' eb' laj tz'iib' li ke'chalk chaq Jerusalén.", "2": "Ke'ril naq wankeb' xtzolom li Jesus neke'wa'ak chi tz'aj ruq'eb', naraj naxye ink'a' neke'ch'ajok", "3": "(xb'aan naq eb' laj Pariseey ut chixjunileb' laj Judiiy ink'a' neke'wa'ak, wi ink'a' xe'xch'aj xb'enwa li ruq'eb' toj chi rit xteleb', a' kaw neke'xpaab' li xe'toonil na'leb';", "4": "naq neke'sutq'iik chaq sa' k'ayiil, ink'a' neke'wa'ak, wi ink'a' xe'xch'ajob'resi rib'. Ut wank chik naab'al xe'toonil na'leb' neke'xpaab', kama' li xch'ajob'resinkil li uk'leb' sek', li xaar ut li perpookil sek'),", "5": "jo'kan naq eb' laj Pariseey ut eb' laj tz'iib' ke'xpatz' re: <pb/>—K'a'ut naq eb' laatzolom ink'a' neke'xb'aanu jo' k'utb'il chiqu xb'aaneb' li qaxe' qatoon, naq neke'wa'ak chi tz'aj ruq'eb'? chankeb'.", "6": "<pb/>Ut li Jesus kixye reheb': <pb/>—Yaal li kixye laj Isaías cherix laa'ex, aj ka'pak'al u, jo' naq tz'iib'anb'il: <pb/><t>«Li tenamit a'in rik'in xtz'uumal reheb' nikine'roxloq'i,</t> <t>a'ut li xch'ooleb' najt wank wik'in.</t>", "7": "<t>Maak'a' aj e naq nikine'roxloq'i,</t> <t>xb'aan naq li k'aru neke'xk'ut chiruheb' li tenamit</t> <t>yal xtaqlahomeb' li winq».<f>[13]</f></t>", "8": "<pb/>Nekekanab' li xchaq'rab' li Yos ut a' chik li xnajteril na'leb' li winq nekepaab'.", "9": "<pb/>Kixye ajwi' reheb': <pb/>—Tz'aqal a' li xchaq'rab' li Yos neketz'eqtaana re xpaab'ankil li najteril na'leb' kanab'anb'il chaq eere.", "10": "Xb'aan naq laj Moisés kixye: «Chawoxloq'i laana' laayuwa'»,<f>[14]</f> ut: «Ani tixmajewa li xna' xyuwa' tixtoj rix li xmaak rik'in kamk».<f>[15]</f>", "11": "A'ut laa'ex nekeye: «Wi junaq tixye re li xna' xyuwa': Tatintenq'a raj, ab'an li k'aru we a'an korbán -chi jalb'il ru naraj naxye: ak mayejanb'il chik-,", "12": "li winq a'an ink'a' chik tento tixtenq'a li xna' xyuwa' eeb'aan laa'ex».", "13": "Chi jo'kan nekesach xwankil li Raatin li Yos xb'aan li najteril na'leb' li neketzol wi' eerib'. Ut naab'al chik k'a'aq re ru xkomon a'in nalajeeb'aanu.", "14": "<pb/>Li Jesus kixb'oqeb' wi' chik li tenamit ut kixye reheb': <pb/>—Chineerab'ihaq chejunilex ut chetawaq xyaalal.", "15": "Maak'a' wank li tixtz'ajni li winq naq taa'ok chisa'; a' b'an li na'elk chaq rik'in li winq natz'ajnink re.", "16": "Ani wank xxik re ab'ink, chi'ab'inq.", "17": "<pb/>Naq li Jesus kixkanab'eb' li k'iila tenamit, kox'okaq sa' kab'l ut eb' li xtzolom ke'xpatz' re xyaalalil li jaljookil ru aatin.", "18": "Ut a'an kixye reheb': <pb/>—Ma jo'ka'in naq namajelo'k ajwi' leena'leb' laa'ex? Ma ink'a' neketaw ru naq chixjunil li na'ok rik'in li winq moko a'an ta li natz'ajnink re,", "19": "xb'aan naq ink'a' na'ok sa' li xch'ool, na'ok b'an sa' li xsa' ut taaxik sa' li tz'eqleb'aal mul? <pb/>Rik'in a'an kixye naq chixjunil li tzekemq maak'a' xtz'ajnil.", "20": "Ut kixye ajwi': <pb/>—Li na'elk chaq rik'in li winq, a'an li natz'ajnink re,", "21": "xb'aan naq chisa' li xch'ool na'elk chaq li ink'a' usil na'leb': li ko'b'eetak yumb'eetak, elq'ak, kamsink,", "22": "muxuk sumlaak, pixilal, maa'usilal, b'alaq'ik, tz'i'b'eetalil na'leb', kaqalik, majewank, q'etq'etil, maak'a'il na'leb'.", "23": "Chixjunil li maa'usilal a'in na'elk chaq sa' xch'ool li winq ut a'an natz'ajnink re.", "24": "<pb/>Naq li Jesus ki'elk aran, koho sa' xteepal Tiro, kox'okaq sa' jun li kab'l ut kiraj raj naq maa'ani chinawoq re, ab'an ink'a' kiru kiwank chi muqmu.", "25": "Chi junpaat jun li ixq li wank xch'ina ko' eechaninb'il xb'aan tz'ajn aj musiq'ej, kirab'i resil li Jesus, kichalk ut kolxkut rib' chi roq.", "26": "Li ixq a'in maawa' aj Judiiy li xpaab'aal, a'an jun li ixq aj Fenicia wank sa' xteepal Siria; ut ki'ok chi relajinkil ru re naq chirisihaq li maa'us rik'in li xko'.", "27": "Ab'an li Jesus kixye re: <pb/>—Wa'aqeb' wan xb'enwa eb' li alal k'ajolb'ej, xb'aan naq moko us ta xmaq'b'al xwaheb' li alal k'ajolb'ej re xk'eeb'al reheb' li kok' tz'i'.", "28": "<pb/>A'ut a'an kichaq'ok: <pb/>—Yaal, Qaawa', ab'anan eb' li kok' tz'i' neke'xwa' ajwi' li xk'aj xwaheb' li kok'al rub'el li meex, chan.", "29": "<pb/>Toja' naq li Jesus kixye re: <pb/>—Ayu. Rik'in li aatin xaye x'elk li maa'us rik'in laako'.", "30": "<pb/>Naq kisutq'iik li ixq sa' rochoch, koxtaw li ch'ina ixqa'al yokyo sa' ch'aat, ut li maa'us aj musiq'ej elenaq chik rik'in.", "31": "<pb/>Ki'elk chaq sa' xteepal Tiro, kinume'k Sidón ut kiwulak wi' chik chire li palaw re Galilea, sa' xteepaleb' li Lajeeb' chi Tenamit.", "32": "Toja' naq ke'xk'am chaq jun tz'ap xik ut tat re, ut ke'relaji ru re naq tixk'e li ruq' sa' xb'een.", "33": "Li Jesus kirisi xjunes li winq sa' xyanqeb' li tenamit, kixch'ikeb' li ru'uj ruq' sa' xxik ut rik'in xya'al re kixch'e' li ru'uj raq'.", "34": "Kixtaqsi li rilob'aal sa' choxa, kixjiq' xch'ool ut kixye re: “Effatá”, chi jalb'il ru naraj naxye: “Teliiqat!”.", "35": "<pb/>Ut ke'tehonk li xxik, ak taahite'q li b'ak'b'o wi' li ru'uj raq', ut us ki'ok chi aatinak.", "36": "Li Jesus kixchaq'rab'iheb' naq maa'ani aj e che'xye a'in; ab'an, naq kaw naxchaq'rab'iheb', k'ajo' chik naq neke'xpuktesi resil.", "37": "Ut numtajenaq xsachikeb' xch'ool: “Xb'aanu chixjunil chi chaab'il -chankeb'-. Naxk'e chi ab'ink eb' li tz'ap xxik ut chi aatinak eb' li mem”."}