{"1": "<pb/>Moqon chik kiwil sa' moy u<f>[22]</f> jun li okeb'aal teeto sa' choxa; ut li xyaab' kuxej li ak wab'ihom jo' xyaab' li tronpeet, jo'ka'in kixye we: “Taqen chaq arin, ink'utaq chawu li tento taak'ulmanq moqon”.", "2": "<pb/>Sa' junpaat kinreechani li Musiq'ej, ut xwil jun li nimajwal k'ojarib'aal wan chaq sa' choxa, ut jun li k'ojk'o sa' xb'een li k'ojarib'aal.<f>[23]</f>", "3": "Li k'ojk'o aran, a'an kama' li pek jaspe xk'ab'a' ut li kornalina; ut jun li kaqlaaq' nasutuk re li xnimajwal k'ojarib'aal kama' li esmeralda.", "4": "Chi xsutam li nimajwal k'ojarib'aal wankeb' kaahib' xka'k'aal chi k'ojarib'aal, ut k'ojk'ookeb' aran kaahib' xka'k'aal li cheekel winq tiqtookeb' rik'in saqi aq', ut wankeb' xkoroon oor sa' xjolomeb'.", "5": "Sa' li nimajwal k'ojarib'aal na'elk chaq li raq'kaaq, li xyaab' kuxej ut li kaaq; ut chiru li nimajwal k'ojarib'aal wank wuqub' chi xam lochlookeb', a'aneb' li wuqub' chi xmusiq' li Yos.", "6": "Chiru li nimajwal k'ojarib'aal wank kama' li palaw saqen saqenk ru, chanchan li krixtal. <pb/>Ut sa' xyi li k'ojarib'aal jo'wi' chi xsutam wankeb' kaahib' li yo'yookeb',<f>[24]</f> nujenaqeb' chi xsa' uhej, jo' chiruheb' jo' ajwi' chirixeb'.", "7": "Li xb'een sa' xyanqeb' chanchan jun li kaqkoj, li xkab' chanchan jun teelom wakax, li rox kama' jun li winq na'ilok ut li xka chanchan t'iw yo chi rupupik.", "8": "Li kaahib' chi yo'yookeb' wankeb' waqitq xik' ut nujenaqeb' chi xsa' uhej chi junqre ut chisa'; chi q'eq ut chi kutan ink'a' neke'hilank chi xyeeb'al: <pb/><t>“Sant, Sant, Sant li Qaawa',</t> <t>li Nimajwal Yos,</t> <t>li ak wan chaq, li wank anaqwan ut li chaalel”.</t>", "9": "<pb/>Ut rajlal naq li yo'yookeb' neke'xk'e xloq'al, xwankil ut neke'yoxink chiru li k'ojk'o sa' li nimajwal k'ojarib'aal ut yo'yo chi junelik q'e kutan,", "10": "eb' li kaahib' xka'k'aal chi cheekel winq neke'xhupub' rib' chiru li k'ojk'o sa' li nimajwal k'ojarib'aal, neke'xloq'oni li yo'yo chi junelik q'e kutan ut neke'xkut li xkorooneb' chiru li nimajwal k'ojarib'aal, yookeb' chi xyeeb'al:", "11": "<pb/><t>“Aak'ulub', at Qaawa', at qaYos,</t> <t>xk'ulb'al laanimal laaloq'al, li loq'onink ut laawankilal,</t> <t>xb'aan naq laa'at katyoob'tesink re chixjunil:</t> <t>rik'in laawajom ke'yoob'tesiik ut wankeb' chik anaqwan”.</t>"}