{"1": "<pb/><t>Sa' xtiklajik ak wan chaq li Aatin,</t> <t>ut li Aatin wan chaq rik'in li Yos,</t> <t>ut li Aatin a'an chaq Yos.</t>", "2": "<t>A'an wan chaq sa' xtiklajik rik'in li Yos.</t>", "3": "<t>Chixjunil ki'uxmank sa' xk'ab'a' a'an</t> <t>ut maak'a' k'a' re ru kiwank chi maak'a' ta a'an.</t>", "4": "<t>Rik'in wan chaq li yu'am</t> <t>ut li yu'am a'an chaq li xsaqenkeb' li poyanam;</t>", "5": "<t>li saqenk nalemtz'unk sa' li aak'ab',</t> <t>ut li aak'ab' ink'a' kinumtaak sa' xb'een.</t>", "6": "<pb/><t>Kol'elq jun li winq taqlanb'il chaq xb'aan li Yos,</t> <t>aj Jwan xk'ab'a'.</t>", "7": "<t>A'an kichalk cho'q aj yehol yaal chirix li saqenk</t> <t>re naq chixjunileb' te'paab'anq xb'aan.</t>", "8": "<t>Moko a'an ta li saqenk,</t> <t>a'an b'an taqlanb'il chaq chi xyeeb'al ani tz'aqal li saqenk.</t>", "9": "<t>Li tz'aqal saqenk li naxkutanob'resi chixjunileb'</t> <t>yo chaq chi chalk sa' ruuchich'och'.</t>", "10": "<pb/><t>Ak wan chaq sa' ruuchich'och',</t> <t>ut li ruuchich'och' ki'uxk sa' xk'ab'a',</t> <t>ab'an li ruuchich'och' ink'a' kixnaw ru.</t>", "11": "<t>Sa' rochoch kik'ulunk,</t> <t>ut eb' li wankeb' sa' li rochoch ink'a' ke'xk'ul.</t>", "12": "<t>A'ut chixjunileb' li ke'k'uluk re,</t> <t>kixk'e reheb' wank cho'q ralal xk'ajol li Yos,</t> <t>a'eb' li neke'paab'ank re:</t>", "13": "<t>eb' a'in ink'a' ke'yo'laak rik'in kik',</t> <t>chi moko rik'in li naraj li tz'ejwalej</t> <t>malaj ut rik'in rajom junaq winq,</t> <t>rik'in b'an li Yos yo'lajenaqeb'.</t>", "14": "<pb/><t>Ut li Aatin kitz'ejwalo'k</t> <t>ut kixk'ojob' li xmuheb'aal sa' qayanq,<f>[1]</f></t> <t>ut laa'o xqaka'ya li xloq'al k'eeb'il re xb'aan li Yuwa'b'ej</t> <t>jo' xloq'al li jun chi K'ajolb'ej</t> <t>nujenaq chi usilal ut chi yaal.</t>", "15": "<pb/><t>Laj Jwan kixch'olob' li yaal chirix ut kixye chi kaw xyaab' xkux:</t> <t>“A'an a'in li xinye:</t> <t>Li taachalq chiwix, a'an nim xwankil chiwu</t> <t>xb'aan naq ak wan chaq chiwu”.</t>", "16": "<pb/><t>Rik'in li xnimal xnujenaqil, xqak'ul qe chiqajunilo:</t> <t>q'axal numtajenaq li rusilal kihoye'k sa' qab'een!</t>", "17": "<t>Xb'aan naq li Chaq'rab' k'eeb'il chaq qe sa' xk'ab'a' laj Moisés,</t> <t>a'ut li usilal ut li yaal xk'ulunk sa' xk'ab'a' li Jesus li Kriist.</t>", "18": "<t>Li Yos maajun sut ki'ile'k ru xb'aan anihaq:</t> <t>li K'ajolb'ej jun chirib'il li kisutq'iik rik'in li Yuwa'b'ej,</t> <t>a'an kolk'utb'esinq re chiqu.</t>", "19": "<pb/>A'an a'in li yaal kixch'olob' laj Jwan naq eb' laj Judiiy<f>[2]</f> ke'xtaqla chaq toj Jerusalén aj tij ut aj Leví chi xpatz'b'al re: “Anihat laa'at?”.", "20": "Kixye tz'aqal chi kutankil ut ink'a' kixmuq: <pb/>—Maawa'in li Kriist.", "21": "<pb/>Ke'xpatz' wi' chik re: <pb/>—Anihat put laa'at? Ma laa'at laj Elías? <pb/>Laj Jwan kixye: <pb/>—Maawa'in. <pb/>—Ma laa'at li propeet? chankeb' wi' chik re. <pb/>Kixsumeheb' ut kixye: <pb/>—Ink'a'.", "22": "<pb/>Toja' naq ke'xye re: <pb/>—Anihat put laa'at chi jo'kanan, re naq toxqaye reheb' li xe'taqlank chaq qe? K'aru taaye chawix?", "23": "<pb/>Kixye laj Jwan: <pb/>—Laa'in li xyaab' kuxej naxjap chaq re sa' li chaqich'och': «Tiikob'resihomaq xb'e li Qaawa'», jo' kixye li propeet Isaías.<f>[3]</f>", "24": "<pb/>Sa' xyanqeb' li ke'taqlaak chaq aran, wankeb' ajwi' aj Pariseey.", "25": "Ut ke'xpatz' re: <pb/>—K'a' put naq nakatkub'sink ha', wi maawa'at li Kriist, chi moko laj Elías, chi moko li propeet?", "26": "<pb/>Laj Jwan kixsumeheb' ut kixye: <pb/>—Laa'in ninkub'sink ha' yal rik'in ha', ab'an sa' eeyanq wank jun li ink'a' nekenaw ru:", "27": "a' li yo chaq chi chalk chiwix, ut laa'in moko ink'ulub' ta xhitb'al xk'aamal li xxaab'.", "28": "<pb/>A'in kik'ulmank Betania, junpak'al li nima' Jordán, b'arwi' laj Jwan yo chi kub'sink ha'.", "29": "<pb/>Sa' li kutan jun chik laj Jwan kiril li Jesus yo chi chalk rik'in, ut kixye: “Wahe' li xKarneer li Yos li naxkuy xmaak li ruuchich'och'.", "30": "A'an a'in li xinye: «Chiwix laa'in taachalq jun winq li xq'axonk chiwu, xb'aan naq ak wan chaq chiwu».", "31": "Ut laa'in ink'a' ninnaw chaq ru, ab'anan xinchalk chi kub'sink ha' re naq taak'utb'esiiq a'an chiruheb' laj Israel”.", "32": "<pb/>Laj Jwan kixch'olob' xyaalal li k'aru kiril, ut kixye: “Xinka'ya li Musiq'ej yo chaq chi kub'eek sa' choxa kama' junaq mukuy, ut kolkanaaq sa' xb'een.", "33": "Laa'in ink'a' ninnaw chaq ru, ab'an li kitaqlank chaq we chi kub'sink ha' xye we: «Li taawil wi' chi kub'eek li Musiq'ej ut tolkanaaq sa' xb'een, a'an li taakub'sinq ha' rik'in Santil Musiq'ej».<f>[4]</f>", "34": "Laa'in wilom ru ut nin'aatinak chirix naq a'an li Ralal li Yos”.", "35": "<pb/>Sa' li kutan jun chik wan wi' chik laj Jwan aran rochb'een wiib'eb' li xtzolom.", "36": "Naq yo chi nume'k li Jesus, kixka'ya ut kixye: <pb/>—Ilomaq li xKarneer li Yos!", "37": "<pb/>Naq ke'rab'i xyeeb'al a'in, eb' li wiib' xtzolom laj Jwan ke'xtaaqe li Jesus.", "38": "Li Jesus kixsutq'isi rib' ut kixk'e reetal naq yo xtaaqenkil: <pb/>—K'aru nekesik'? chan reheb'. <pb/>Eb' a'an ke'xye re: <pb/>—Rabbí, b'ar nakathilank? <pb/>Li aatin “Rabbí” nararaj naxye “At Tzolonel”.", "39": "<pb/>Kixye li Jesus reheb': <pb/>—Kimqex ut toxeeril. <pb/>Koheb' ut koxe'ril b'ar nahilank. Ut ke'kanaak rik'in chiru li kutan a'an: ak kaahib' honal tana re ewu.", "40": "<pb/>Laj Andrés, riitz'in laj Simón Pedro, a'an jun reheb' li wiib' ke'ab'ink re laj Jwan chi aatinak ut ke'xtaaqe li Jesus.", "41": "A'an koxtaw xb'enwa laj Simón li ras, ut kixye re: <pb/>—Xqataw li Mesiiy (chi jalb'il ru naraj naxye: li Kriist).", "42": "<pb/>Ut kixk'am wan wi' li Jesus. Li Jesus kixka'ya ut kixye re: <pb/>—Laa'at laj Simón, ralal laj Jwan; Sefas chik taak'ab'a'in (naraj naxye: Pek).", "43": "<pb/>Sa' li kutan jun chik kiraj li Jesus xik Galilea. Koxtaw laj Felipe ut kixye re: <pb/>—Taaqehin.", "44": "<pb/>Laj Felipe a'an aj Betsaida, xtenamit laj Andrés ut laj Pedro.", "45": "<pb/>Laj Felipe koxtaw laj Natanael ut kixye re: <pb/>—Xqataw li tz'iib'anb'il chaq resil sa' li Chaq'rab' xb'aan laj Moisés, jo'wi' xb'aaneb' li propeet: a' li Jesus, ralal laj José, a' laj Nazaret.", "46": "<pb/>Kichaq'ok laj Natanael ut kixye: <pb/>—Ma wank tab'i' b'ayaq rusilal Nazaret? <pb/>Laj Felipe kixye re: <pb/>—Kim ut toxaawil.", "47": "<pb/>Li Jesus kiril naq laj Natanael yo chi nach'ok, ut kixye: <pb/>—We' chaq jun tz'aqal aj Israel li maak'a' b'alaq'ik rik'in.", "48": "<pb/>Laj Natanael kixpatz' re: <pb/>—Chanru naq nakanaw wu? <pb/>Kichaq'ok li Jesus ut kixye: <pb/>—Toj maji' nakatxb'oq laj Felipe, naq wankat chaq rub'el xche'el li iig, xatwil.", "49": "<pb/>Kichaq'ok laj Natanael: <pb/>—At Tzolonel, laa'at li Ralal li Yos, laa'at li xReyeb' laj Israel, chan re.", "50": "<pb/>Kichaq'ok li Jesus ut kixye: <pb/>—Ma yal xb'aan naq xinye aawe: «Xatwil rub'el xche'el li iig», nakapaab'? Toj taawil chik xkomon xninqal ru na'leb' chiruheb' a'in.", "51": "<pb/>Ut kixye wi' chik re: <pb/>—Relik chi yaal ninye eere: teeril li choxa chi teetooq ut eb' li x'ánjel li Yos yooqeb' chi taqe'k ut chi kub'eek sa' xb'een li K'ajolb'ej.<f>[5]</f>"}