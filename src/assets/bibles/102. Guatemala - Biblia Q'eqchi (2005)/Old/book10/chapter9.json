{"1": "<pb/>Sa' jun kutan laj David kixpatz': “Ma toj yo'yo junaq ralal xk'ajol laj Saúl? Twaj rusilankil ru sa' xk'ab'a' laj Jonatán”,<f>[21]</f> chan.", "2": "Toja' naq ke'xb'oq jun xmoos li xjunkab'al laj Saúl, aj Sibá xk'ab'a'. Ut naq a'an kiwulak chiru laj David, li awab'ej kixye re: “Ma laa'at laj Sibá?”. Kichaq'ok a'an ut kixye: “Laa'inin, at awab'ej”.", "3": "<pb/>Toja' naq li awab'ej kixye: “Ma toj yo'yo junaq ralal xk'ajol laj Saúl? Twaj ruxtaanankil ru chi yo'oon”. Kichaq'ok laj Sibá: “Toj yo'yo jun ralal laj Jonatán, sik roq”,<f>[22]</f> chan.", "4": "“B'ar wank?”, chan li awab'ej. Kisumeek: “Wank aran Lodebar, sa' rochoch laj Makir, ralal laj Amiel”.", "5": "<pb/>Toja' naq li awab'ej David kixtaqla xk'amb'al chaq Lodebar, sa' rochoch laj Makir, ralal laj Amiel.", "6": "Ut naq laj Mefibahal, ralal laj Jonatán, ri xmam laj Saúl, kiwulak wan wi' laj David, kiwiq'laak ut kixhupub' rib'. “A Mefibahal”, chu'uxk re. “We'kin, at awab'ej”, chan laj Mefibahal.", "7": "<pb/>Laj David kixye re: “Matxiwak, twaj rusilankil aawu sa' xk'ab'a' laj Jonatán laayuwa'ilq. Tinq'ajsi aawe chixjunil li xch'och' laj Saúl laayuwa'chinilq, ut laa'at junelik sa' inmeex tattzekanq”.", "8": "<pb/>Ab'an laj Mefibahal kixb'uchub' wi' chik rib' ut kixye: “K'aruhin laa'in re naq taak'e reetal li xtoq'ob'aal wu? Laa'in chanchanin junaq kamenaq tz'i'!”, chan.", "9": "<pb/>Toja' naq li awab'ej kixb'oq laj Sibá, xmoos laj Saúl, ut kixye re: “Chixjunil li k'aru re laj Saúl ut re li xjunkab'al, tink'e re li ri laj eechal aawe.", "10": "Jo'kan naq chalen anaqwan laa'at, eb' laawalal aak'ajol ut eb' laamoos teek'anjela li ch'och' cho'q re laj Mefibahal; ut chixjunil li ru rawimq li ch'och' laa'at tento taak'uula re naq wanq xtzekemq li xjunkab'al laj eechal aawe. Ab'an laj Mefibahal li ri xmam twaj taawa'aq sa' linmeex chi junelik”. <pb/>Kichaq'ok laj Sibá li wank o'laju ralal ut junmay xmoos,", "11": "ut kixye re li awab'ej: “Jo'ch'inal jo'nimal li xaye re laj k'anjel a'in chawu, taa'uxmanq, at awab'ej”, chan. <pb/>Ut laj Mefibahal junelik natzekank sa' xmeex laj David, jo' junaq reheb' li ralal li awab'ej.", "12": "Laj Mefibahal wank jun ralal toj kach'in, aj Miká xk'ab'a', ut chixjunileb' li wankeb' sa' rochoch laj Sibá, a'aneb' xmoos laj Mefibahal.", "13": "Laj Mefibahal nawank Jerusalén xb'aan naq sik xkab'ichaleb' li roq ut junelik nawa'ak sa' xmeex li awab'ej."}