{"1": "<pb/><t>“Ma naru tab'i' taachap chi luchb'aq li nimla xul Lebiatán<f>[71]</f> xk'ab'a'?</t> <t>Ink'a' naru taab'ak' chi k'aam li ru'uj raq',</t>", "2": "<t>chi moko taapaynumi li xkalam e chi ch'iich'</t> <t>malaj taak'e junaq k'aam sa' li ru'uj.</t>", "3": "<t>Ma tixtz'aama tab'i' xkuyb'al chawu</t> <t>ut tatraatina sa' q'unil aatin?</t>", "4": "<t>Ma tixk'e rib' tab'i' sa' aatin aawik'in</t> <t>re naq taak'anjelaq chawu chiru chixjunil li xyu'am?</t>", "5": "<t>Ink'a' naru tatb'atz'unq rik'in</t> <t>jo' nakab'aanu rik'ineb' li kok' xul,</t> <t>chi moko taab'ak'</t> <t>re naq sahaq xch'ooleb' laarab'in chi b'atz'unk rik'in.</t>", "6": "<t>Ink'a' naru taakok'seti</t> <t>re xk'ayinkil li xtib'el.</t>", "7": "<t>Ma tatruuq tab'i' xhopoxinkil li xtz'uumal rix chi simaj</t> <t>malaj xsetb'al li xjolom rik'in chik' ch'iich'?</t>", "8": "<t>Wi laa'at taach'e' li xul a'an,</t> <t>tixkut rib' sa' aab'een</t> <t>ut ink'a' chik taayoob' xjosq'il.</t>", "9": "<t>Maak'a' rajb'al li xkawilal laach'ool,</t> <t>xb'aan naq xiwajel rilb'al.</t>", "10": "<t>Wi junaq tixchiq' xjosq'il,</t> <t>k'ajo' naq taajosq'o'q:</t> <t>maa'ani naru tixkol rib' chiru.</t>", "11": "<t>Maajun reheb' li xe'yoob'ank xjosq'il,</t> <t>xkanaak chi yo'yo,</t> <t>yal jun taxaq sa' ruuchich'och'.</t>", "12": "<pb/><t>“Misachk sa' aach'ool naq li xul a'an q'axal kaw rib';</t> <t>k'ajo' xkawilal li roq.</t>", "13": "<t>Ani taa'isinq li xtz'uumal</t> <t>malaj tixhop li rix li ka'ta ru?</t>", "14": "<t>Ani taatehoq xsa' re?</t> <t>Xiwajel rilb'aleb' li ruuch re.</t>", "15": "<t>Makach'in xkawilal li rix,</t> <t>chanchan xkawil li ch'iich';</t> <t>tz'aptz'o ru jo' li pek:</t>", "16": "<t>chi moko li iq' naru taanume'q chisa'.</t>", "17": "<t>Naxk'uli rib' chi kaw</t> <t>ut tik junaj ru naq wank.</t>", "18": "<t>Naq na'at'isb'ak,</t> <t>naxamlotk xsa'eb' li ru:</t> <t>chanchan naq nasaqewk li kutan.</t>", "19": "<t>Raq'xam na'elk chaq sa' re,</t> <t>ut na'elk ajwi' ratz'um li xam.</t>", "20": "<t>Sib' na'elje'k sa' ru'uj,</t> <t>chanchan xsib'el li uk'al naq yo chi woqxink.</t>", "21": "<t>Rik'in xmusiq' naxloch li ru xam;</t> <t>raq'xam na'elk chaq sa' re.</t>", "22": "<t>Chi xkux wank xmetz'ew:</t> <t>chixjunileb' neke'xiwak chiru.</t>", "23": "<t>Jwal kaw ajwi' li xtib'el;</t> <t>ink'a' naru xhopb'al,</t> <t>xb'aan naq chanchan li kawil ch'iich'.</t>", "24": "<t>Kaw tz'aqal li xch'ool,</t> <t>kama' li ka' li ink'a' najore'k.</t>", "25": "<t>Naq naxaqliik li xul a'an,</t> <t>nachalk ajwi' xxiweb' li ninqeb' xwankil:</t> <t>neke'siksotk ut neke'elelikje'k chiru.</t>", "26": "<t>Ink'a' nahope'k li rix xb'aan q'esnal ch'iich',</t> <t>chi moko simaj malaj jutz' ch'iich'.</t>", "27": "<t>Maak'a' na'ok wi' li kawil ch'iich' chiru li xul a'an:</t> <t>chanchan li k'im;</t> <t>ut li q'anch'iich' kama' q'umet che' chiru a'an.</t>", "28": "<t>Us ta nakute'k chi simaj,</t> <t>ab'an ink'a' na'elelik;</t> <t>ut li xkutb'al chi pek rik'in jok',</t> <t>a'an chanchan xpoqb'al chi pojtz'.</t>", "29": "<t>Li tenleb', a'an kama' li chaqipim;</t> <t>taakuti tawi' rik'in jutz' ch'iich',</t> <t>maak'a' na'ok wi' re.</t>", "30": "<t>Chanchan q'esnal ch'iich' ru li xsa';</t> <t>naxb'ekeki li ch'och' b'arwi' nanume'k.</t>", "31": "<t>Naxtiqwob'resi li xchamal li palaw,</t> <t>ut nawoqxink li ha'</t> <t>chanchan yo chiqok kab' sa' junaq uk'al.</t>", "32": "<t>Saqsaq ru li xwoqx li ha' naxkanab'</t> <t>ut nalemtz'unk b'arwi' nanume'k.</t>", "33": "<t>Sa' ruuchich'och' maak'a' chik junaq xul jo' a'an,</t> <t>xb'aan naq maak'a' naxxiwa.</t>", "34": "<t>Naxxaqab' rib' chiruheb' li xik' neke'ilok re,</t> <t>ut naxtz'eqtaanaheb',</t> <t>xb'aan naq a'an li q'axal kaw rib'</t> <t>chiru chixjunileb' li josq' aj xul”.</t>"}