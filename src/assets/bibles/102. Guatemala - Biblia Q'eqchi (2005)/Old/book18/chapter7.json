{"1": "<pb/><t>Li qayu'am arin sa' ruuchich'och'</t> <t>kama' xyu'am junaq aj puub' li naxb'aanu li xk'anjel,</t>", "2": "<t>kama' xyu'am junaq aj mun li naroyb'eni naq taachalq li q'oqyink;</t> <t>jo'ko junaq aj k'anjel li naxjiq' xch'ool chirix li xtojb'al.</t>", "3": "<t>Xinnumsi naab'al li q'oqyink ut li po</t> <t>naq yookin chi royb'eninkil xraqik linrahilal,</t> <t>ab'anan maak'a' aj e.</t>", "4": "<t>Naq ninyoklaak, nanajto'k roq li q'oqyink;</t> <t>ninb'alq'usi wib' toj nasaqewk</t> <t>ut ninye: “Jo'q'e anchal taakutano'q?”.</t> <t>Ut naq ninwakliik, ninye:</t> <t>“Jo'q'e taa'ok li q'oqyink?”.</t>", "5": "<t>Nujenaq chi motzo' lintib'el ut pat ru;</t> <t>natehonk ut napojenk lintz'uumal.</t>", "6": "<t>Linyu'am jwal kaw naxik jo' li b'atleb' noq',</t> <t>ut maak'a' chik li woyb'enihom.</t>", "7": "<pb/><t>Jultikaq aawe, at inYos,</t> <t>jun apunk ajwi' linyu'am,</t> <t>ut ink'a' chik tinyal xsahil linch'ool.</t>", "8": "<t>Maa'ani chik taaril wu;</t> <t>laa'at ajwi' tinaasik',</t> <t>ab'an maak'a'aqin chik.</t>", "9": "<t>Eb' li neke'kub'eek sa' li muqleb'aal kamenaq</t> <t>chanchaneb' li choql nanume'k ut naha'o'k:</t>", "10": "<t>ink'a' chik neke'wakliik chaq</t> <t>ut ink'a' chik te'sutq'iiq sa' rochocheb'.</t>", "11": "<t>Jo'kan naq ink'a' truuq tinkanab' aatinak.</t> <t>Sa' linrahilal ut xyot'ik li waanm</t> <t>tinte li linch'ool ut tintz'uyinq.</t>", "12": "<pb/><t>K'a'ut naq nikinaak'aak'ale chi jo'kan?</t> <t>Ma laa'in tab'i' li xtz'i'b'eetal xulil li palaw?</t>", "13": "<t>Wan naq nink'oxla</t> <t>naq sa' linch'aat tintaw xk'ojob'ankil linch'ool;</t>", "14": "<t>ab'an us ta yokyookin, nikinaaxib'esi rik'in matk'</t> <t>ut nakawoksi inxiw rik'in moy u.</t>", "15": "<t>Q'axal us raj cho'q we li kamk chi yatz'b'il;</t> <t>jwal us li kamk chiru chixjunil linrahilal.</t>", "16": "<t>Ink'a' chik ninkuy,</t> <t>ink'a' chik nawaj wank chi yo'yo.</t> <t>Minaach'i'ch'i'i chik. Yal jun apunk ajwi' linyu'am.<f>[13]</f></t>", "17": "<t>K'a' ta xaq ru li winq</t> <t>naq q'axal nakak'e xwankil?</t> <t>K'a' ta xaq ru junaq poyanam</t> <t>naq wank aach'ool chirix?<f>[14]</f></t>", "18": "<t>K'a'ut naq nak'aak'ale wulaj wulaj,</t> <t>ut kok'aq xsa' nakatz'il rix?<f>[15]</f></t>", "19": "<t>Jo'q'e taawisi laawu sa' inb'een,</t> <t>ut tinaakanab' xnuq'b'al li xya'al we?</t>", "20": "<t>Wi xinmaakob'k, k'aru xinb'aanu aawe laa'at,</t> <t>at aj k'aak'alenel reheb' li poyanam?</t> <t>K'a'ut naq nakak'ajtesi wu rik'in li ral laasimaj?</t> <t>Ma yookin tab'i' chach'i'ch'i'inkil?</t>", "21": "<t>K'a'ut naq ink'a' nasachk sa' laach'ool linmaak</t> <t>ut taakuy li xinmaakob'k wi'?</t> <t>Chi seeb' wanqin chi jiljo sa' ch'och':</t> <t>tinaasik', ab'an ink'a' chik wanqin.</t>"}