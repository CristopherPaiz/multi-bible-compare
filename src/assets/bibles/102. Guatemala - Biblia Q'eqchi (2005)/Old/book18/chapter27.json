{"1": "<pb/>Laj Job ki'ok wi' chik chi aatinak ut kixye:", "2": "<pb/><t>Sa' xk'ab'a' li yo'yookil Yos,</t> <t>li ink'a' naraj raqok aatin sa' inb'een sa' tiikilal,</t> <t>ut ninxnujob'resi chi rahil ch'oolej,</t>", "3": "<t>ninye li waatin naq jo' najtil tinyo'yooq</t> <t>ut tixk'e linyu'am li Qaawa' Yos</t>", "4": "<t>maajoq'e tinye tik'ti'</t> <t>chi moko tinyoob'anq aatin.</t>", "5": "<t>Chalen toj sa' linkamik ink'a' tink'ulub'an li nekeye;</t> <t>laa'in junelik tinye naq maak'a' inmaak.</t>", "6": "<t>Ink'a' tinkanab' xyeeb'al naq tiik linch'ool</t> <t>xb'aan naq maak'a' li tinxutaanaq wi'.</t>", "7": "<t>Ra taxaq te'xk'ul eb' li xik' neke'ilok we,</t> <t>jo' xk'ulub'eb' xk'ulb'al eb' laj maak</t> <t>ut li neke'b'aanunk maa'usilal.</t>", "8": "<t>Moko wank ta royb'enihom li ink'a' us xna'leb'</t> <t>naq li Yos taarisi li xyu'am.</t>", "9": "<t>Ma taa'ab'iiq tab'i' li xtij xb'aan li Qaawa'</t> <t>naq taachalq li rahilal sa' xb'een?</t>", "10": "<t>Xb'aan naq laj maak ink'a' naxra li Yos</t> <t>chi moko natijok chiru chi junelik.</t>", "11": "<t>Tink'ut cheru li xwankil li Nimajwal Yos</t> <t>ut ink'a' tinmuq cheru li xnimal xk'a'uxl.</t>", "12": "<t>Ut wi chejunilex ak eerilom li naxb'aanu,</t> <t>k'a'ut naq nekex'aatinak chi maak'a' xyaalal?</t>", "13": "<pb/>Laj Sofar kichaq'ok chi jo'ka'in: <pb/><t>A'an a'in li xtojb'al xmaak li ink'a' us xna'leb' naxk'e li Qaawa';</t> <t>jo'ka'in tixk'ul laj rahob'tesinel ras riitz'in.</t>", "14": "<t>Us ta naab'alaqeb' li ralal xk'ajol,</t> <t>te'oso'q chi q'esnal ch'iich'</t> <t>ut maajoq'e toxe'wanq xtzekemqeb'.</t>", "15": "<t>Eb' li te'kole'q chiru li we'ej,</t> <t>te'sache'q xb'aan li raxkamk,</t> <t>ut eb' li xmalka'an ink'a' te'yaab'aq chirixeb'.</t>", "16": "<t>Us ta li ink'a' us xna'leb' tixtuub' xplaat jo' li pojtz'</t> <t>ut tixtam li raq' chi yo'oon,</t>", "17": "<t>xb'aanuhaq,</t> <t>ab'anan a' li tiik xch'ool tixtiqib' rib' chiruheb' li aq'ej a'an,</t> <t>li maak'a' xmaak taa'eechaninq re li xtumin.</t>", "18": "<t>Li rochoch laj maak kama' xsuk li xik'anel xul:</t> <t>ink'a' najt tixkuy,</t> <t>chanchan junaq kuukil ochoch.</t>", "19": "<t>Sa sa' xch'ool naq taayoklaaq chi wark,</t> <t>us ta junsut aj chik;</t> <t>ab'an naq taa'ajq ru, maak'a' chik wanq re.</t>", "20": "<t>K'ajo' xiw taachalq sa' xb'een chi kutan,</t> <t>ut chiru li q'oqyink taasache'q xb'aan li kaqsut-iq'!</t>", "21": "<t>Taasaapuuq xb'aan li iq' nachalk sa' xjayal releb'l saq'e,</t> <t>ut li kaqsut-iq' taa'isinq re sa' xna'aj.</t>", "22": "<t>Taachiq'chiq'iiq xb'aan,</t> <t>chi ink'a' taatoq'ob'aaq ru;</t> <t>chi moko taaruuq elelik chiru.</t>", "23": "<t>K'ajo' naq te'xpoq'poq'i li ruq'eb' li poyanam</t> <t>chi rilb'al li roso'jik;</t> <t>ut te'xuxb'aq yalaq b'ar taanume'q a'an.</t>"}