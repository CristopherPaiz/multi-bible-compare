{"1": "<pb/><t>Laa'in xinye li waatin</t> <t>naq ink'a' tinrahi ru eb' li tuq'ixq.</t>", "2": "<t>Ab'an k'aru inq'ajkamunkil xb'aan laj Eechal re li choxa?</t> <t>K'aru xink'ul sa' ruq' li Nimajwal Yos?</t>", "3": "<t>Ma ink'a' tab'i' li ink'a' us xna'leb' ut aj maak</t> <t>li xk'ulub' raj naq taarahob'tesiiq?</t>", "4": "<t>Li Yos naril chixjunil li ninb'aanu</t> <t>ut naxnaw chixjunil linb'e.</t>", "5": "<pb/><t>Ninye li waatin naq maajun sut xinye li tik'ti'</t> <t>chi moko xinb'alaq'i anihaq.</t>", "6": "<t>Xtz'ilaq wix chi chaab'il li Qaawa',</t> <t>ut tixk'e reetal li xtiikilal inch'ool.</t>", "7": "<t>Wi ink'a' chik xinb'aanu li tiikilal</t> <t>ut xkoho linch'ool chirix li maa'usilal,</t> <t>wi wank k'a'aq re ru xwelq'a laa'in,</t>", "8": "<t>chitzekaaq li wawimq xb'aaneb' jalan chik,</t> <t>ut xmich'aqeb' jo'ch'inal jo'nimal xwaw.</t>", "9": "<t>Wi xkoho linch'ool chirix junaq ixq</t> <t>malaj xinrahi ru rixaqil li was wiitz'in,</t>", "10": "<t>wi jo'kan yookin,</t> <t>chik'ame'q ta li wixaqil cho'q xmoos jalan chik winq,</t> <t>ut chixmux ta rib' rik'in a'an.</t>", "11": "<t>Wi ta laa'in xinb'aanu a'an,</t> <t>xutaanal raj xinb'aanu,</t> <t>ut ink'ulub' raj naq tine'xk'e sa' tojb'amaak:</t>", "12": "<t>jo' raj jun li xam nasachok chixjunil,</t> <t>ut tixk'at chixjunil li k'aru wank we.</t>", "13": "<pb/><t>Naq eb' laj k'anjel chiwu, winq ut ixq,</t> <t>xe'xpatz' li k'aru xe'raj we,</t> <t>maajun sut xintz'eqtaana li xpatz'omeb'.</t>", "14": "<t>Wi ta ink'a' jo'kan xinb'aanu,</t> <t>k'a' raj ru tinsume wi' li Yos naq taachalq chi xtz'ilb'al wix?</t>", "15": "<t>Ma ink'a' tab'i' A'an xyoob'tesink we ut eb' a'an,</t> <t>ma ink'a' tab'i' A'an xk'ehok qayu'am?</t>", "16": "<t>Maajun wa xinkanab' li neb'a' sa' rajb'al ru</t> <t>chi moko xintz'eqtaana junaq xmalka'an;</t>", "17": "<t>maajun sut xinwa'ak injunes,</t> <t>junelik b'an ninwotz linwa wuk'a' rik'ineb' li neb'a'yox.</t>", "18": "<t>Chalen chaq sa' linsaajilal chanchanin xyuwa'eb' li neb'a',</t> <t>ut junelik xink'am xb'eheb' li xmalka'an.</t>", "19": "<t>Wi xwil junaq chi maak'a' raq'</t> <t>malaj junaq neb'a' maak'a' xb'aatal,</t>", "20": "<t>xeb'intenq'a re xe'q'ixno'k rik'in xtuuxnoq' eb' linkarneer.</t>", "21": "<t>Maajun sut xinb'aanu rahilal reheb' li neb'a'yox,</t> <t>us ta wank inwankil chiruheb' laj raqol aatin.</t>", "22": "<t>Wi ta ink'a' xinb'aanu chi jo'kan,</t> <t>chib'oq'e'q ta lintel ut chitoqe'q li wuq'.</t>", "23": "<t>Xb'aan naq ninxiwa li xraqb'a aatin li Yos,</t> <t>moko tinkuy ta wank chiru xwankil li Qaawa'.</t>", "24": "<pb/><t>Maajun wa xkoho linch'ool chirix li chaab'il oor</t> <t>chi moko xinye naq a'an ta linsahilal.<f>[51]</f></t>", "25": "<t>Ink'a' xink'ojob' linch'ool chirix linb'ihomal,</t> <t>li xweechani rik'in linkawil k'anjel.</t>", "26": "<t>Naq xwil li xlemtz'unkil li saq'e</t> <t>ut li xch'ina'usal li po nab'eek chiru choxa,</t>", "27": "<t>ink'a' xink'e wib' chi b'alaq'iik,</t> <t>ink'a' xinloq'oniheb' sa' muqmu.<f>[52]</f></t>", "28": "<t>Wi ta xinb'aanu a'an,</t> <t>ink'ulub' raj xtojb'al rix linmaak,</t> <t>xb'aan naq a'an xtz'eqtaanankil li xYosil li choxa.</t>", "29": "<t>Ink'a' xsaho'k inch'ool rik'in xrahilal li xik' na'ilok we,</t> <t>chi moko rik'in rilb'al naq wank sa' ch'a'ajkilal.<f>[53]</f></t>", "30": "<t>Maajun wa xinmajewa li xik' na'ilok we,</t> <t>chi moko xinrahi naq taakamq.</t>", "31": "<t>Maajun x'ok sa' li wochoch</t> <t>chi ink'a' ta xk'ojlaak xch'ool sa' linmeex;</t>", "32": "<t>maajun aj ab'l tenamit xkanaak chi wark sa' b'e,</t> <t>junelik b'an xtaw rochochnaal wik'in.</t>", "33": "<t>Ink'a' xinmuq linmaak jo' neke'xb'aanu li junch'ol chik,</t> <t>chi moko xink'uula sa' linch'ool</t> <t>re naq maa'ani taanawoq re.</t>", "34": "<t>Ink'a' xinxiwak xb'aan li k'aru te'xye li poyanam;</t> <t>maajun wa xintz'ap wib' sa' wochoch</t> <t>yal xb'aan inxiw naq tine'xtz'eqtaana.</t>", "35": "<pb/><t>Us raj naq wanq ta ani taa'ab'inq re li yookin xyeeb'al!</t> <t>Arin xraqe'k li waatin.</t> <t>Anaqwan a' chik li Nimajwal Yos tento taa'aatinaq.</t>", "36": "<t>Wi ta yaal li yookeb' xyeeb'al chiwix,</t> <t>us raj naq te'xtz'iib'a,</t> <t>ut laa'in twiiqani sa' xb'een lintel,</t> <t>tink'e sa' inb'een jo' junaq koroon.</t>", "37": "<t>Tin'aatinaq rik'in li Yos</t> <t>ut tinye re chixjunil li xinb'aanu.</t> <t>Tinseeraq'iq rik'in chi maak'a' inxutaan.</t>", "38": "<t>Ink'a' xink'e linch'och' chi yaab'ak,</t> <t>chi moko eb' li wawimq yookeb' chinjitb'al.</t>", "39": "<t>Ab'an wi wank ta ani xwelq'a li k'aru re,</t> <t>malaj xintawasiheb' laj k'anjel chiwu,</t>", "40": "<t>chiru linch'och' chi'elq k'ix cho'q ruuchil li triiw,</t> <t>ut chimoq li la cho'q ruuchil li seb'aad.</t> <pb/>Arin xraqe'k chi aatinak laj Job."}