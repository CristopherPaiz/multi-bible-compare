{"1": "<pb/>Toja' naq laj Bildad aj SÃºaj kixye re laj Job:", "2": "<pb/><t>Jo' najtil chik tat-aatinaq chi jo'kan?</t> <t>Yookat chi aatinak chi kaw kama' jun kaqsut-iq'.</t>", "3": "<t>Li Nimajwal Yos junelik naxb'aanu chixjunil</t> <t>sa' tiikil ch'oolej.</t>", "4": "<t>Wi eb' laawalal aak'ajol xe'maakob'k chiru,</t> <t>ak wank li tojb'amaak sa' xb'eeneb'.</t>", "5": "<t>Ab'anan wi nakasik' li Yos chi junpaat</t> <t>ut nakayaab'a xk'ab'a' li Nimajwal,</t>", "6": "<t>wi tiik laach'ool ut maak'a' aaq'usb'al,</t> <t>a'an tatxtenq'a ut tatxq'ajkamu,</t> <t>ut tixq'axtesi wi' chik aawe laajunkab'lal.</t>", "7": "<t>Li xb'een aab'ihomal maak'a' chik na'ok wi'</t> <t>chiru li b'ihomal chalk re.</t>", "8": "<pb/><t>Patz'on reheb' laana' laayuwa',</t> <t>chatzol aawib' rik'in xna'leb'eb' laaxe'toon.<f>[16]</f></t>", "9": "<t>Aj ewero laa'o</t> <t>ut maak'a' naqanaw;</t> <t>li qayu'am nanume'k kama' junaq mu.<f>[17]</f></t>", "10": "<t>Ab'an eb' a'an te'tzoloq aawe</t> <t>ut tate'raatina rik'ineb' xninqal na'leb'.</t>", "11": "<t>Li tam ut li k'im neke'k'iik chire li ha';</t>", "12": "<t>ab'anan, us ta toj rax ut maji' yok'b'il,</t> <t>li che' a'an nachaqik xb'enwa chiru yalaq k'a' chik chi che'ul.</t>", "13": "<t>Kama' a'an te'xk'ul li ink'a' useb' xna'leb',</t> <t>a'eb' li nasachk li Yos sa' xch'ooleb':</t> <t>maak'a' te'xtaw naq te'kamq.</t>", "14": "<t>Li royb'enihomeb' ut li k'aru k'ojk'o wi' xch'ooleb'</t> <t>chanchan xkemom li am.</t>", "15": "<t>Ink'a' tixkuy</t> <t>wi te'raj te'xkuutu rib' chiru.</t>", "16": "<t>Eb' li ink'a' useb' xch'ool chanchaneb' li pim</t> <t>li napukank sa' chixjunil li awimq,</t>", "17": "<t>naxb'ach'le rib' li xxe' sa' xyanqeb' li pek</t> <t>ut naxchap rib' chiru li tz'ak naq yo li saq'e.</t>", "18": "<t>Ab'an wi namich'mank sa' xna'aj,</t> <t>maajun tixnaw b'ar ta wi' kiwank.</t>", "19": "<t>Jo'ka'in naraqe'k li xsahilal,</t> <t>ut sa' li xna'aj jalan chik li pim taayo'laaq.</t>", "20": "<pb/><t>Li Yos ink'a' naxkanab' xjunes li tiik xch'ool,</t> <t>chi moko naxtenq'a li yib'ru xna'leb'.</t>", "21": "<t>A'an tixb'aanu naq tatse'eq wi' chik,</t> <t>ut taajap aawe xb'aan xsahil aach'ool.</t>", "22": "<t>Xutaanal te'kanaaq eb' li xik' neke'ilok aawe,</t> <t>ut li rochocheb' li maa'useb' taasache'q.</t>"}