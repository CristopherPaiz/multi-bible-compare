{"1": "<pb/>Toja' naq laj Bildad aj SÃºaj ki'aatinak chi jo'ka'in:", "2": "<pb/><t>Jo'q'e teekanab' aatinak?</t> <t>K'oxlahomaq chi us chixjunil,</t> <t>toja' naq too'aatinaq.</t>", "3": "<t>Sa' aach'ool laa'at, a Job,</t> <t>naq maak'a' qana'leb' ut kama'o li xul.</t>", "4": "<t>K'a' naq yookat chi oso'k xb'aan laajosq'il?</t> <t>Ma nakak'oxla naq chi jo'kan tkanaaq li ruuchich'och' chi nakirnak</t> <t>ut eb' li pek te'xjal xna'ajeb'?</t>", "5": "<t>Taachupq xsaqenk li ink'a' us xna'leb',</t> <t>ut ink'a' chik taalemtz'uno'q li raq' xxamlel.</t>", "6": "<t>Taamoyq ru li xsaqenk,</t> <t>ut maak'a'aq chik kutan sa' xmuheb'aal.</t>", "7": "<t>Ink'a' chik taab'eeq chi q'axal kaw,</t> <t>ut a' ajwi' li kixk'uub' taat'ane'q wi'.</t>", "8": "<t>Taak'eemanq junaq ra'al b'arwi' nanume'k,</t> <t>ut aran taat'ane'q ut taa'aleeq.</t>", "9": "<t>Jun li k'aam taab'ak'oq re li xkux roq,</t> <t>re naq tchape'q ut ink'a' chik taa'elq.</t>", "10": "<t>Muqmu sa' ch'och' jun li ra'al</t> <t>re naq taat'ane'q chisa' naq taanume'q aran.</t>", "11": "<t>Yalaq b'ar nareek'a naq sutsu xb'aan li k'iila rahilal</t> <t>li yookeb' chi xtaaqenkil sa' junjunq li xyokb'.</t>", "12": "<t>Maak'a' chik xmetz'ew xb'aan li xtz'okajik,</t> <t>ut li rahilal nanumtaak sa' xb'een.</t>", "13": "<t>Li yajel nachoyok re li xtib'el,</t> <t>ut li raxkamk nak'uxuk re eb' li xcha'al.</t>", "14": "<t>X'isiik sa' li rochoch b'arwi' sa sa' xch'ool,</t> <t>ut xk'ame'k chiru laj eechal re li xiwak.</t>", "15": "<t>Te'xk'e asuupr sa' li rochoch</t> <t>ut taak'atmanq li xmuheb'aal.</t>", "16": "<t>Chanchanaq jun li che' xchaqik li xxe',</t> <t>yookeb' ajwi' chi kamk li ruq'.</t>", "17": "<t>Maak'a' chik xpatz'b'al sa' ruuchich'och',</t> <t>maa'ani chik taapatz'oq re li xk'ab'a'.<f>[29]</f></t>", "18": "<t>Taa'isiiq sa' saqenk ut taatz'eqe'q sa' li aak'ab';</t> <t>taasachmanq sa' li ruuchich'och' a'in.</t>", "19": "<t>Taakanaaq chi maak'a'eb' chik ralal xk'ajol:</t> <t>maajun chik taawanq sa' li xjunkab'al.<f>[30]</f></t>", "20": "<t>Te'xiwaq ut te'sachq xch'ool</t> <t>jo'k'ihaleb' li wankeb' sa' releb'l ut rokeb'l li saq'e.</t>", "21": "<t>Jo'ka'in naq na'oso'k li xyu'ameb' li ink'a' useb' xna'leb',</t> <t>a'eb' li neke'tz'eqtaanank re li Yos.</t>"}