{"1": "<pb/>Kichaq'ok laj Job ut kixye re laj Bildad:", "2": "<pb/><t>Mak jo'ka'in nakatenq'aheb' li ink'a' chik neke'xkuy,</t> <t>eb' li maak'a'eb' chik xmetz'ew?</t>", "3": "<t>Q'axal chaab'il na'leb' xak'e re li maak'a' naxnaw,</t> <t>ut ch'ina'us li xaye re li maak'a' xna'leb'!</t>", "4": "<t>Ani aj e nakaye laawaatin?</t> <t>Ani xk'utuk chawu li k'aru xaye?</t>", "5": "<t>Eb' li kamenaq neke'siksotk rub'el li ch'och',</t> <t>neke'xiwak toj sa' xchamal li palaw.</t>", "6": "<t>Li xna'ajeb' li kamenaq moko muqmu ta chiru li Yos,</t> <t>chi kutankil wank li xb'alb'a.</t>", "7": "<t>Li Qaawa' kixhel li choxa sa' xb'een li yamyo</t> <t>ut kixk'ojob' li ruuchich'och' sa' xna'aj</t> <t>chi maak'a' nakuutunk re.</t>", "8": "<t>Naxtz'ap li ha' sa'eb' li choql,</t> <t>ut li choql naxkuy li raalal.</t>", "9": "<t>Naxtz'ap ru li po rik'in choql sa' xxoronik.</t>", "10": "<t>Sa' xb'een li palaw kixraq xnub'ajlil li kutan ut li q'oqyink.</t>", "11": "<t>Naq naq'usuk li Qaawa',</t> <t>neke'eek'ank sa' xna'aj li roqechal li choxa.</t>", "12": "<t>Rik'in li xwankil kixq'ax ru li palaw,</t> <t>rik'in xnimal xk'a'uxl kixsach ru li mama' xul, Rahab xk'ab'a'.<f>[46]</f></t>", "13": "<t>Kixyamtesi li choxa yal rik'in li xmusiq';</t> <t>rik'in ruq' kixkamsi li xiwajel xk'anti' li palaw.</t>", "14": "<t>Ut a'in jwal b'a'b'ay ajwi' li xwankil li Yos naxk'ut chiqu,</t> <t>yal ch'ina reetalil chixjunil li xb'aanuhom.</t> <t>Ani taatawoq ru li xyaalal li xnimal xwankil?<f>[47]</f></t>"}