{"1": "<pb/>Toja' naq laj Elifás aj Temán kichaq'ok ut kixye re laj Job chi jo'ka'in:", "2": "<pb/><t>Li wank xna'leb' ink'a' na'aatinak kama' laa'at.</t> <t>Maak'a' na'ok wi' li k'aru nakaye:</t> <t>chanchan li iq' li yal nanume'k.</t>", "3": "<t>Junes memil na'leb' nakaye;</t> <t>nakat-aatinak chi maak'a' xyaalal.</t>", "4": "<t>Rik'in li k'aru nakaye</t> <t>nakasach xwankil li roxloq'inkil li Yos</t> <t>ut nakak'ejeb' li poyanam chi xtz'eqtaanankil li tijok.</t>", "5": "<t>Moko tiik ta laach'ool,</t> <t>ut aran na'elk chaq laab'alaq'il aatin.</t>", "6": "<t>Rik'in laawaatin nak'utunk naq wank aamaak;</t> <t>moko aajel ta ru naq laa'in tinraqoq aatin sa' aab'een.</t>", "7": "<pb/><t>Ma laa'at tab'i' li xb'een winq yo'lajenaq sa' ruuchich'och'?</t> <t>Ma xb'een katsiyaak laa'at chiruheb' chixjunil li tzuul?</t>", "8": "<t>Ma laa'at tab'i' laj k'ehol xna'leb' li Yos?<f>[28]</f></t> <t>Ma ka'ajwi' aawik'in wank li choxahil na'leb'?</t>", "9": "<t>K'aru nakanaw laa'at ut ink'a' ta naqanaw laa'o?</t> <t>K'aru nakataw ru,</t> <t>ut ink'a' ta naqataw ru laa'o?</t>", "10": "<t>Cheeko laa'o ut saq li qismal;</t> <t>jwal nim chik li qana'leb' chiru xna'leb' laayuwa'.</t>", "11": "<t>Ma ink'a' tz'aqal cho'q aawe</t> <t>naq a' ajwi' li Yos nak'ojob'ank aach'ool</t> <t>ut laa'o yooko chawaatinankil rik'in q'unil aatin?</t>", "12": "<t>K'a'ut naq napo'k laach'ool</t> <t>ut numtajenaq laajosq'il?</t>", "13": "<t>Nakatjosq'o'k rik'in li Yos</t> <t>ut nakawech' rix rik'in laak'iila aatin.</t>", "14": "<t>Chiru li Yos maajun poyanam saq ru li xch'ool;</t> <t>wank qamaak chiqajunilo.</t>", "15": "<t>Ink'a' ajwi' k'ojk'o xch'ool li Yos chirixeb' li x'ánjel;</t> <t>chi moko li choxa ch'ajob'resinb'il chiru A'an.</t>", "16": "<t>Ma tojo' tana chik laa'o</t> <t>li ink'a' us qana'leb' ut naqab'aanu li maa'usilal rajlal</t> <t>jo' naq na'uk'e'k li ha'?</t>", "17": "<pb/><t>Ab'i, a Job,</t> <t>tinseeraq'i aawe li k'aru ninnaw:</t>", "18": "<t>a'an li choxahil na'leb' ke'xtzol najter</t> <t>eb' laj k'ehol na'leb' rik'ineb' li xxe' xtooneb'.</t>", "19": "<t>Moko ke'xtzol ta rik'ineb' laj ab'l tenamit.</t> <t>Jo'kan naq li Yos kixk'eheb' chi reechani li loq'laj ch'och'.</t>", "20": "<t>Li ink'a' us xna'leb' wank sa' rahilal chi junelik</t> <t>ut ink'a' najt roq li xyu'am.</t>", "21": "<t>Yalaq k'aru narab'i, naxiwak;</t> <t>ut naq nareek'a xsahil li xch'ool,</t> <t>neke'wulak laj elq' sa' li rochoch.</t>", "22": "<t>Maak'a' royb'enihom:</t> <t>naxnaw naq ink'a' taakole'q chiru li aak'ab',</t> <t>jo'wi' chiru li ch'iich' ut li kamk.</t>", "23": "<t>Li xtib'el a'anaq xtzekemq eb' li so'sol;</t> <t>naxnaw chi us naq taa'oso'q chi junajwa.</t>", "24": "<t>Yo xxiw xb'aan naq chalk re xq'ehil li aak'ab';</t> <t>k'ajo' naq nachalk xk'a'uxl ut nasiksotk,</t> <t>kama' junaq awab'ej li ok re chi yalok.</t>", "25": "<t>Naxk'ul chi jo'kan xb'aan naq kixq'etq'eti rib' chiru li Yos;</t> <t>kiraj xnimob'resinkil rib'</t>", "26": "<t>ut kixkut rib' sa' xb'een li Nimajwal</t> <t>chi wank xk'anjelob'aal re yalok.</t>", "27": "<t>Li ink'a' us xna'leb' a'an q'axal nim xtib'el,</t>", "28": "<t>ab'anan sa' po'lemil tenamit toxkanaaq;</t> <t>taawanq sa' li junesal na'ajej ut sa'eb' li ochoch li xe'kanaak chi nakirnak.</t>", "29": "<t>Ink'a' najt taawanq xb'ihomal sa' ruuchich'och';</t> <t>ink'a' taanaab'alo'q li xjunkab'lal.</t>", "30": "<t>Ink'a' taakole'q chiru li aak'ab':</t> <t>chanchanaq li che' k'atb'il xb'aan li xam,</t> <t>ut li iq' xk'amok re li ratz'um.</t>", "31": "<t>Mixk'ojob' xch'ool rik'in li k'aru nab'alaq'ink,</t> <t>xb'aan naq chixjunil a'an maak'a' na'ok wi'.</t>", "32": "<t>Eb' li ink'a' useb' xna'leb' te'oso'q</t> <t>naq toj maji' xq'ehil li xkamikeb':</t>", "33": "<t>chanchanaqeb' li awimq uub'</t> <t>li nat'ane'k li ru chiru ch'och',</t> <t>ut jo'aqeb' li xche'el li oliiw li naxtz'eq li ratz'um.</t>", "34": "<t>Eb' li maak'a' xpaab'aaleb' te'kamq</t> <t>chi maak'a'eb' li ralal xk'ajol;</t> <t>li xam taachoyoq re li rochocheb'.</t>", "35": "<t>Eb' li neke'siyank maa'usilal,</t> <t>nimla rahilal te'rala,</t> <t>ut junes b'alaq'ink te'ruuchin.</t>"}