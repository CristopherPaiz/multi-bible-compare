{"1": "<pb/>Kichaq'ok laj Job ut kixye:", "2": "<pb/><t>Jo'q'e teekanab' inch'i'ch'i'inkil</t> <t>ut xrahob'tesinkil linch'ool rik'in leek'iila aatin?</t>", "3": "<t>Ak lajeeb' sut xineehob'.</t> <t>Ma ink'a' nekexxutaanak chintz'eqtaanankil chi jo'kan?</t>", "4": "<t>Us ta raj wank inmaak,</t> <t>wik'in ajwi' taakanaaq.</t>", "5": "<t>Wi nekek'oxla numtaak sa' inb'een</t> <t>rik'in xk'utb'al inxutaan,</t>", "6": "<t>chenawaq naq a' li Yos xk'ehok we sa' rahilal,</t> <t>a'an xk'ehok we sa' xra'al.</t>", "7": "<t>Wi ninjap we xb'aan li rahilal,</t> <t>maajun nasumenk we;</t> <t>ut wi ninpatz' intenq'ankil,</t> <t>maajun nachaq'ok chiwix.</t>", "8": "<t>Li Qaawa' xram linb'e ut ink'a' ninru chi nume'k,</t> <t>x'aak'ab'ob'resi ru chixjunil linb'e.</t>", "9": "<t>Xrisi jo'ch'inal jo'nimal wank we</t> <t>ut xinxkanab' chi maak'a' chik inloq'al.</t>", "10": "<t>Xsachk chixjunil, ut xluktaak linch'ool;</t> <t>maak'a' chik li woyb'enihom:</t> <t>jo'kin junaq che' xmich'mank sa' xna'aj.</t>", "11": "<t>Xchalk xjosq'il li Yos sa' inb'een</t> <t>ut xinxk'e jo' jun reheb' li xik' neke'ilok re.</t>", "12": "<t>Xtaqlaheb' laj puub' chinsik'b'al;</t> <t>xe'xte li b'e re yalok wik'in</t> <t>ut xole'xsut linmuheb'aal.</t>", "13": "<pb/><t>Xine'xkanab' injunes li was wiitz'in ut eb' li wamiiw:</t> <t>chanchan ink'a' chik neke'xnaw wu.<f>[31]</f></t>", "14": "<t>Eb' li wechkab'al ut eb' linkomon xine'xkanab';</t> <t>xinsachk sa' xch'ooleb' li wankeb' sa' wochoch.</t>", "15": "<t>Ab'lin aj chik chiruheb' laj k'anjel sa' linjunkab'al;</t> <t>ink'a' chik neke'xnaw wu.</t>", "16": "<t>Ninb'oq laj k'anjel chiwu, ut ink'a' nikinxchaq'b'e;</t> <t>us ta nawelaji ru,</t> <t>ab'an ink'a' nikinxtenq'a.</t>", "17": "<t>Xb'aan linchuhil ink'a' chik nikinxk'ul li wixaqil,</t> <t>ut nikine'xyib' eb' li walal ink'ajol.</t>", "18": "<t>A'atqeb' li kok'al neke'tz'eqtaanank we,</t> <t>ut nikine'xse'e naq ninwakliik.</t>", "19": "<t>Eb' li tz'aqal wamiiw nikine'xtz'eqtaana,</t> <t>ut eb' li q'axal ninraheb' xik' aj chik nikine'ril.<f>[32]</f></t>", "20": "<t>Lintz'uumal xletz rib' chiru linb'aqel,</t> <t>kach'in chik maa ninkamk.</t>", "21": "<t>Uxtaanaaq wu, ex wamiiw,</t> <t>xb'aan naq li Qaawa' xk'ehok we sa' rahilal.</t>", "22": "<t>K'a'ut naq nikineerahob'tesi ajwi' laa'ex,</t> <t>jo' yook we li Qaawa'?</t> <t>Ma ink'a' tz'aqal li rahilal xeb'aanu we?</t>", "23": "<pb/><t>Us raj naq te'tz'iib'aaq li waatin,</t> <t>taalet'exiiq taxaq reetalil chiru q'anch'iich'!</t>", "24": "<t>Us raj naq wanq ta junaq</t> <t>tixtz'iib'a rik'in ch'iich' chiru pek malaj raxch'iich'!</t>", "25": "<t>Laa'in ninnaw naq yo'yo laj kolol we</t> <t>ut taa'aatinaq chiwix arin sa' ruuchich'och'.</t>", "26": "<t>Naq tinkanaaq chi maak'a' chik intz'uumal ut taa'oso'q linyu'am,</t> <t>toxwil ru li Yos.</t>", "27": "<t>Yaal a'an, rik'ineb' li wu toxwil ru.<f>[33]</f></t> <t>Laa'in tz'aqal tin'iloq re; moko jalan ta chik.</t> <t>K'ajo' naq ninyo'oni li honal a'an!</t>", "28": "<pb/><t>Laa'ex junes inrahob'tesinkil nekesik',</t> <t>xb'aan naq nekek'oxla naq wank inmaak;</t>", "29": "<t>ab'anan chiwanq eexiw:</t> <t>li Qaawa' a'an laj raqol aatin sa' qab'een chiqajunilo;</t> <t>ut naq a'an taaraqoq aatin sa' eeb'een,</t> <t>texk'e sa' tojb'amaak.<f>[34]</f></t>"}