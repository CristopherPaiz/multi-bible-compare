{"1": "<pb/>Ki'ok wi' chik chi aatinak laj Job ut kixye chi jo'ka'in:", "2": "<pb/><t>Us ta ninyal inq'e chi xkuyb'al linrahilal,</t> <t>ab'an q'axal wi' chik ra yookin chi xk'ulb'al.</t>", "3": "<t>K'ajo' naq nawaj xnawb'al b'ar wank li Yos:</t> <t>tinxik raj sa' rochoch chi aatinak rik'in.</t>", "4": "<t>Tinch'olob' raj chiru linch'a'ajkilal</t> <t>ut tinjitoq raj xb'aan naq maak'a' inmaak.</t>", "5": "<t>Tinnaw raj k'aru tinxsume wi',</t> <t>twab'i raj k'aru tixye we.</t>", "6": "<t>Ma taapleetiq raj wik'in?</t> <t>Nink'oxla naq ink'a';</t> <t>taarab'i b'an li k'aru tintz'aama chiru.</t>", "7": "<t>Aran tixk'e reetal naq maak'a' inmaak,</t> <t>ut tin'elq raj chi junajwa</t> <t>sa' ruq' li naraqok aatin sa' inb'een.</t>", "8": "<pb/><t>Ab'an wi ninsik' li Qaawa' sa' releb'l saq'e, ink'a' nintaw;</t> <t>wi ninsik' sa' rokeb'l saq'e, maa'ani aran.</t>", "9": "<t>Naq ninxik sa' xjayal releb'l iq', ink'a' naxk'ut rib' chiwu;</t> <t>ut wi ninsik' sa' xjayal xsak'leb' iq',</t> <t>ink'a' ajwi' nintaw.</t>", "10": "<t>A'ut a'an naxnaw chixjunil linb'aanuhom:</t> <t>wi tixyal wix, tinkanaaq jo' tz'aqal li chaab'il oor.</t>", "11": "<t>Junelik xinb'eek sa' xb'e li Qaawa',</t> <t>ut xink'e inch'ool chi xtaaqenkil li xnums.</t>", "12": "<t>Maajun wa xinq'et li xchaq'rab',</t> <t>ut junelik xink'uula sa' li waanm li raatin.</t>", "13": "<t>Li k'aru naraj xb'aanunkil li Yos, naxb'aanu.</t> <t>Ani taaramoq chiru xb'aanunkil li rajom?</t>", "14": "<t>Ch'olch'o naq tixb'aanu wik'in li k'aru naraj,</t> <t>jo' naxb'aanu chirix jo'nimal na'alaak sa' xch'ool xb'aanunkil.</t>", "15": "<t>Jo'kan naq ninxiwak chiru:</t> <t>naq nink'oxlak chirix li Yos,</t> <t>k'ajo' naq nachalk inxiw.</t>", "16": "<t>Ninsiksotk ut nach'inank li waanm</t> <t>chiru li Nimajwal Yos.</t>", "17": "<t>Ab'anan ink'a' tintz'ap li we;</t> <t>us ta xinxk'e sa' q'oqyinkil ru honal,</t> <t>ink'a' tinkanaaq chi ch'anch'o.</t>"}