{"1": "<pb/>Laj Job kichaq'ok chi jo'ka'in:", "2": "<pb/><t>Ab'ihomaq chi us li waatin,</t> <t>ka'aj taxaq chi jo'kan teek'ojob' inch'ool.</t>", "3": "<t>Kuyumaq wan chik wab'inkil,</t> <t>ut naq tinraqe'q, naru tineese'e.</t>", "4": "<t>Moko chirix ta winq yookin chi jitok;</t> <t>wank xyaalal naq ra sa' inch'ool.</t>", "5": "<t>K'ehomaq reetal li ok we xyeeb'al,</t> <t>ut texkanaaq chi sachsooq leech'ool.</t>", "6": "<t>K'ajo' naq ninxiwak ut ninsiksotk</t> <t>naq nink'oxla a'an!</t>", "7": "<pb/><t>K'a'ut naq toj yo'yookeb' li ink'a' useb' xna'leb'?</t> <t>Neke'tixk chi k'ajo'eb' xwankil.</t>", "8": "<t>Maak'a' nach'i'ch'i'ink reheb' rochb'eeneb' li ralal xk'ajol,</t> <t>ut toj neke'ril chi k'iik li ri xmameb'.</t>", "9": "<t>Sa wankeb' sa' rochocheb', chi maak'a'eb' xxiw,</t> <t>ut ink'a' neke'xyal li xrahob'tesihom li Yos.<f>[37]</f></t>", "10": "<t>Rajlaleb' chi k'ihank eb' li xketomq,</t> <t>ut maajun reheb' naxtz'eq li ral.</t>", "11": "<t>Sa neke'b'atz'unk ut neke'pisk'ok eb' li xkok'al,</t> <t>jo'keb' li kok' karneer.</t>", "12": "<t>Neke'b'ichank ut neke'xajok chi saheb' sa' xch'ool,</t> <t>chi rab'inkil xyaab' li aarp, li xolb' ut li tzojtzoj tun.</t>", "13": "<t>Sa wankeb' chiru li xyu'ameb'</t> <t>ut neke'kamk sa' tuqtuukilal.</t>", "14": "<t>Neke'xye re li Qaawa': “Kanab'o qajunes,</t> <t>ink'a' naqaj xnawb'al laachaq'rab'.</t>", "15": "<t>Ani li Nimajwal Yos naq took'anjelaq chiru?</t> <t>K'aru tqataw chirix re tqapatz' li xk'ab'a'?”.<f>[38]</f></t>", "16": "<t>Neke'xk'oxla naq sa' ruq'eb' wank chixjunil,</t> <t>a'ut laa'in ink'a' nink'oxla kama' eb' a'an.</t>", "17": "<pb/><t>Jar sut eb' li ink'a' useb' xna'leb' xe'kanaak sa' aak'ab'?</t> <t>Jo'q'e xe'wank jun sutaq sa' rahilal</t> <t>malaj xjosq'o'k ta li Qaawa' ut xrahob'tesiheb'?</t>", "18": "<t>Ma xe'cha'cha'iik tab'i' jun sutaq</t> <t>jo' nak'ame'k li k'im xb'aan li iq',</t> <t>jo' nasaapuuk li xmoqoj ixim xb'aan li kaqsut-iq'?<f>[39]</f></t>", "19": "<t>Nayeemank naq li Yos naxrahob'tesi eb' li alalb'ej xmaakeb' li xyuwa',</t> <t>ab'anan jwal us raj</t> <t>naq a' li ink'a' us xna'leb' tixtoj rix li xmaak,</t> <t>re naq tixjal ru li xyu'am.</t>", "20": "<t>A'an tento tixk'ul li rahilal</t> <t>ut treek'a xjosq'il li Nimajwal Yos.</t>", "21": "<t>K'a' chik naraj re li k'aru te'xk'ul eb' li ralal xk'ajol,</t> <t>naq ak xkamk ut xraqe'k li xyu'am?</t>", "22": "<t>Ab'an ani taayehoq re li Yos k'aru tixb'aanu?</t> <t>Li Qaawa' a'an naraqok aatin</t> <t>sa' xb'eeneb' ajwi' li wankeb' xwankil sa' choxa.</t>", "23": "<t>Wankeb' neke'kamk chi toj kaweb' rib',</t> <t>wankeb' sa' sahilal ut tuqtuukilal,</t>", "24": "<t>ninqeb' xtib'el ut b'ihomeb' chi us.</t>", "25": "<t>Wankeb' chik neke'kamk sa' nimla rahil ch'oolej,</t> <t>chi maajun wa xyalomeb' li sahil wank.</t>", "26": "<t>Ab'anan juntaq'eet neke'kanaak chixjunileb':<f>[40]</f></t> <t>neke'kamk ut neke'motzo'ink.</t>", "27": "<pb/><t>Ninnaw chi us k'aru yookex xk'oxlankil:</t> <t>yookex xk'uub'ankil li rahilal chiwix.</t>", "28": "<t>Yookex xyeeb'al: “K'aru xkanaak wi' li rochoch li winq a'an?</t> <t>B'ar xkoho li xmuheb'aal li winq a'an</t> <t>jwal kaw rib' ut yib'ru xna'leb'?”.</t>", "29": "<t>Ma ink'a' xex'aatinak rik'ineb' laj b'ihaaj?</t> <t>Ma ink'a' xerab'i li neke'xye:</t>", "30": "<t>“Sa' xkutankil li raaxiik', nakole'k li ink'a' us xna'leb';</t> <t>naq li Yos najosq'o'k, maak'a' naxk'ul laj maak”?</t>", "31": "<t>Ani nawech'ok re rik'in li naxb'aanu li ink'a' us xch'ool?</t> <t>Ani nak'ehok re chi xtojb'al rix li xmaak?</t>", "32": "<t>Ut naq nak'ame'k chi muqe'k,</t> <t>chixjunileb' li poyanam neke'ochb'eenink re:</t> <t>wan neke'xik chiru ut wan neke'xik chirix.</t>", "33": "<t>Chirix chik a'an neke'xk'aak'ale</t> <t>naq ak wank sa' li xmuqleb'aal.</t> <t>Jwal q'un li ch'och' namuqe'k wi'!</t>", "34": "<t>K'a'ut naq nekeraj xk'ojob'ankil inch'ool chi maak'a' xyaalal,</t> <t>ut junes tik'ti' nekeye we?</t>"}