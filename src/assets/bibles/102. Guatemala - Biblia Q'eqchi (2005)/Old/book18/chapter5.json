{"1": "<pb/><t>Jap aawe, a Job.</t> <t>Ma wank tana junaq li taachaq'oq chaq?</t> <t>Ani reheb' li Ã¡njel taawaatina?</t>", "2": "<t>Ka'ajwi' eb' li jip ut maak'a'eb' xna'leb'</t> <t>neke'kamk xb'aan xrahilaleb' malaj xkaqaleb' xch'ool.</t>", "3": "<t>Wankeb' jip ke'wil chi b'ihomo'k,</t> <t>ab'an li rochocheb' ke'sache'k chi junpaat.</t>", "4": "<t>Eb' li ralal xk'ajoleb' maajun natenq'ank reheb',</t> <t>ut maa'ani naraqok aatin sa' tiikilal chirixeb'</t> <t>sa' li raqb'a aatin.</t>", "5": "<t>Eb' li ru li rawimqeb'</t> <t>neke'tzekaak xb'aaneb' li kamkeb' re xb'aan tz'okaak,</t> <t>chi ak xe'risi sa' xyanqeb' li k'ix;</t> <t>ut rik'ineb' li neke'chaqik re, na'oso'k li xb'ihomaleb'.</t>", "6": "<t>Moko sa' pojtz' ta nayo'laak chaq li maa'usilal,</t> <t>chi moko sa' ch'och' namoqk chaq li rahilal.</t>", "7": "<t>A' li winq nab'aanunk re:</t> <t>jo' neke'elk chaq li ratz'um li xam,</t> <t>jo'kan ajwi', xb'aan li maak, nachalk li rahilal.</t>", "8": "<pb/><t>Wi laa'in ta laa'at,</t> <t>ak xinsik' raj intenq'ankil rik'in li Yos.</t>", "9": "<t>A'an naxb'aanu naab'aleb' xninqal eetalil</t> <t>ut sachb'ach'oolej li ink'a' naru xtawb'al ru.<f>[7]</f></t>", "10": "<t>A'an naxtaqla chaq li hab' sa' xb'een li ch'och'</t> <t>ut naxt'aqresi chixjunileb' li awimq.</t>", "11": "<t>Naxwaklesiheb' xch'ool li kub'enaqeb' xwankil,</t> <t>ut naxtenq'aheb' li rahob'tesinb'ileb'.</t>", "12": "<t>Naxjuk' li xk'uub'ahom li ink'a' useb' xna'leb',</t> <t>re naq ink'a' us te'elq sa' li xb'aanuhom.</t>", "13": "<t>Naxmemob'resi xk'a'uxeb' li seeb' xch'ooleb',<f>[8]</f></t> <t>ut naxjuk' xwankil li ink'a' us neke'xk'oxla.</t>", "14": "<t>Chi kutan neke'ok sa' aak'ab',</t> <t>tuqtu wa'leb' yal neke'xmaayu li xb'eheb'</t> <t>kama' wi' wankeb' sa' q'oqyink.</t>", "15": "<t>Li Yos naxkol li neb'a' ut li rahob'tesinb'il</t> <t>sa' ruq'eb' li xik' neke'ilok reheb'.</t>", "16": "<t>Rik'in A'an xaqxo li royb'enihomeb' li neb'a',</t> <t>ab'an naxtz'ap xsa' reheb' li ink'a' useb' xna'leb'.</t>", "17": "<pb/><t>Us xaq aawe naq nakattije'k xb'aan li Yos!</t> <t>Maatz'eqtaana li xtij li Nimajwal,<f>[9]</f></t>", "18": "<t>xb'aan naq a'an natiq'ok ut nak'irtasink,<f>[10]</f></t> <t>narahob'tesink ut naxkotz li rahilal.</t>", "19": "<t>Jun sut ka' sut tatxkol chiru li rahilal,</t> <t>ut tixram chawu chixjunil li ch'a'ajkilal.</t>", "20": "<t>Sa' xq'ehil li we'ej tatxkol chiru li kamk;</t> <t>sa' xkutankil li yalok tatxkol chiru li ch'iich'.</t>", "21": "<t>Tatxkol chiruheb' li neke'yoob'ank aatin chawix,</t> <t>ut ink'a' tatxiwaq naq taachalq li rahilal.</t>", "22": "<t>Tatse'eq sa' xq'ehil li we'ej ut li rahob'tesiik,</t> <t>ut ink'a' taaxiwa ruheb' li josq' aj xul.</t>", "23": "<t>Eb' li pek sa' li awimq ut li josq' aj xul</t> <t>te'wanq sa' amiiwil aawik'in.</t>", "24": "<t>Sa tatwanq sa' laawochoch;</t> <t>ut naq taawajla laaketomq,</t> <t>maak'a' taamajelo'q chawu.</t>", "25": "<t>Naab'alaqeb' laawi aamam:</t> <t>te'yo'laaq kama' xpimul li tzuultaq'a.</t>", "26": "<t>Toj kawaq aawib' naq tattixq,</t> <t>jo' jun joob' chi triiw tz'aqal xcheekal.</t>", "27": "<t>Ak qak'ehom reetal naq jo'ka'in nak'ulmank.</t> <t>Ab'i chi us ut tzol aawib'.</t>"}