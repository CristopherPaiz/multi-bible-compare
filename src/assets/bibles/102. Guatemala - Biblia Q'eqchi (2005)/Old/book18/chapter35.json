{"1": "<pb/>Toja' naq laj Elihú kixtiq ru li raatin ut kixye:", "2": "<pb/><t>At Job, ma nakak'oxla naq us xyeeb'al:</t> <t>“Maak'a' inmaak chiru li Qaawa'”?</t>", "3": "<t>Nakaye ajwi': “K'aru taawaj re naq tinmaakob'q?</t> <t>K'aru ta xintaw naq ink'a' xinmaakob'k?”.<f>[59]</f></t>", "4": "<t>Us b'i', tatinchaq'b'e,</t> <t>ut teb'insume ajwi' laawamiiw.</t>", "5": "<pb/><t>K'e reetal li choxa ut chaka'ya eb' li choql.</t> <t>Jwal najt wankeb' chaq!</t>", "6": "<t>Wi nakatmaakob'k, k'aru tixra li Yos?</t> <t>K'aru tixtaw rik'in laak'iila maak?</t>", "7": "<t>Ut wi tiik laach'ool, k'aru taak'e re?</t> <t>K'aru tixk'ul aawik'in?</t>", "8": "<t>Wi nakab'aanu li maak,</t> <t>a'eb' laawech winqilal yookat xrahob'tesinkil.</t> <t>Ut wi chaab'ilat,</t> <t>a'eb' ajwi' laawas aawiitz'in yookat rusilankil.<f>[60]</f></t>", "9": "<t>Naq q'axal kaw li xrahob'tesinkileb' li poyanam,</t> <t>eb' a'in neke'xjap re chi yaab'ak</t> <t>ut neke'xpatz' xkolb'aleb'</t> <t>chiruheb' li neke'numtaak sa' xb'eeneb'.</t>", "10": "<t>Ab'an ink'a' neke'xsik' laj Yoob'tesihom reheb';</t> <t>ink'a' neke'xpatz' li nak'ehok sahilal sa' q'oqyinkil ru honal,</t>", "11": "<t>li numtajenaq naxk'e qana'leb'</t> <t>chiruheb' li xul wankeb' sa' ruuchich'och' ut chiru choxa.</t>", "12": "<t>Neke'xpatz' xtenq'ankileb',</t> <t>ab'an li Qaawa' ink'a' nachaq'ok chaq,</t> <t>xb'aan naq ink'a' useb' xna'leb' ut q'etq'eteb'.</t>", "13": "<t>Li Nimajwal Yos ink'a' narab'i li xtijeb',</t> <t>xb'aan naq a'an memil tijok.</t>", "14": "<t>Us ta nakaye naq ink'a' nakawil ru li Yos,</t> <t>oyb'eni wan, xb'aan naq wank aajitom chiru.</t>", "15": "<t>Laa'at nakaye naq ink'a' najosq'o'k ut ink'a' narahob'tesink,</t> <t>chi moko naxk'e reetal li maa'usilal.</t>", "16": "<t>Ab'anan, a Job, yookat chi aatinak chi maak'a' xyaalal.</t> <t>K'ajo' li aatin nakaye xb'aan xmajelal aana'leb'!</t>"}