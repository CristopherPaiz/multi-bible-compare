{"1": "<pb/>Ut kixye ajwi' laj Elih√∫:", "2": "<pb/><t>Chinaakuy wan chik jun k'amokaq,</t> <t>ut tinch'olob' xyaalal chawu.</t> <t>Toj wank waatin nawaj xyeeb'al aawe</t> <t>re xkolb'al rix li Qaawa'.</t>", "3": "<t>Chixjunil linna'leb' nachalk rik'in li Yos,</t> <t>ut laa'in ninnaw naq laj Yoob'tesihom we</t> <t>yaal ru li naxb'aanu.</t>", "4": "<t>Moko tik'ti' ta li yookin xyeeb'al,</t> <t>xb'aan naq wank chawu jun li winq q'axal wank xnawom.</t>", "5": "<t>Li Qaawa' a'an nim xwankil ut wank xna'leb';</t> <t>ink'a' naxtz'eqtaanaheb' li maak'a'eb' xmaak.</t>", "6": "<t>Ink'a' naxkanab' chi yo'yo li yib'ru xna'leb',</t> <t>ab'an naraqok aatin sa' tiikilal sa' xb'eeneb' li neb'a'.</t>", "7": "<t>Yo'oon wank chi xtenq'ankileb' li tiikeb' xch'ool:</t> <t>naxk'ojob'eb' sa' xyanqeb' li awab'ej</t> <t>ut naxterq'usiheb' xwankil chi junwaakaj.</t>", "8": "<t>Ab'anan wi neke'tawe'k xb'aan rahilal</t> <t>malaj b'ak'b'ookeb' sa' tz'alam,</t>", "9": "<t>a'an naraj naxye naq xe'maakob'k:</t> <t>li Yos yo xk'utb'al chiruheb' naq li q'etq'etil a'an li xmaakeb'.</t>", "10": "<t>Naraatinaheb' re xq'usb'aleb',</t> <t>re naq te'risi rib' sa' li maa'usilal.</t>", "11": "<t>Wi neke'ab'ink ut neke'tuulano'k,</t> <t>sa' sahilal chik te'wanq,</t> <t>sahaqeb' chik sa' xch'ool chiru chixjunil li xyu'ameb'.</t>", "12": "<t>Ab'anan wi ink'a' neke'ab'ink,</t> <t>te'kamq ut te'xik sa' xna'ajeb' li kamenaq</t> <t>chi ink'a' te'xk'e reetal.</t>", "13": "<t>Eb' li ink'a' neke'xk'oxla li Yos,</t> <t>k'ajo' naq neke'josq'o'k.</t> <t>Us ta yookeb' chi k'uluk rahilal,</t> <t>ab'an ink'a' neke'xpatz' xtenq'ankileb'.</t>", "14": "<t>Eb' a'an te'kamq chi toj saajeb'</t> <t>ut xutaanal tox'oso'q wi' li xyu'ameb'.</t>", "15": "<t>Li Qaawa' naxkol li neb'a' xb'aan li xneb'a'il,</t> <t>ut rik'in li rahilal naxtij ut naxk'e xna'leb'.</t>", "16": "<t>Laa'at ajwi', a Job, tatrisi sa' laarahilal</t> <t>ut tatxk'e sa' jun li na'ajej nim ru b'arwi' maak'a' rahilal;</t> <t>aran tixk'e aachaab'il tzekemq.</t>", "17": "<t>Ab'an wi nakat-okenk chirix li yib'ru xna'leb',</t> <t>taaraqmanq aatin sa' aab'een ut tatxik sa' tojb'amaak.</t>", "18": "<t>Maak'e aawib' chi b'alaq'iik xb'aan li b'ihomal,</t> <t>chi moko che'xtumina aawu eb' li b'ihom.</t>", "19": "<t>Ma tate'xtenq'a tab'i' sa' li rahilal</t> <t>laab'ihomal ut chixjunil li k'anjel xatawasi wi' aawib'?</t>", "20": "<t>Maawoyb'eni li q'oqyink,</t> <t>xb'aan naq moko tatxmuq ta li aak'ab'.</t>", "21": "<t>Maab'aanu chik li maa'usilal,</t> <t>laa'at li xyale'k aawix xb'aan chixjunil laarahilal.</t>", "22": "<pb/><t>K'e reetal li xnimal xwankil li Qaawa'.</t> <t>Ma wank ta chik junaq aj k'utunel jo' A'an?</t>", "23": "<t>Ani taaruuq xyeeb'al re k'aru tixb'aanu?</t> <t>Ani taajitoq re chi xb'aanunkil li maa'usilal?</t>", "24": "<t>Chixjunileb' neke'xb'icha ru li xloq'al.</t> <t>Jo'kanaq ajwi' laa'at:</t> <t>jultikaq aawe xnimankil ru li xb'aanuhom.</t>", "25": "<t>Chixjunileb' neke'xk'e reetal li xb'aanuhom li Yos,</t> <t>us ta wankeb' chaq chi najt.</t>", "26": "<t>Q'axal nim xloq'al li Qaawa',</t> <t>ut ink'a' naqataw ru;</t> <t>ink'a' naruhank rajlankil li xk'iila chihab'.</t>", "27": "<t>Naxch'utub' li ha' sa' jun chi na'ajej</t> <t>ut naxsutq'isi chi hab';</t>", "28": "<t>chirix a'an li hab' na'elk chaq sa' li choql</t> <t>ut nat'ane'k chi kaw sa' xb'een li ruuchich'och'.</t>", "29": "<t>Ab'an maajun naxtaw ru chanru nab'eek li choql</t> <t>chi moko k'a'ut namoqk li kaaq sa' choxa.</t>", "30": "<t>Sutsu li Qaawa' xb'aaneb' li raq'kaaq,</t> <t>ab'an li xchamal li palaw nakanaak sa' q'oqyink.<f>[61]</f></t>", "31": "<t>Jo'ka'in li Yos na'ilok reheb' li tenamit,</t> <t>ut naxk'e xtzekemqeb' chi yo'oon.</t>", "32": "<t>Naxmuq sa' ruq' li raq'kaaq</t> <t>ut naxk'e chi xerok jo' rajom li xch'ool.</t>", "33": "<t>Li kaaq nayehok resil li Qaawa',</t> <t>ut naxk'ut li xjosq'il sa' xb'een li maa'usilal.</t>"}