{"1": "<pb/>Sa' jun kutan, naq eb' li ánjel koxe'ch'utlaaq wi' chik rik'in li Qaawa', kichalk ajwi' laj tza sa' xyanqeb',", "2": "ut li Qaawa' kixpatz' re: <pb/>—B'ar xatchalk chaq?, chan re. <pb/>Kichaq'ok laj tza ut kixye: <pb/>—Toja' xinraqe'k chi xb'eeninkil chixjunil li ruuchich'och'.", "3": "<pb/>Ut li Qaawa' kixye re: <pb/>—Ma xak'e reetal laj Job laj k'anjel chiwu? Maajun junaq jo' a'an sa' ruuchich'och'. A'an jun li winq tiik xch'ool ut chaab'il xk'a'uxl: naroxloq'i li Yos ut naxtz'eqtaana li ink'a' us. Us ta laa'at xamin wu chi xsachb'al laj Job chi maak'a' xyaalal, ab'anan toj kaw xch'ool sa' li tiikilal.", "4": "<pb/>Laj tza kixsume li Qaawa': <pb/>—Naq toj maji' narahob'tesiik junaq winq, us yo chi elk chixjunil. Li winq kawal wank chi xq'axtesinkil chixjunil, re xkolb'al li xyu'am.", "5": "Ab'anan charahob'tesi li xjunxaqalil, ut ch'olch'o naq sa' junpaat tatxmajewa sa' xnaq' aawu, chan laj tza.", "6": "<pb/>Toja' naq li Qaawa' kixye re laj tza: <pb/>—Us, maak'a' naxye. B'aanu li k'aru taawaj, ab'anan maawisi li xyu'am laj Job.", "7": "<pb/>Chirix a'an laj tza ki'elk rik'in li Qaawa', ut kixrahob'tesi laj Job rik'in yib' aj sankil xox sa' chixjunil li xjunxaqalil.", "8": "Jo'kan naq laj Job koxk'ojlaaq sa' li cha ut kixchap xk'aj uk'al re xjochjochinkil rib'.", "9": "Toja' naq kiyehe'k re xb'aan li rixaqil: <pb/>—K'a'ut naq toj kaw aach'ool chi xpaab'ankil li Yos? K'a'ut naq ink'a' nakamajewa A'an, ut tatkamq?", "10": "<pb/>Ab'an laj Job kixsume: <pb/>—At ixq, nakat-aatinak jo' junaq jip. Wi naqak'ul li us taqlanb'il chaq xb'aan li Yos, k'a' naq ink'a' ajwi' tqak'ul li ra? chan laj Job. <pb/>Rik'in chixjunil li rahilal kixk'ul, ink'a' kimaakob'k laj Job ut maak'a' ink'a' us kixye chirix li Yos.", "11": "<pb/>Oxib'eb' li ramiiw laj Job ke'rab'i resil li rahilal kichalk sa' xb'een; ke'elk sa' li tenamit wankatqeb' wi' ut koheb' chi xk'ojob'ankil xch'ool ut xkotzb'al b'ayaq li xrahilal. A'aneb' a'in xk'ab'a'eb': laj Elifás aj Temán, laj Bildad aj Súaj ut laj Sofar aj Nahamat.", "12": "Chi najt ke'ril chaq laj Job ut ink'a' ke'xnaw ru. Ab'anan naq ke'nach'ok rik'in, k'ajo'eb' chi yaab'ak. Tikto ke'xq'ich li raq'eb' ut ke'xk'e li pojtz' sa' xjolomeb' cho'q reetalil li xrahil xch'ooleb'.", "13": "Chirix chik a'an ke'chunlaak chi xk'atq, ut chiru wuqub' kutan ut wuqub' q'oqyink ke'wank aran. Maajun aatin ke'xye re laj Job, xb'aan naq ke'ril naq numtajenaq li xrahilal."}