{"1": "<pb/>Kichaq'ok laj Job ut kixye re laj Sofar:", "2": "<pb/><t>Ch'olch'o naq laa'ex laj tzolol reheb' li tenamit.</t> <t>Ut naq laa'ex texkamq, maak'a'aq chik li choxahil na'leb'!</t>", "3": "<t>Ab'anan laa'in ajwi' wank inna'leb',</t> <t>moko jwal nim ta xseeb'al leek'a'uxl chiwu laa'in.</t> <t>Ani ink'a' nanawok re chixjunil a'an?</t>", "4": "<t>Junelik xinwank sa' tiikil ch'oolej,</t> <t>ut li Yos junelik xsume lintz'aamahom.</t> <t>Ab'an anaqwan a'eb' ajwi' li wamiiw nikine'xse'e.</t>", "5": "<t>Li ani maak'a' xch'a'ajkilal,</t> <t>naxtz'eqtaana li toq'ob' ru:</t> <t>moko ch'a'aj ta cho'q re xtiikisinkil li t'ane'k re.</t>", "6": "<t>Saheb' sa' xch'ool eb' laj elq' sa' rochocheb';</t> <t>sa wankeb' li neke'xtz'eqtaana li Yos:</t> <t>sa' xch'ooleb' naq li Yos wank rub'el roqeb'!</t>", "7": "<t>Ab'an patz'on reheb' li xul wankeb' chiru ch'och' malaj chiru choxa;</t> <t>xtzolaqateb' a'an.</t>", "8": "<t>Aatinan rik'ineb' li k'anti' ut eb' li kar,</t> <t>ut te'xch'olob' xyaalal chawu.</t>", "9": "<t>Eb' a'an neke'xnaw chi us</t> <t>naq li ruq' li Yos xb'aanunk re chixjunil:</t>", "10": "<t>sa' ruq' li Qaawa' wank li xyu'am chixjunileb' li yo'yookeb'.</t>", "11": "<pb/><t>Jo' naq li qaxik na'ab'ink</t> <t>ut sa' li qe naqeek'a xsahil li qatzekemq,<f>[22]</f></t>", "12": "<t>jo'kan ajwi' li cheekel winq ut li cheekel ixq</t> <t>wankeb' xna'leb' ut xseeb'al k'a'uxl.</t>", "13": "<t>Ab'an li Yos a'an xyo'leb'aal li choxahil na'leb' ut wankilal;</t> <t>li k'aru naxk'uub' xb'aanunkil, naxb'aanu.</t>", "14": "<t>Wi A'an najuk'uk, ink'a' chik naru xkab'lankil;</t> <t>wi junaq nachape'k xb'aan li Yos,</t> <t>maa'ani chik naru taa'ach'ab'anq re.</t>", "15": "<t>Wi A'an taaraj naq ink'a' tixk'e li hab',</t> <t>ink'a' ajwi' tixk'e, ut chaqihaq chixjunil;</t> <t>ab'an wi A'an taarach'ab' li hab',</t> <t>taab'ut'irq li ruuchich'och'.</t>", "16": "<t>Rik'in A'an wank li metz'ew ut li seeb'al k'a'uxl;</t> <t>rub'el roq wankeb' li b'alaq'inb'ileb' ut li neke'b'alaq'ik.</t>", "17": "<t>Li Yos naxpo' xna'leb'eb' laj k'ehol na'leb'</t> <t>ut naxmemob'resi eb' laj raqol aatin.</t>", "18": "<t>Narisiheb' li awab'ej sa' xwankileb'</t> <t>ut naxtaqlaheb' chi k'anjelak cho'q aj mun.</t>", "19": "<t>Naxkub'si xwankileb' laj tij</t> <t>ut naxsach ruheb' li ninqeb' xloq'al.</t>", "20": "<t>Naxtz'ap reheb' laj k'ehol na'leb'</t> <t>ut narisi xna'leb'eb' li tiixeb'.</t>", "21": "<t>Naxk'eheb' chi tz'eqtaanaak eb' laj jolominel,</t> <t>ut eb' li kaweb' rib' te'kanaaq chi maak'a' chik xmetz'eweb'.</t>", "22": "<t>Naxk'eheb' chi nawe'k li tz'aptz'ookil na'leb'</t> <t>ut narisi chi kutankil li k'aru wank sa' aak'ab'.<f>[23]</f></t>", "23": "<t>Naxwaklesi eb' li tenamit ut naxsach ruheb';</t> <t>naxcha'cha'i eb' li poyanam ut naxch'utub'eb' wi' chik.</t>", "24": "<t>Narisi xna'leb'eb' li xjolomileb' li tenamit,</t> <t>ut naxsachb'esiheb' sa' chaqich'och' chi maak'a' xb'ehil,<f>[24]</f></t>", "25": "<t>re naq te'b'eeq chi maayunb'il sa' aak'ab'</t> <t>ut te'tichloq sa' q'oqyink kama'eb' li kalajenaq.</t>"}