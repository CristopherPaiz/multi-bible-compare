{"1": "<pb/><t>Oso'k we naq naweek'a,</t> <t>yo chi lajk linmusiq',</t> <t>yo chi woyb'eninkil li muqleb'aal kamenaq.</t>", "2": "<t>Jo'k'ihaleb' li wankeb' chinsutam, nikine'reetz'u;</t> <t>chi q'eq ut chi kutan junes rahilal neke'xb'aanu we.</t>", "3": "<t>At Qaawa', chalqat chinkolb'al;</t> <t>ka'jat wi' laa'at naru tat-aatinaq chiwix.</t>", "4": "<t>Laa'at xat-aalob'resink re li xk'a'uxeb';</t> <t>maak'eheb' chi numtaak sa' inb'een.</t>", "5": "<t>Li ani naxq'axtesi li ramiiw sa' ruq'eb' li xik' neke'ilok re,</t> <t>ra te'xk'ul eb' li ralal xk'ajol.</t>", "6": "<t>Xinaak'e chi se'leb'aal</t> <t>sa' xyanqeb' chixjunileb' li tenamit;</t> <t>chanchan neke'xchuub'a xnaq' wu naq nikine'xhob'.</t>", "7": "<t>Yo chi oso'k xsa' li wu xb'aan xrahil linch'ool;</t> <t>kama' li mu naq yo chi sachk lintib'el.</t>", "8": "<t>Li tiikeb' ru xyu'am neke'sachk xch'ool chi rilb'al linrahilal;</t> <t>ut li maak'a' xmaak nachalk xjosq'il</t> <t>chirixeb' li ink'a' useb' xna'leb'.</t>", "9": "<t>Ab'an li tiik xch'ool kaw xaqxooq sa' li xpaab'aal,</t> <t>ut li maak'a' xmaak chinimanq li xkawilal xch'ool.</t>", "10": "<t>Ut laa'ex yalomaq wi' chik aatinak chiwix!</t> <t>Ninnaw chi us naq maajun sa' eeyanq wank xna'leb'.</t>", "11": "<pb/><t>Raqe'k re linyu'am, toq'ob' wu;</t> <t>li k'aru xink'uub' xb'aanunkil ink'a' xtz'aqlok ru.</t>", "12": "<t>Laa'ex nekek'e li q'oqyink cho'q kutan;</t> <t>us ta toj aak'ab',</t> <t>nekeye naq chalk re li kutan.</t>", "13": "<t>Li k'aru nawoyb'eni laa'in,</t> <t>a'an li xik sa' xna'ajeb' li kamenaq</t> <t>ut hilank sa' li q'oqyinkil taq'a.</t>", "14": "<t>Ninye re li jul: “At inyuwa'”,</t> <t>ut reheb' li motzo': “Ex inna', ex was wiitz'in”, chankin.</t>", "15": "<t>B'ar wank anaqwan li woyb'enihom?</t> <t>K'aru xkanaak wi' li xsahil inch'ool?</t>", "16": "<t>Te'xik wochb'een sa' xchamal li jul,</t> <t>wotz toomuqe'q sa' li pojtz'!</t>"}