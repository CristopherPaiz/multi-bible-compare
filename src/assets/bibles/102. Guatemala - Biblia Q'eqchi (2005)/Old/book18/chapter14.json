{"1": "<pb/><t>Kach'in roq li qayu'am</t> <t>ut jwal nujenaq chi rahilal.</t>", "2": "<t>Jo'ko li uutz'u'uj napuke'k ut na'atz'umak;</t> <t>chanchano li mu nanume'k sa' junpaat ut nasachk.<f>[27]</f></t>", "3": "<t>K'a'ut nakak'e reetal li qayu'am?</t> <t>K'a'ut naq nokoohaab'oq chawu sa' li raqb'a aatin?</t>", "4": "<t>Li k'aru tz'ajn ru ink'a' naru xch'ajob'resinkil.</t> <t>Maa'ani naru xb'aanunkil chi jo'kan.</t>", "5": "<t>Kach'in roq li qayu'am</t> <t>ut ajlanb'ileb' li qakutan aab'aan.</t> <t>Ut li k'aru nakaye laa'at,</t> <t>maa'ani naru taajaloq re.</t>", "6": "<t>Choohaakanab' qajunes,</t> <t>choohaakanab' xyalb'al kach'inaq xsahil li qak'anjel.</t>", "7": "<t>Naq nayok'e'k junaq che',</t> <t>toj wank royb'enihom chi tuxmek wi' chik.</t>", "8": "<t>Us ta ak yooq chi chaqik li xxe'</t> <t>ut li xtoonal ak yooq chi q'aak sa' ch'och',</t>", "9": "<t>ab'anan naq treek'a xsahil li hab', taaraxo'q</t> <t>ut taanimanq kama' junaq saajil che'.</t>", "10": "<t>Ab'an laa'o naq tookamq, ink'a' chik too'eek'anq.</t> <t>Ut b'ar tooxik sa' xq'ehil li qakamik?</t>", "11": "<t>Chanchano li palaw ut eb' li nima'</t> <t>naq nasachk li ha'.</t>", "12": "<t>Jo' najtil taawanq li choxa,</t> <t>maajun junaq sa' qayanq taawakliiq</t> <t>chi moko taa'ajq ru sa' xmuqleb'aal.</t>", "13": "<pb/><t>Us raj naq tinaamuq sa' xna'ajeb' li kamenaq,</t> <t>toj reetal taanume'q laajosq'il.</t> <t>Us raj naq taaxaqab' xkutankil jo'q'e tinjultiko'q aawe.</t>", "14": "<t>Ab'anan naq nakamk li winq,</t> <t>ma naru naq taayo'laaq wi' chik?</t> <t>Chi anchal inch'ool twoyb'eni raj</t> <t>li xraqik link'anjel sa' ruuchich'och'.</t>", "15": "<t>Tinaab'oq ut tatinsume raj.</t> <t>Tinaawil raj chi anchal aach'ool,</t> <t>xb'aan naq laa'at laj Winqob'resihom we.</t>", "16": "<t>Ink'a' raj chik taak'e sa' aach'ool linmaak,</t> <t>jo' nakab'aanu anaqwan chiru linyu'am.</t>", "17": "<t>Taatz'eq raj chirix laach'ool linmaak</t> <t>ut taasach raj linmaa'usilal chi junajwa.</t>", "18": "<pb/><t>A'ut laa'o nokoo'uq'e'k kama'eb' li tzuul,</t> <t>nokootolk'ok kama'eb' li pek,</t>", "19": "<t>nokooch'emeek jo'eb' li saqoonak</t> <t>xb'aan li ha' nanume'k sa' xb'eeneb'.</t> <t>Jo'ka'in nakasach ru li qoyb'enihom.</t>", "20": "<t>Nakaq'ax qu, nakawisi li qayu'am</t> <t>ut nokoohaataqla sa' xna'ajeb' li kamenaq.</t>", "21": "<t>Moqon chik wi taak'ehe'q xloq'al</t> <t>malaj xxutaan eb' li qalal qak'ajol,</t> <t>ink'a' chik tqanaw a'an.</t>", "22": "<t>Ka'ajwi' li xrahilal li qatib'el taqeek'a,</t> <t>ut li xyot'ik li qach'ool chi junelik.</t>"}