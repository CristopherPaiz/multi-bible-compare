{"1": "<pb/>Li Qaawa' kixtiq ru li raatin ut kixye re laj Job:", "2": "<pb/><t>“Ma toj wank k'aru taaye we, a Job?</t> <t>Laa'at laj wech'onel ut laj jitol re li Nimajwal Yos”.<f>[69]</f></t>", "3": "<pb/>Kichaq'ok laj Job ut kixye re li Qaawa':", "4": "<pb/><t>“Xin'aatinak chi maak'a' xyaalal:</t> <t>k'a' ta chik ru tinye?</t> <t>Us tintz'ap li we rik'in li wuq'.</t>", "5": "<t>Tz'aqal xin'aatinak,</t> <t>ut maak'a' chik tinye”.</t>", "6": "<pb/>Ab'an li Yos kixchaq'b'e chaq laj Job toj sa' li kaqsut-iq' ut kixye re:", "7": "<pb/><t>“Kawal wanqat, a Job!</t> <t>K'ut chiwu li xseeb'al laak'a'uxl ut chasume linpatz'om.<f>[70]</f></t>", "8": "<t>Ma taawaj raqok aatin sa' inb'een</t> <t>re xyeeb'al naq maak'a' aamaak ut yaal nakaye?</t>", "9": "<t>Ma q'axal kaw tab'i' aawib' chiwu laa'in?</t> <t>Ma naru xjuntaq'eetankil li xkawilal xyaab' laakux rik'in li we?</t>", "10": "<t>Wi ta jo'kan,</t> <t>k'ut chiwu laawankilal ut li xnimal laaloq'al.</t>", "11": "<t>Isi laajosq'il sa' xb'eeneb' li q'etq'et</t> <t>ut kub'siheb' xwankil.</t>", "12": "<t>Kub'siheb' xwankil li neke'xnimob'resi rib',</t> <t>ut sach ruheb' li yib'ru xna'leb'eb',</t> <t>a' yaal b'ar wankatqeb'.</t>", "13": "<t>Muqeb' sa' li ch'och'</t> <t>ut tz'apeb' sa' xjuleb' li kamenaq.</t>", "14": "<t>Toja' naq laa'in tinb'icha aawu,</t> <t>xb'aan naq xatq'axok u rik'in laawankilal.</t>", "15": "<pb/><t>“K'e reetal li Mama' Tixl.</t> <t>Laa'in xinyiib'ank re jo' naq xatinyiib' laa'at.</t> <t>Pim naxwa' jo' li wakax ut li b'ooyx.</t>", "16": "<t>K'e reetal li xkawilal xmetz'ew;</t> <t>q'axal kaw rib'.</t>", "17": "<t>Li xye chanchan xkawil li yaw naq na'eek'ank,</t> <t>ut k'ajo' xmetz'ew eb' li ra'.</t>", "18": "<t>Chanchan q'anch'iich' li xb'aqel,</t> <t>ut eb' li roq kama' li kawil ch'iich'.</t>", "19": "<t>A'an li nim xmetz'ew sa' xyanqeb' chixjunil linyoob'tesihom;</t> <t>ka'ajwi' laa'in nintuulanob'resink re.</t>", "20": "<t>Naxwa' li pim na'elk sa' k'aleb'aal,</t> <t>b'arwi' neke'b'atz'unk li josq' aj xul.</t>", "21": "<t>Naxjilib' rib' chi hilank rub'el pim sa' ha',</t> <t>ut sa' xyanq li kaxlan'aj, sa' li xsaab'ha', naxmuq rib'.</t>", "22": "<t>Namuheelaak xb'aaneb' li ninqi pim,</t> <t>rub'elatq li che' chire nima'.</t>", "23": "<t>Wi nab'ut'enk li ha', ink'a' naxiwak;</t> <t>us ta q'axal kaw li roq li nima', ab'an maak'a' naxk'oxla.</t>", "24": "<t>Ani taachapoq re ut taarisi xsa' li ru?</t> <t>Ma wank tab'i' junaq truuq tixhop li ru'uj?</t>"}