{"1": "<pb/><t>Xintitz' chi wank sa' ruuchich'och',</t> <t>tinte li waanm re xyeeb'al jo'ch'inal jo'nimal naweek'a,</t> <t>xb'aan naq q'axal ra wankin.</t>", "2": "<t>Tinye re li Yos: “Maateneb' li maak sa' inb'een,</t> <t>ut ch'olob' chiwu k'a'ut naq nakaraq aatin sa' inb'een.</t>", "3": "<t>At aj Yoob'tesihom we, ma us cho'q aawe inrahob'tesinkil,</t> <t>ut xyeeb'al naq us li k'aru neke'xb'aanu li maa'useb'?</t>", "4": "<t>Laa'at ink'a' nakat-ilok jo' nokoo'ilok laa'o,</t>", "5": "<t>chi moko kach'in roq laayu'am</t> <t>kama' kach'in roq li qayu'am laa'o.</t>", "6": "<t>K'a'ut naq yookat chi xsik'inkil li k'aru xinluktaak wi',</t> <t>ut k'aru linmaak chawe chawu?</t>", "7": "<t>Laa'at nakanaw naq maak'a' inmaak</t> <t>ut maa'ani naru taakoloq we sa' laawuq'.</t>", "8": "<t>Laa'at xatyiib'ank we rik'in laawuq':</t> <t>k'a'ut naq anaqwan taawaj insachb'al?</t>", "9": "<t>Jultikaq aawe naq rik'in ch'och' xinaapak'.</t> <t>Jo'kan naq minaasutq'isi wi' chik chi pojtz'il.</t>", "10": "<t>Ma maawa' tab'i' laa'at xatyiib'ank we,</t> <t>jo' nak'uub'amank li kees rik'in li leech?</t>", "11": "<t>Xatz'ul eb' linb'aqel ut li wich'mul,</t> <t>ut xinaatiqib' rik'in lintib'el ut lintz'uumal.</t>", "12": "<t>Xak'e inyu'am ut xinaara;</t> <t>junelik xak'e aach'ool chi wilb'al.</t>", "13": "<t>Ab'anan nink'e reetal</t> <t>naq ink'a' xach'olob' chiwu</t> <t>chixjunileb' laamuqmuukil k'a'uxl chiwix:</t>", "14": "<t>laa'at nakawil linb'aanuhom</t> <t>re xk'eeb'al reetal ma wank inmaak,</t> <t>ut chi jo'kan naru tinaak'e chi xtojb'al linmaak.</t>", "15": "<t>Wi wank inmaak, toq'ob' xaq wu;</t> <t>ut wi maak'a' inmaak,</t> <t>ink'a' ajwi' nasaho'k linch'ool,</t> <t>xb'aan naq xutaanal tin'elq ut chi q'axal ra sa' li waanm.</t>", "16": "<t>Junelik nikinaasik',</t> <t>chanchanat junaq kaqkoj;</t> <t>nakak'ut xnimal aawankil sa' inb'een.</t>", "17": "<t>Ink'a' nakakanab' injitb'al;</t> <t>q'axal kaw nachalk laajosq'il sa' inb'een;</t> <t>chanchan jun ch'uutal chi aj puub' naq nakatyalok wik'in.</t>", "18": "<pb/><t>K'a' naq xinaak'e chi yo'laak?</t> <t>Us raj naq xinkamk</t> <t>chi maajun raj x'ilok we,</t>", "19": "<t>kama' raj ink'a' xinyo'laak.</t> <t>Ka'ajwi' raj xin'elk sa' li alob'aal rik'in linna',</t> <t>ut sa' junpaat xink'ame'k raj sa' xmuqleb'aal kamenaq.</t>", "20": "<t>Ajlanb'ileb' chixjunileb' linkutan,</t> <t>ut oso'k re linyu'am.</t> <t>Kanab'in chi xyalb'al kach'inaq xsahil linch'ool,</t>", "21": "<t>xb'aan naq xik we,</t> <t>ut ink'a' chik tinsutq'iiq chaq:<f>[21]</f></t> <t>xik we sa' jun li na'ajej q'oqyink ru,</t> <t>b'arwi' aak'ab' chi junelik;</t>", "22": "<t>xik we rik'ineb' li wankeb' sa' xmu li kamk,</t> <t>b'arwi' wank li rahil ch'oolej chi junelik”.</t>"}