{"1": "<pb/>Laj Elifás kixye re laj Job:", "2": "<pb/><t>Mare ink'a' taawulaq chawu li ok we chi xyeeb'al,</t> <t>ab'anan ink'a' naru tinkanaaq chi ch'anch'o.</t>", "3": "<t>Laa'at naab'al li tenamit xatzoleb'</t> <t>ut xak'e xkawub' xch'ooleb' li tawajenaqeb';</t>", "4": "<t>xawaklesi xch'ooleb' li q'axal ra wankeb'</t> <t>ut xatenq'a li t'anekeb' re.</t>", "5": "<t>Ab'an anaqwan naq ra wankat,</t> <t>ink'a' nakakuy ut nakatxiwak.</t>", "6": "<t>Laa'at aj paab'anel ut tiik aach'ool:</t> <t>k'a'ut naq ink'a' k'ojk'o aach'ool rik'in li Yos anaqwan?</t>", "7": "<t>Jultikaq aawe: ma wank ta junaq chaab'il xch'ool li xk'uluk rahilal,</t> <t>junaq maak'a' xmaak li x'oso'k chi junajwa?</t>", "8": "<t>Jo'ka'in li wilom:</t> <t>naq eb' li neke'xyoob' ch'a'ajkilal ut maa'usilal,</t> <t>a' ajwi' li xe'raw, neke'xq'ol.</t>", "9": "<t>Li Yos na'apunk sa' xb'eeneb', ut neke'oso'k;</t> <t>nachalk xjosq'il li Qaawa', ut neke'sache'k.</t>", "10": "<t>Us ta neke'me'b'ak malaj neke'xchaj re jo'keb' li kaqkoj,</t> <t>ab'an li Yos tixjor li ruuch reheb'.</t>", "11": "<t>Te'kamq jo'keb' li kaqkoj li ink'a' xe'xtaw xtzakeb',</t> <t>ut eb' li ralal xk'ajol te'xcha'cha'i rib'eb'.</t>", "12": "<pb/><t>Chi hasb'anb'il kiyehe'k we jun li aatin,</t> <t>ut chanchan maayus naq kiwab'i rik'in linxik.</t>", "13": "<t>Naq chixjunileb' yookeb' chi wark</t> <t>chiru q'oqyink, sa' moy u,</t>", "14": "<t>k'ajo' naq kichalk inxiw:</t> <t>kin'ok chi siksotk sa' chixjunil linb'aqel.</t>", "15": "<t>Kichalk ke sa' xnaq' wu</t> <t>ut nasikb'ak lintib'el xb'aan.</t>", "16": "<t>Wank ani kiwakliik:</t> <t>kiwil, ab'anan ink'a' kinnaw ru.</t> <t>Ch'anaamil kikanaak chixjunil chi qasutam,</t> <t>toj reetal kiwab'i jun xyaab' kuxej:</t>", "17": "<t>“Ma tiik xch'ool li winq chiru li Yos,</t> <t>ma saq ru li raanm chiru laj Yoob'tesihom re?</t>", "18": "<t>Li Yos ink'a' naxk'ojob' xch'ool chirixeb' laj k'anjel chiru wankeb' sa' choxa,</t> <t>ut a'atqeb' ajwi' li x'ánjel naxtaw xmaakeb'.</t>", "19": "<t>Ma toja' ta chik tixk'ojob' xch'ool chirixeb' li poyanam?</t> <t>Pak'b'ilo rik'in ch'och'</t> <t>ut maak'a' qametz'ew jo' junaq xmaxel li che'.</t>", "20": "<t>Yal numelo chiru li qayu'am;</t> <t>sa' junpaat nokookamk, chi maajun naxk'e reetal.</t>", "21": "<t>Nokoo'oso'k kama' na'isiik xk'aamal junaq muheb'aal,</t> <t>ut nokookamk chi ink'a' naqataw qachaab'il na'leb'”.</t>"}