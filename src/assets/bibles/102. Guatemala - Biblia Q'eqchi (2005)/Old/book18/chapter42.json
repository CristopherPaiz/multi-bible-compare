{"1": "<pb/>Toja' naq laj Job kichaq'ok ut kixye re li Yos:", "2": "<pb/><t>“Xink'e reetal naq nakatruuk xb'aanunkil chixjunil:</t> <t>wank aawankil chi xb'aanunkil jo'nimal li nakawaj.</t>", "3": "<t>Laa'at xaye: «Ani a'an li naxmux ru linb'aanuhom</t> <t>rik'in aatin chi maak'a' xyaalal?».<f>[72]</f></t> <t>Yaal a'an, xin'aatinak chi maak'a' inna'leb';</t> <t>xin'aatinak chirix li sachb'ach'oolej nakab'aanu,</t> <t>ut ink'a' innawom intawom ru.</t>", "4": "<t>Xaye ajwi': «Chinaawab'i</t> <t>ut kanab'in chi aatinak;</t> <t>chasume linpatz'om a'in».<f>[73]</f></t>", "5": "<t>Junxil xinnaw ka'ajwi' li k'aru xe'xye chawix;</t> <t>ab'an anaqwan xwil aawu.</t>", "6": "<t>Jo'kan naq naraho'k ut nayot'e'k linch'ool;</t> <t>sa' li pojtz' ut cha tintoj rix linmaak”.</t>", "7": "<pb/>Chirix naq li Qaawa' kiraatina laj Job chi jo'ka'in, kixye ajwi' re laj Elifás aj Temán: “Q'axal yo injosq'il aawik'in ut rik'ineb' laawamiiw wiib'eb', xb'aan naq laa'ex ink'a' us li aatin xeye chiwix; ink'a' jo'kex laj Job laj k'anjel chiwu.", "8": "Jo'kan utan chapomaq wuqub' chib'aat ut wuqub' karneer ut ayuqex rik'in laj Job laj k'anjel chiwu. Aran yeechi'ihomaq eb' li xul a'an cho'q k'atb'il mayej<f>[74]</f> sa' eek'ab'a' laa'ex; ut laj Job laj k'anjel chiwu taatijoq cherix. Laa'in twab'i li xtij ut maak'a' tinb'aanu eere, us ta eek'ulub' xtojb'al rix leemaak xb'aan naq ink'a' xeye li yaal chiwix jo' xb'aanu laj Job”.", "9": "<pb/>Toja' naq laj Elifás aj Temán, laj Bildad aj Súaj ut laj Sofar aj Nahamat koheb' chi xb'aanunkil li kixye li Qaawa' reheb'. Ut li Qaawa' kirab'i li xtij laj Job.", "10": "<pb/>Chirix naq laj Job kitijok chirixeb' li ramiiw, li Qaawa' kixk'e wi' chik xsahil li xch'ool,<f>[75]</f> ut ka'sut chik xk'ihal li k'aru re kixk'e chiru li kiwank xb'enwa.", "11": "Toja' naq chixjunileb' li ras riitz'in, rochb'eeneb' li xkomon ut eb' li ramiiw li ke'wank junxil, ke'wulak chi rilb'al laj Job ut ke'ninq'ehik sa' li rochoch. Ke'ril xtoq'ob'aal ru ut ke'xk'ojob' xch'ool chirix li rahilal kik'ehe'k chi xk'ul xb'aan li Qaawa'. Chixjunqaleb' ke'xsi junjunq xtumin plaat ut junjunq xmatq'ab' oor.", "12": "<pb/>Ut li Yos k'ajo' naq kirosob'tesi laj Job; q'axal wi' chik naab'al kixk'e re chiru li kik'ehe'k re junxil: kaalaju mil xkarneer, waqib' mil xkameey, wiib' mil xb'ooyx ut jun mil xb'uur.", "13": "Kiwank ajwi' wuqub' ralal ut oxib' xrab'in.", "14": "Li xb'een xrab'in, Mukuy kixk'e cho'q xk'ab'a'; li xkab', Kaneel kixk'ab'a'in, ut li rox ixq kixk'ab'a'in Sununkilb'an.", "15": "Maajun chik ixq q'axal ch'ina'useb' sa' ruuchich'och' jo'eb' li xrab'in laj Job. Eb' a'an ke'tz'aqk reechanihom laj Job rochb'eeneb' li ras ut riitz'ineb'.", "16": "<pb/>Chirix chixjunil a'in laj Job toj kiyo'yook wuqk'aal (140) chihab' chik; toj kirileb' li ri xmam ut eb' li xxikin i.", "17": "Ak tiix chik chi us laj Job naq kiq'ajk kisutq'iik."}