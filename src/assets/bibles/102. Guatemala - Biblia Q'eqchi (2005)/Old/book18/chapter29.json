{"1": "<pb/>Jun sut chik ki'aatinak laj Job ut kixye chi jo'ka'in:", "2": "<pb/><t>Us raj tinsutq'iiq wi' chik sa'eb' li kutan xnumje'k</t> <t>naq li Qaawa' xinxtenq'a</t>", "3": "<t>ut xkutanob'resi linb'e,</t> <t>ut ink'a' xinb'eek sa' li aak'ab'!</t>", "4": "<t>Wankin chaq sa' linsaajilal</t> <t>ut li Yos xril linjunkab'lal;</t>", "5": "<t>li Nimajwal toj wan chaq wik'in,</t> <t>wochb'eeneb' chixjunileb' li walal ink'ajol.</t>", "6": "<t>Sa'eb' li kutan a'an numtajenaq li leech</t> <t>ut k'ajo' chaq li aseeyt sa' li wochoch!</t>", "7": "<t>Naq ninxik sa' li tenamit</t> <t>b'arwi' naraqmank aatin,</t>", "8": "<t>eb' li saaj poyanam neke'xk'e inloq'al</t> <t>ut eb' cheekel winq neke'xaqliik re xk'eeb'al xsahil inch'ool.</t>", "9": "<t>Eb' li ninqeb' xwankil neke'xkanab' aatinak</t> <t>ut neke'kanaak chi ch'anch'o.</t>", "10": "<t>Li xjolomileb' li tenamit ink'a' chik neke'seeraq'ik</t> <t>ut mem neke'kanaak.</t>", "11": "<pb/><t>Jo'k'ihaleb' nikine'rab'i,</t> <t>neke'xk'e xsahil inch'ool;</t> <t>ut eb' li neke'ril wu,</t> <t>chaab'il neke'aatinak chiwix,</t>", "12": "<t>xb'aan naq xink'e inch'ool chi xtenq'ankil li wank sa' rajb'al ru</t> <t>jo'wi' li neb'a'yox li maajun natenq'ank re;</t>", "13": "<t>xink'ojob'eb' xch'ool li neb'a' ut li xmalka'an:</t> <t>jo'kan naq neke'yoxink chiwu.</t>", "14": "<t>Sa'eb' li kutan xnumje'k nintiqib' wib' rik'in li tiikilal,</t> <t>ut nink'e li chaab'ilal jo' inb'aatal ut xlanb'al linjolom.</t>", "15": "<t>Xink'ut xb'eheb' li mutz'</t> <t>ut xinch'iloheb' li yeq roqeb';</t>", "16": "<t>chanchanin chik xyuwa'eb' li neb'a',</t> <t>ut nin'aatinak chi xkolb'aleb' li jalan xtenamiteb'.</t>", "17": "<t>Xinsach xwankileb' li ink'a' useb' xna'leb',</t> <t>ut xinkoleb' li tawasinb'ileb' xb'aaneb'.</t>", "18": "<t>Aran xinye sa' inch'ool:</t> <t>“Najt tinwanq sa' ruuchich'och';</t> <t>tinkamq sa' linch'aat chi sa sa' inch'ool.</t>", "19": "<t>Chanchanin jun toon li che' li wank chire nima',<f>[50]</f></t> <t>nat'aqresiik li ruq' xb'aan li xchu'ke chiru q'oqyink.</t>", "20": "<t>Tintaw wi' chik inloq'al</t> <t>ut jwal kawaq chik wib' jo' jun simaj”.</t>", "21": "<pb/><t>Q'es xxikeb' chi wab'inkil chixjunileb',</t> <t>ut neke'royb'eni naq tink'e xna'leb'eb'.</t>", "22": "<t>Naq ninkanab' aatinak,</t> <t>maajun nawech'ok we.</t> <t>Chixjunileb' neke'rab'i li waatin chi saheb' sa' xch'ool</t>", "23": "<t>ut neke'xk'ul inna'leb',</t> <t>jo' nak'ule'k li hab' sa' xtiklajik li hab'alq'e.</t>", "24": "<t>Naq nink'ut chiruheb' xsahilal linch'ool,</t> <t>chi raasa neke'xpaab';</t> <t>ut junelik neke'royb'eni junaq reetalil li xsahilal li waanm.</t>", "25": "<t>Xink'amok b'e chiruheb',</t> <t>chanchanin junaq awab'ej sa' xyanqeb' laj puub';</t> <t>ut xink'ojob' xch'ooleb' naq wankeb' chaq sa' rahil ch'oolej.</t>"}