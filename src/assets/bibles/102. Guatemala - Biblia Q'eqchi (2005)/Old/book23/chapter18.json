{"1": "<pb/><t>Ra chaalel sa' xb'een li tenamit li wank toj junpak'al eb' li nima' re Etiopía,<f>[73]</f></t> <t>b'arwi' na'ab'imank xyaab'eb' li k'iila suq;</t>", "2": "<t>a'an li tenamit li nataqlank reheb' li xtaql chiru ha'</t> <t>sa' kok' jukub' yiib'anb'ileb' rik'in b'ayl.</t> <t>Ex taql, ayuqex chi junpaat</t> <t>wankeb' wi' li poyanam najteb' xteram ut ch'ina'us neke'ilok,</t> <t>li jwal xiwajel ruheb' chalen chaq junxil.</t> <t>Ayuqex rik'in li tenamit jwal kaweb' rib' chi yalok</t> <t>ut sutsuukeb' xb'aaneb' li nima'.</t>", "3": "<t>Chejunilex li wankex junsut junrub'el choxa,</t> <t>chex'iloq naq taataqsiiq li eetalil sa' xb'eeneb' li tzuul,</t> <t>chex'ab'inq naq taayaab'asimanq li pur.</t>", "4": "<pb/><t>Xb'aan naq jo'ka'in kixye we li Qaawa':</t> <t>“Maak'a' tinye ut yal tin'iloq chaq toj sa' linna'aj,</t> <t>jo'kaqin xtiqwal li saq'e sa' wa'leb',</t> <t>kama'aqin li xchu'ke sa' xq'ehil li q'olok.</t>", "5": "<t>Naq naraqe'k chi atz'umak li xtoonal li uub'</t> <t>ut naxtikib' uuchink chi toj maji' ajwi' naq'ano'k li ru,</t> <t>tinsaab'esi ru rik'in ch'iich',</t> <t>tinyok'i ut tinkuteb' chi najt eb' li ruq'.</t>", "6": "<t>Chixjunil taakanaaq cho'q reheb' li josq' aj xul sa'atqeb' li tzuultaq'a,</t> <t>cho'q xtib'eb' li so'sol ut eb' li josq' aj xul chiru li saq'ehil ut li hab'alq'e”.</t>", "7": "<pb/><t>Chiruheb' li kutan a'an</t> <t>taayeechi'imanq jun li mayej cho'q re li Nimajwal Yos</t> <t>xb'aaneb' li poyanam najteb' xteram ut ch'ina'us neke'ilok,</t> <t>li jwal xiwajel ruheb' chalen chaq junxil,</t> <t>a' li tenamit jwal kaweb' rib' chi yalok</t> <t>ut sutsuukeb' xb'aaneb' li nima'.</t> <t>Te'xk'am chaq xmayejeb' sa' li tzuul Sión</t> <t>b'arwi' naloq'oniik ru li Qaawa', li Nimajwal Yos.</t>"}