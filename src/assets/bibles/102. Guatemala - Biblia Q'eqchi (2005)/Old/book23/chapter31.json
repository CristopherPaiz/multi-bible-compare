{"1": "<pb/><t>Ra chaalel sa' xb'eeneb' li neke'xik Ejiipt</t> <t>chi xpatz'b'al xtenq'ankileb',<f>[108]</f></t> <t>eb' li neke'xk'ojob' xch'ooleb'</t> <t>chirix li xk'iila kawaayeb' ut b'eleb'aal ch'iich'eb',</t> <t>eb' li kaweb' xch'ool xb'aan naq naab'aleb' naq neke'b'eek chirix kawaay,</t> <t>ab'anan ink'a' neke'xsik' li Qaawa'</t> <t>ut maak'a' royb'enihomeb' rik'in li xSant laj Israel.<f>[109]</f></t>", "2": "<t>Ab'an li Qaawa' seeb' ajwi' xch'ool</t> <t>ut naxnaw rahob'tesink;</t> <t>naq naxye junaq li raatin,</t> <t>ink'a' chik naxjal li xk'a'uxl.</t> <t>A'an taaraqoq aatin sa' xb'eeneb' li ink'a' useb' xna'leb'</t> <t>jo'wi' sa' xb'eeneb' li neke'tenq'ank reheb' laj b'aanuhom maa'usilal.</t>", "3": "<t>Eb' laj Ejiipt a'an yal winqeb' ut moko yoseb' ta;</t> <t>ut li xkawaayeb' a'an yal tib'elejeb', moko musiq'ejeb' ta.</t> <t>Naq li Qaawa' tixye' li ruq',</t> <t>taatichk'oq laj tenq'anel ut taat'ane'q li natenq'aak;</t> <t>wotz te'oso'q chi junajwa.</t>", "4": "<pb/><t>Jo'ka'in kixye we li Qaawa':</t> <t>“Jo' naq li kaqkoj malaj li ral</t> <t>naxjap re sa' xb'een li xtzak</t> <t>ut ink'a' naxxiwa ruheb' laj ilol ketomq</t> <t>us ta te'xch'utub' rib' re raanilasinkil</t> <t>ut japjo'q reheb' chirix,</t> <t>jo'kan ajwi' naq taachalq li Nimajwal Yos</t> <t>chi yalok sa' li tzuul Sión.</t>", "5": "<t>Tixmuheela li tenamit Jerusalén</t> <t>jo' naxb'aanu li xik'anel xul naq naxkupu li xsuk:</t> <t>tixmuheela ut tixkol,</t> <t>taanume'q sa' xb'een ut tixkanab' chi ach'ab'anb'il”.</t>", "6": "<t>Ex ralal xk'ajol laj Israel,</t> <t>sutq'inqex chaq rik'in li q'axal xexnajto'k wi'</t> <t>naq xeq'et li raatin.</t>", "7": "<t>Sa' li kutan a'an</t> <t>chejunilex teetz'eqtaanaheb' li jalanil yos yiib'anb'il rik'in plaat</t> <t>jo'wi' eb' li jalam u oor li xeyiib' rik'in leeruq' xb'aan leemaa'usilal.</t>", "8": "<t>Toja' naq taa'oso'q Asiria chi q'esnal ch'iich',</t> <t>ab'an maawa' xb'aan xwankilal junaq winq.</t> <t>Ut wi eb' laj Asiria te'eleliq chiru li q'esnal ch'iich',</t> <t>te'chape'q ut te'k'ehe'q cho'q mun.</t>", "9": "<t>Taa'eleliq ajwi' li xyoseb' chi k'ajo'aq xxiw,</t> <t>ut eb' laj jolominel te'sachq xch'ool ut te'xkanab' li yalok.</t> <t>A'an a'in raatin li Qaawa'</t> <t>li wank xxam ak kawresinb'il aran Jerusalén</t> <t>re xrahob'tesinkileb' li xik' neke'ilok re.</t>"}