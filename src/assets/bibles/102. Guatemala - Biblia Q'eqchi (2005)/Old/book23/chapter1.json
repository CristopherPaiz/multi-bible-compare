{"1": "<pb/>Chiru chaq li xyu'ameb' laj Osías,<f>[1]</f> laj Jotán,<f>[2]</f> laj Ajás<f>[3]</f> ut laj Esekiel,<f>[4]</f> awab'ejeb' re Judá,<f>[5]</f> laj Isaías, ralal laj Amós, kiril li moy u a'in chirix li tixk'ul Judá ut Jerusalén.", "2": "<pb/><t>Ab'ihomaq, ex choxach'och',</t> <t>a' li Qaawa' yo chi aatinak:</t> <t>“Xink'iiresiheb' li walal ink'ajol,</t> <t>toj reetal xe'winqo'k;</t> <t>ab'an eb' a'an xe'xq'etq'eti rib' chiwu.</t>", "3": "<t>Li b'ooyx naxnaw ru laj eechal re,</t> <t>ut li b'uur naxnaw b'ar nachalk li xtzekemq.</t> <t>A'ut laj Israel maak'a' naxnaw,</t> <t>maak'a' xna'leb' lintenamit”.<f>[6]</f></t>", "4": "<pb/><t>Toq'ob' eeru, ex aj maak,</t> <t>ex tenamit nujenaqex chi maa'usilal,</t> <t>ex aj yoob'anel ink'a' us;</t> <t>k'ajo' xyib'al ru leena'leb'!</t> <t>Xexnajto'k rik'in li Qaawa',</t> <t>xetz'eqtaana li xSantil Yos laj Israel</t> <t>ut xekanab' chi junajwa.</t>", "5": "<t>K'a'ut naq toj yookex chi xq'etq'etinkil eerib'?</t> <t>Ma toj teeraj naq texinrahob'tesi?</t> <t>Tiq'b'il chik leejolom</t> <t>ut tawajenaqex chi junwaakaj.</t>", "6": "<t>Chalen cheroq toj chejolom maak'a' chik eerusil:</t> <t>sak'b'ilkex, raxteninkex ut tiq'b'ilex,</t> <t>ut maajun nab'anok eere chi moko naxb'at leetiq'ilal;</t> <t>tik maajun nayalok xkotzb'al b'ayaq leerahilal.<f>[7]</f></t>", "7": "<pb/><t>Leena'aj xkanaak chi po'lemil</t> <t>ut eb' leetenamit yookeb' chi k'atk.</t> <t>Eb' li xik' neke'ilok eere</t> <t>a'aneb' chik neke'tzekank ru leerawimq.</t> <t>Nakirnak aj chik chixjunil</t> <t>jo' naq kisache'k ru li tenamit Sodoom.</t>", "8": "<t>Sión xkanaak xjunes</t> <t>jo' li kuukil ochoch sa' li awimq,</t> <t>jo' junaq tenamit sutsu xb'aaneb' li xik' neke'ilok re.</t>", "9": "<t>Wi ta li Nimajwal Yos ink'a' xooxkol wiib' oxib'aq,</t> <t>xookanaak raj kama' Sodoom,</t> <t>chanchano raj li tenamit Gomoor.<f>[8]</f></t>", "10": "<pb/><t>Ex jolomil re Sodoom, ab'ihomaq li raatin li Qaawa',</t> <t>ex aj Gomoor,<f>[9]</f> k'ehomaq eech'ool chi rab'inkil li naxye li qaYos:</t>", "11": "<t>“K'aru aj e we leek'iila mayej?</t> <t>Jwal xintitz'k xb'aan leekarneer nekek'at chiwu,</t> <t>ut ninyib' li xk'iila xeeb'ul leewakax.</t> <t>Li xkik'eleb' li wakax ut eb' li chib'aat</t> <t>ink'a' nawulak chiwu.</t>", "12": "<t>Naq nokoleemayeja arin ut nekeyeq'i linneb'aal,</t> <t>ani xpatz'ok eere?</t> <t>Kanab'omaq xmuxb'al ru linneb'aal!</t>", "13": "<t>Mexk'amok chaq chik mayej li maak'a' na'ok wi';</t> <t>ink'a' naxk'ul wu li xsib'el li k'ajpom.</t> <t>Ink'a' nawulak chiwu leenininq'e sa' xyo'lajik li po,</t> <t>sa' li hilob'aal kutan ut leech'utam,</t> <t>xb'aan naq muxb'il ru xb'aan leemaak.</t>", "14": "<t>Xik' chik nawil li xninq'ehinkil xyo'lajik li po nekeb'aanu laa'ex,</t> <t>ut ch'i'ch'i' naxb'aanu we leeninq'e;</t> <t>ink'a' chik ninkuy rilb'al chixjunil a'an.<f>[10]</f></t>", "15": "<t>Naq neketaqsi leeruq' chi tijok,</t> <t>nintz'ap li xnaq' wu re naq ink'a' texwil.</t> <t>Us ta neketiq roq leetij, laa'in ink'a' nawab'i,</t> <t>xb'aan naq oso'jenaq sa' kik' leeruq':</t> <t>k'ajo'eb' li poyanam kekamsi!</t>", "16": "<t>Tuqub'omaq leeyu'am, ch'ajob'resiiq eerib',</t> <t>isihomaq chiwu leemaa'usilal</t> <t>ut kanab'omaq xb'aanunkil li ink'a' us!</t>", "17": "<t>Tzolomaq xb'aanunkil li us,</t> <t>yalomaq eeq'e chi xsik'b'al li tiikilal,</t> <t>tenq'ahomaqeb' li rahob'tesinb'ileb',</t> <t>k'ehomaq li xk'ulub'eb' li neb'a'yox</t> <t>ut chekolaqeb' li xmalka'an!”.<f>[11]</f></t>", "18": "<pb/><t>“Kimqex ut aatinanqo</t> <t>-chan li Qaawa'-.</t> <t>Us ta kaqeb' leemaak kama' li kik' ut li kaqi b'on,</t> <t>ab'an saq chik te'kanaaq jo' li tuuxil isb' ut li ratz'amke.</t>", "19": "<t>Wi nikineepaab',</t> <t>teetzeka li chaab'il eechej na'elk sa' li ch'och';</t>", "20": "<t>ab'an wi toj q'etq'etex,</t> <t>ch'olch'o naq texkamq chi ch'iich'.</t> <t>Laa'in li Qaawa' xinyehok eere a'in”.</t>", "21": "<t>Li tenamit li kiwank sa' tiikilal junxil</t> <t>k'ajo' naq xmux rib', kama' junaq aj yumb'eet!<f>[12]</f></t> <t>Q'axal tiik xch'ooleb' laj Jerusalén naq ke'wank,</t> <t>ab'an anaqwan junes aj kamsineleb' ras riitz'in aj chik.</t>", "22": "<t>Junxil chanchanex li plaat</t> <t>ut anaqwan jo'kex aj chik li mul;</t> <t>chanchanex li chaab'il b'iin xb'enwa,</t> <t>ab'an anaqwan kama'ex aj chik li yal ha'.</t>", "23": "<t>Q'axal q'etq'eteb' laj k'amol eeb'e</t> <t>ut wankeb' sa' amiiwil rik'ineb' laj elq'.</t> <t>Sa neke'ril li tuminaak li junjunq</t> <t>ut jwal neke'wulak chiru li k'uluk maatan.</t> <t>Ink'a' neke'xb'aanu usilal reheb' li neb'a'yox</t> <t>ut maak'a' neke'raj wi' li xch'a'ajkilal li xmalka'an.</t>", "24": "<pb/><t>Jo'kan naq li Nimajwal Yos,</t> <t>li jwal kaw chi xkolb'al laj Israel, naxye chi jo'ka'in:</t> <t>“Tz'aqalaq! Laa'in twisi linjosq'il sa' xb'eeneb' li xik' neke'ilok we</t> <t>ut tin'eeqajunq sa' xb'eeneb'.</t>", "25": "<t>Ok wi' chik we cherahob'tesinkil,</t> <t>texinch'ajob'resi jo' na'uxk re li plaat</t> <t>re risinkil eerik'in leemaa'usilal.</t>", "26": "<t>Tink'eheb' aj k'amol eeb'e jo' ke'wank xb'enwa</t> <t>ut eb' laj raqol aatin jo'eb' li ke'wank najter q'e kutan.</t> <t>Toja' naq te'xye aawe:</t> <t>«Xtenamitul li tiikilal» ut «Tiik xch'oolil tenamit».<f>[13]</f></t>", "27": "<t>Xb'aan lintiikilal tinkol Jerusalén</t> <t>jo'wi' eb' li te'raj sutq'iik wik'in.</t>", "28": "<t>Ab'an eb' laj q'etoleb' aatin ut eb' laj maak te'xk'ul li raaxiik';</t> <t>te'kamq chixjunileb' li neke'tz'eqtaanank re li Qaawa'.</t>", "29": "<t>Relik chi yaal naq texxutaanaq xb'aan naq xeloq'oni li ji,</t> <t>ut texkaqo'q chi rilb'al li xna'ajeb' li uutz'u'uj li jwal xerahi ru.</t>", "30": "<t>Chanchanaqex li jun toon chi ji natz'umaak li xxaq</t> <t>malaj jo' li uutz'u'uj naq maak'a' chik li ha'.</t>", "31": "<t>Li winq jwal kaw rib' kama'aq aj chik li k'im,</t> <t>ut li k'anjel naxb'aanu chanchanaq aj chik li chik'che':</t> <t>chi xkab'ichaleb' te'oso'q sa' xam</t> <t>ut maajun taaruhanq chi chupuk re li xam a'an”.</t>"}