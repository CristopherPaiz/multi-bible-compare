{"1": "<pb/><t>Ajen, ajsi aawu, at Sión;</t> <t>tiqib' aawib' rik'in wankilal!</t> <t>Tiqib' aawib' jo' sa' xhonalil li ninq'e,</t> <t>at Jerusalén, santil tenamit!<f>[189]</f></t> <t>Xb'aan naq eb' laj ab'l tenamit ut eb' li tz'ajn ru xch'ooleb'</t> <t>ink'a' chik te'chalq aawik'in.</t>", "2": "<t>Waklin, at Jerusalén, chiq' li pojtz' chawix;</t> <t>isi aawib' sa' li rahilal, at Sión, li wankat chi preexil.</t>", "3": "<pb/><t>Jo'ka'in kixye li Qaawa':</t> <t>“Maak'a' tumin kink'ul naq kexk'ame'k chi munil;</t> <t>jo'kan naq maak'a' tumin tink'e naq texwisi chaq anaqwan.</t>", "4": "<t>Xb'enwa lintenamit ke'koheb' Ejiipt</t> <t>chi kanaak aran jo' ab'l tenamit;</t> <t>moqon chik ke'rahob'tesiik xb'aaneb' laj Asiria</t> <t>chi maak'a' xyaalal.</t>", "5": "<t>Ut anaqwan k'aru yookin chi xk'ulb'al arin -chan li Qaawa'-</t> <t>xb'aan naq lintenamit xe'k'ame'k chi munil chi maak'a'eb' xmaak?</t> <t>Eb' li neke'numtaak sa' xb'eeneb'</t> <t>neke'xjap reheb' chi q'etq'eteb'</t> <t>ut rajlaleb' kutan chinmajewankil.<f>[190]</f></t>", "6": "<t>Ab'anan taawulaq xkutankil</t> <t>naq lintenamit te'xnaw tz'aqal link'ab'a'</t> <t>ut te'xtaw xyaalal naq laa'in xin'aatinak rik'ineb',</t> <t>ut we'kin arin!”.</t>", "7": "<pb/><t>K'ajo' xchaq'al ru rilb'al sa' xb'eeneb' li tzuul</t> <t>li roqeb' laj yehol resil li tuqtuukil usilal,<f>[191]</f></t> <t>li nayehok chaab'il esilal,</t> <t>li napuktesink resil li kolb'a ib' ut naxye re Sión:</t> <t>“Ak yo chi awab'ejink laaYos!”.</t>", "8": "<t>Ab'i li xyaab' xkuxeb' laj k'aak'alenel:</t> <t>japjookeb' re sa' junajil xb'aan xsahilaleb' xch'ool,</t> <t>xb'aan naq xe'ril rik'in ruheb'</t> <t>naq li Qaawa' xchalk wi' chik Sión.</t>", "9": "<t>Japomaq eere chi b'ichank chi junaj xyaab' leekux,</t> <t>ex xpo'lemil Jerusalén,</t> <t>xb'aan naq li Qaawa' xril xtoq'ob'aal ru li xtenamit,</t> <t>ak xkol Jerusalén.</t>", "10": "<t>Li Qaawa' xk'ut li xnimal xwankil chiruheb' chixjunil li tenamit;</t> <t>ut yalaq b'ar toj sa' xmaril li ruuchich'och'</t> <t>x'ilmank li kolb'a ib' nachalk rik'in li qaYos.</t>", "11": "<t>Jo'kan naq elenqex, elenqex ut kanab'omaq Babilonia!</t> <t>Meech'e' li k'a'aq re ru tz'ajn ru.<f>[192]</f></t> <t>Elenqex chaq sa' li tenamit a'an!</t> <t>Ch'ajob'resiiq eerib' laa'ex li nekexk'amok li xsahil eechej li Qaawa'.</t>", "12": "<t>Ab'an moko tex'elq ta chi junpaat</t> <t>chi moko jo' aj eelel ta naq texxik,</t> <t>xb'aan naq k'amolb'ehaq li Qaawa' cheru</t> <t>ut chi ixb'ej wanq li xYos laj Israel.</t>", "13": "<t>Laj K'anjel chiwu jwal us taa'elq rik'in li k'aru tixb'aanu;</t> <t>nimaq xwankil ut taaterq'usiiq xloq'al,</t> <t>q'axal taanimaaq li xk'ab'a'.</t>", "14": "<t>Jo' naq naab'aleb' xe'sachk xch'ool</t> <t>chi rilb'al naq moko jo' ta chik junaq poyanam</t> <t>ut ink'a' chik nak'utunk li ru xb'aan li rahilal,</t>", "15": "<t>jo'kan ajwi' naab'aleb' li tenamit te'sachq xch'ool</t> <t>ut eb' li awab'ej mem aj chik te'kanaaq,</t> <t>xb'aan naq te'ril li maajun wa seeraq'inb'il reheb'</t> <t>ut te'xka'ya li maajun wa rab'ihomeb'.<f>[193]</f></t>"}