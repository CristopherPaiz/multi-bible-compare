{"1": "<pb/><t>Rahilal chaalel sa' xb'een Ariel,<f>[98]</f></t> <t>li tenamit kiwank wi' laj David!</t> <t>Ninq'ehinqex wan, wiib' oxib'aq chihab' chik,</t>", "2": "<t>toja' naq tink'e li tenamit a'in sa' rahilal,</t> <t>ut taawanq yaab'ak ut tz'uyink;</t> <t>ut laa'ataq tz'aqal jun li artal nujenaq chi kik'.</t>", "3": "<t>Tatink'e chi sute'k xb'aaneb' li xik' neke'ilok aawe,</t> <t>tinwaklesi eb' li kawub'resinb'il ochoch chasutam</t> <t>ut tintuub' li ch'och' re aaweechaninkil.</t>", "4": "<t>Toja' naq taakub'siiq laawankil;</t> <t>ut naq tat-aatinaq chaq sa' li ch'och',</t> <t>laawaatin chanchanaq xyaab' xkux li anum,</t> <t>yal sa' hasb' aj chik tat-aatinaq chaq toj sa' li pojtz'.</t>", "5": "<t>Sa' junpaat, chi maak'a'aq sa' laach'ool,</t> <t>li Nimajwal Yos tatxtenq'a</t> <t>rik'in kaaq, hiik ut tz'aapixikaq li choqink,</t> <t>kaqsut-iq', muqyax ut k'iila xam chi sachok.</t> <t>Li xk'ihaleb' li xik' neke'ilok aawe</t> <t>chanchanaqeb' li pojtz' q'un ru;</t> <t>ut eb' laj rahob'tesinel aawe</t> <t>te'sapuuq chi najt jo'kaqeb' li k'im.</t>", "6": "", "7": "<t>Chixjunileb' li k'iila tenamit li neke'yalok rik'in Ariel,</t> <t>eb' li neke'rahob'tesink re Jerusalén</t> <t>ut neke'xjuk'eb' li ochoch najt xteram,</t> <t>chanchanaqeb' aj chik li matk' ut li moy u naq te'oso'q.</t>", "8": "<t>Taak'ulmanq jo' naxk'ul li yo xtz'okajik:</t> <t>naxmatk'e naq yo chi wa'ak,</t> <t>ut na'ajk ru chi maak'a' li wa sa' xsa'.</t> <t>Taak'ulmanq jo' naxk'ul li nachaqik re:</t> <t>naxmatk'e naq yo chi uk'ak,</t> <t>ut naq na'ajk ru, yo xchaqi'eel ut xtz'okajik.</t> <t>Jo'kan ajwi' te'xk'ul chixjunileb' li tenamit</t> <t>li neke'yalok rik'in li tzuul Sión.</t>", "9": "<pb/><t>Chememi eerib' ut kanaaqex sa' leememil,</t> <t>mutz'umaq leeru ut mutz' texkanaaq;</t> <t>kalaaqex, ab'an ink'a' rik'in b'iin,</t> <t>taktotqex, ab'an ink'a' xb'aan li ha' nakaltesink.</t>", "10": "<t>Xb'aan naq li Qaawa' xwartesi leena'leb',</t> <t>xtz'ap leeru ut leejolom,<f>[99]</f></t> <t>ex propeet ut aj ilol moy u.</t>", "11": "<t>Chixjunil li moy u xk'utum cheru li Yos</t> <t>kama' aj chik li aatin tz'iib'anb'il chiru hu tz'apb'il chi us.</t> <t>Wi li hu a'an taak'eemanq chi xyaab'asi junaq li naxnaw ilok ru hu</t> <t>ut taayeemanq re: “Yaab'asi xsa' li hu a'in”,</t> <t>a'an tixsume: “Ink'a' tinruuq xb'aan naq tz'aptz'o chi us li hu”.</t>", "12": "<t>Ut wi taak'eemanq chi xyaab'asi junaq li ink'a' na'ilok ru hu</t> <t>ut taayeemanq re: “Yaab'asi xsa' li hu a'in”,</t> <t>a'an taachaq'oq ut tixye: “Ink'a' ninnaw ilok ru hu”.</t>", "13": "<t>Li Qaawa' kixye we chi jo'ka'in:</t> <t>“Li tenamit a'in yal chi aatin neke'nach'ok wik'in</t> <t>ut nikine'roxloq'i yal rik'in xtz'uumal reheb';</t> <t>a'ut li xch'ooleb' najt wank wik'in.<f>[100]</f></t> <t>Maak'a' aj e naq neke'xloq'oni wu,</t> <t>xb'aan naq li k'aru neke'xk'ut chiruheb' li tenamit</t> <t>a'an yal xtaqlahomeb' li winq.</t>", "14": "<t>Jo'kan naq toj yooqin xb'aanunkil</t> <t>xninqal eetalil ut sachb'ach'oolej rik'in li tenamit a'in.</t> <t>Taapo'q li xna'leb'eb' li wankeb' xna'leb'</t> <t>ut taasachq xk'a'uxl li seeb'eb' xch'ool”.<f>[101]</f></t>", "15": "<t>Ra chaalel sa' xb'eeneb' li neke'xmuq rib' chiru li Qaawa'</t> <t>yal re xmuqb'al li xk'a'uxeb'!</t> <t>Neke'b'aanunk maa'usilal sa' li aak'ab'</t> <t>ut neke'xye: “Maajun na'ilok qe,</t> <t>maajun nanawok qu”, chankeb'.</t>", "16": "<t>Ab'anan k'ajo' leememil!</t> <t>Chanchan tawi' naq li seb' juntaq'eet rik'in laj pak'onel.</t> <t>Ma naru tab'i' naq junaq sek' tixye re li xyiib'ank re:</t> <t>“Moko laa'at ta xatyiib'ank we”,</t> <t>malaj tixye raj re:</t> <t>“Ink'a' nakanaw xb'aanunkil laak'anjel”?<f>[102]</f></t>", "17": "<pb/><t>Chi seeb' Líbano taakanaaq cho'q xna'aj awimq</t> <t>ut li xna'aj awimq taak'iche'o'q wi' chik.<f>[103]</f></t>", "18": "<t>Sa' li kutan a'an li tz'apxikeb' te'rab'i</t> <t>naq taayaab'asimanq xsa' li hu,</t> <t>ut eb' li mutz' te'ruuq chik chi ilok:</t> <t>maak'a'aq chik aak'ab' chi moko choql sa' ruheb'.</t>", "19": "<t>Eb' li kub'enaqeb' xwankil te'saho'q wi' chik xch'ool rik'in li Qaawa',</t> <t>ut eb' li neb'a' q'axal te'k'ojlaaq xch'ool</t> <t>rik'in li Yos, li xSant laj Israel.</t>", "20": "<t>Xb'aan naq maak'a'aq chik li kawil taqlank,</t> <t>ak sachb'ilaqeb' chik eb' laj eetz'unel,</t> <t>ut talaje'oso'q chixjunileb' li neke'raj b'aanunk maa'usilal,</t>", "21": "<t>eb' li neke'q'ab'ank re jalan chik chi xb'aanunkil li maa'usilal</t> <t>ut neke'xb'alaq'i eb' laj raqol aatin,</t> <t>li neke'tik'ti'ik re naq ink'a' taakolmanq rix li maak'a' xmaak.</t>", "22": "<pb/><t>Jo'kan naq li Qaawa', li xYos laj Israel,</t> <t>li kikolok re laj Abrahán, naxye chi jo'ka'in:</t> <t>“Chalen anaqwan ink'a' chik te'kaqo'q xb'aan xxutaaneb'</t> <t>eb' li ralal xk'ajol laj Jakob:</t>", "23": "<t>naq te'ril li ninb'aanu sa' xyanqeb',</t> <t>te'xsantob'resi link'ab'a',</t> <t>te'xch'olob' li xsantilal li xYos laj Jakob</t> <t>ut te'xxiwa ru li xYos laj Israel.</t>", "24": "<t>Eb' li sachalkeb' xna'leb', te'xtaw ru,</t> <t>ut eb' laj wech'onel te'xtzol li xtijb'aleb'”.</t>"}