{"1": "<pb/><t>Ex aj Mohab li wankex sa' li chaqich'och' re Selá,</t> <t>taqlahomaq eekarneer re li awab'ej li wan chaq Sión.</t>", "2": "<t>Chanchaneb' li xik'anel xul li xe'isiik sa' li xsukeb',</t> <t>jo'kaneb' laj Mohab chi q'axonk junpak'al li nima' Arnón.</t>", "3": "<t>Neke'xye re li tenamit Judá:</t> <t>“K'uub'an chiqix ut sik' chanru toohaakol;</t> <t>choohaamuheela naq yooq xtiqwal li saq'e,</t> <t>jo' tawi' x'aak'ab'o'k ru li kutan.</t> <t>Kuupu rub'el laawankil eb' li yo raanilasinkileb'</t> <t>ut maaq'axtesiheb' li yookeb' chi elelik.</t>", "4": "<t>K'e rochochnaaleb' laj Mohab li xe'isiik chaq sa' li xtenamiteb';</t> <t>k'uleb' aawik'in ut muqeb' chiruheb' laj sachonel”. <pb/>Naq maajunaq chik aj rahob'tesinel ut akaq xraqe'k li raaxiik',</t> <t>naq ak x'elk laj tawasinel sa' li tenamit,</t>", "5": "<t>toja' naq jun sa' xyanqeb' li ralal xk'ajol laj David taa'ok cho'q awab'ej,</t> <t>taa'awab'ejinq rik'in chaab'ilal ut tiikilal,</t> <t>tixk'e xch'ool chi xsik'b'al li yaal</t> <t>ut seeb'aq xk'a'uxl chi raqok aatin jo' xk'ulub' li junjunq.</t>", "6": "<t>Ak qab'ihom resil li xq'etq'etil eb' laj Mohab:</t> <t>q'etq'eteb', josq' aj winqeb'</t> <t>ut neke'xnimob'resi li xwankileb' chi maak'a' rajb'al.</t>", "7": "<t>Jo'kan naq chixjunileb' laj Mohab</t> <t>te'yaab'aq chirix li xtenamiteb';</t> <t>chi ra sa' xch'ooleb' te'jultiko'q reheb'</t> <t>li k'uluj yiib'anb'il rik'in uub' ke'xtzeka chaq aran Kir-Jaréset.</t>", "8": "<t>Xb'aan naq xchaqik li awimq re Jesbón,</t> <t>jo'kan ajwi' eb' li xna'aj li uub' re Sibmá:</t> <t>xe'yeq'iik xb'aaneb' li xyuwa'ileb' li tenamit,</t> <t>li xe'sachok re li chaab'il awimq li nawulak toj sa' li tenamit Jaser,</t> <t>nokox'elq toj sa' li chaqich'och'</t> <t>ut nokoxnume'q toj junpak'al li palaw.</t>", "9": "<t>Jo'kan naq ok we chi yaab'ak chirix li awimq re Sibmá ut Jaser;</t> <t>k'ajo'aq ajwi' li xya'al wu chirix Jesbón ut Elalé,</t> <t>xb'aan naq maak'a'aq chik li q'olok aran xb'aan li yalok.</t>", "10": "<t>Ink'a' chik taawanq li sahil ch'oolejil ut li b'ichank sa' xna'ajeb' li awimq;</t> <t>maak'a'aq chik li japok e xb'aan li ninq'ehik.</t> <t>Ink'a' chik taayatz'e'q li uub' re naq wanq b'iin</t> <t>ut maajun chik b'ich taa'ab'imanq aran.</t>", "11": "<t>Jo'kan naq nachiq'lok xsa' linsa' xb'aan Mohab</t> <t>ut nayot'e'k li waanm chirix Kir-Jaréset.</t>", "12": "<t>Us ta te'xtawasi rib'eb' laj Mohab</t> <t>chi taqsink toj sa' xb'eeneb' li tzuul</t> <t>ut te'tijoq aran jo' ajwi' sa' li xtijob'aaleb',</t> <t>maak'a' rajb'al naq te'tz'aamanq te'elajinq.</t>", "13": "<pb/>A'aneb' a'in li aatin kixye chaq li Qaawa' chirixeb' laj Mohab junxil.", "14": "Ut anaqwan li Qaawa' naxye chi jo'ka'in: “Sa' oxib' chihab', jo' xchihab' li nakutanib'k, eb' laj Mohab taasache'q li xwankileb'. Us ta jwal naab'aleb', ab'anan jun ch'ina ch'uuteb' aj chik te'kole'q ut maak'a' chik te'ok wi'”."}