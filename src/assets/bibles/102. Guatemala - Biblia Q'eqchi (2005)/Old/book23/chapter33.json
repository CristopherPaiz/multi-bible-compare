{"1": "<pb/><t>Rahilal chaalel sa' aab'een,</t> <t>at aj rahob'tesinel toj maji' rahob'tesinb'ilat;</t> <t>aj elq'at chi toj maak'a' na'elq'aak aawe!</t> <t>Naq tatraqe'q chi rahob'tesink ut chi elq'ak,</t> <t>tatrahob'tesiiq ajwi' laa'at ut taa'elq'aaq li k'aru aawe.</t>", "2": "<t>At Qaawa', chawuxtaana taxaq qu,</t> <t>aawik'in yooko chi oyb'enink.</t> <t>Laa'ataq xkawub' qach'ool rajlal eq'la,</t> <t>laa'ataq laj kolol qe sa' xq'ehil li rahilal.</t>", "3": "<t>Naq nakat-aatinak chaq chi kaw xyaab' laakux,</t> <t>neke'elelik eb' li poyanam,</t> <t>neke'xcha'cha'i rib' li tenamit chi rilb'al laawankil;</t>", "4": "<t>naxokmank li b'ihomal jo' naq neke'xokok laj saak',</t> <t>ut chixjunileb' neke'xkut rib' sa' xb'een jo'eb' laj saak'.</t>", "5": "<t>Li Qaawa' q'axal nim xwankil xb'aan naq sa' choxa wank;</t> <t>xnujob'resi Sión rik'in li tiikilal ut li k'ulub'ej,</t>", "6": "<t>ut junelik nak'ehok chi wank sa' sahilal.</t> <t>Li choxahil na'leb' ut li chaab'il k'a'uxl</t> <t>a'an tz'aqal li sahil eechej nakolok;</t> <t>li roxloq'inkil ru li Qaawa' a'anaq laab'ihomal.</t>", "7": "<pb/><t>Ab'ihomaq!</t> <t>Eb' li kaweb' rib' yookeb' chi yaab'ak sa'atqeb' li b'e,</t> <t>ut eb' laj yehol resil li tuqtuukilal</t> <t>namayok li xch'ooleb' chi yaab'ak.</t>", "8": "<t>Neke'kirirnak aj chik li b'e</t> <t>ut maajun chik nanume'k aran.</t> <t>Xe'xsach xwankil li sumwank</t> <t>ut xe'xq'et li aatin xe'xye;</t> <t>maajun chik na'oxloq'ink li ras riitz'in.</t>", "9": "<t>Ra rilb'al li ruuchich'och' naq yo chi oso'k ut chi tz'uyink.</t> <t>Xtz'umaak li tzuul Líbano ut xchaqik chi junajwa.</t> <t>Jo' chaqich'och' xkanaak li xtaq'ahil Sarón;</t> <t>Basán ut li tzuul Karmeel xe'chaqik ru.</t>", "10": "<pb/><t>“Anaqwan tinwakliiq -chan li Qaawa'-;</t> <t>anaqwan tink'ut linloq'al ut linwankil.</t>", "11": "<t>Leek'uub'ahom laa'ex a'an yal mul ut k'im;</t> <t>linmusiq' taasachoq re</t> <t>jo' naq li mul na'oso'k xb'aan li xam.</t>", "12": "<t>Cha aj chik te'kanaaq eb' li tenamit,</t> <t>kama'aqeb' li k'ix naq nayok'mank ut na'ok xxamlel.</t>", "13": "<t>Laa'ex li wankex chaq chi najt,</t> <t>ab'ihomaq resil li xinb'aanu;</t> <t>ut laa'ex li wankex chi nach',</t> <t>k'ehomaq reetal linwankil”.</t>", "14": "<pb/><t>Xsachk xch'ooleb' laj maak li wankeb' Sión,</t> <t>k'ajo' naq kichalk xxiweb' li ink'a' useb' xna'leb':</t> <t>“Ani qe tixkuy wank sa' li xam nasachok?</t> <t>Ani taaruuq chi wank sa' li xam li ink'a' nachupk?”, chankeb'.</t>", "15": "<t>A' li nawank sa' tiikilal ut naxye li yaal,</t> <t>li ink'a' nab'ihomo'k rik'in b'alaq'</t> <t>chi moko natuminaak ru;</t> <t>li ink'a' naraj rab'inkil li k'aru naxye laj kamsinel ras riitz'in,</t> <t>chi moko naraj chi ril li maa'usilal.<f>[111]</f></t>", "16": "<t>A'an taawanq sa' jun na'ajej najt xteram,</t> <t>taahilanq sa' jun kawub'resinb'il ochoch,</t> <t>ut taawanq xwa ruk'a' chi junelik.</t>", "17": "<pb/><t>Laa'at taaka'ya jun awab'ej sa' li xloq'al</t> <t>ut taawil jun tenamit maak'a' chik xnub'ajlil.</t>", "18": "<t>Naqaamilaq sa' laach'ool laaxiw li xatwank wi', ut taaye:</t> <t>“B'ar xkoho laj titz'ol toj?</t> <t>B'ar wank li nayalok rix li tumin?</t> <t>K'aru xk'ul li na'ajlank re eb' li ninqi ochoch?”, cha'qat sa' laach'ool.</t>", "19": "<t>Ink'a' chik taawileb' ru li q'etq'et aj tenamit,</t> <t>a'eb' li ch'ol winq li jalanil aatin neke'aatinak wi'</t> <t>ut ink'a' natawmank ru li neke'xye.</t>", "20": "<t>Il Sión, li tenamit nokooninq'ehik wi'.</t> <t>Ka'ya Jerusalén, li tuqtuukil tenamit;</t> <t>chanchanaq jun muheb'aal kaw xaqxo sa' li xna'aj:</t> <t>maajoq'e taa'eek'anq li roqechal sa' li ch'och'</t> <t>chi moko taat'upe'q li k'aam b'ak'b'o wi'.</t>", "21": "<t>Aran li Qaawa' tixk'ut chiqu li xnimal xloq'al.</t> <t>K'ajo'aq xk'ihal li nima' ut xninqal roq li ha' sa' li na'ajej,</t> <t>ab'an ink'a' te'nume'q aran eb' li ninqi jukub'</t> <t>b'eresinb'ileb' xb'aaneb' li xik' neke'ilok qe.</t>", "22": "<t>Xhite'k li xk'aamaleb' li jukub',</t> <t>ink'a' chik xaqxo chi kaw li roqechal sa' xna'aj</t> <t>ut ink'a' chik naru xhelb'al li xnimal xt'ikrul li jukub'.</t> <t>Naab'al xb'ihomaleb' li xik' neke'ilok qe taaqeechani:</t> <t>te'tz'aqonq ajwi' eb' li mutz',</t> <t>ut eb' li yeq roqeb' te'xkut rib' sa' xb'een chi relq'ankil.</t> <t>Xb'aan naq li Qaawa' a'an laj raqol aatin sa' qab'een,</t> <t>a'an laj k'amol qab'e;</t> <t>li Qaawa' a'an li qaRey.</t> <t>A'an ajwi' taakoloq qe.</t>", "23": "", "24": "<t>Maajun chik sa' qayanq tixye: “Yajin”,</t> <t>ut li Qaawa' tixkuy xmaakeb' li wankeb' sa' li tenamit Sión.</t>"}