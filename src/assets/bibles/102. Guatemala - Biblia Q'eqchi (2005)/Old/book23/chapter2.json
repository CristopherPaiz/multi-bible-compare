{"1": "<pb/>Laj Isaías, ralal laj Amós kiril li moy u a'in chirix li tixk'ul Judá ut Jerusalén:", "2": "<pb/><t>Chiruheb' li kutan chaalel</t> <t>li tzuul wan wi' li rochoch li Qaawa'</t> <t>taawakliiq chi nimaq xwankil sa' xb'eeneb' chixjunileb' li b'ool,</t> <t>ut q'axal nimaq xteram chiruheb' chixjunil li tzuul.</t> <t>Chixjunileb' li tenamit te'chalq aran;</t>", "3": "<t>k'ajo'aqeb' xk'ihal li poyanam te'chalq ut te'xye:</t> <t>“Kimqex ut taqe'qo sa' xtzuulul li Qaawa',</t> <t>sa' rochoch li xYos laj Jakob.</t> <t>A'an tixk'ut chiqu k'aru li rajom</t> <t>ut laa'o tqataaqe li b'e sik'b'il ru xb'aan”.<f>[14]</f></t> <t>Xb'aan naq aran Sión taa'elq chaq li chaq'rab',</t> <t>ut Jerusalén taachalq li raatin li Yos.</t>", "4": "<t>Li Qaawa' taaraqoq aatin sa' xb'eeneb' li tenamit</t> <t>ut a'anaq laj raqol aatin sa' xyanqeb' naab'al chi poyanam.</t> <t>Te'xsutq'isi eb' li q'esnal ch'iich' cho'q pikleb' ch'och',</t> <t>ut li xjutz' ch'iich'eb' te'kanaaq cho'q setleb' k'im.<f>[15]</f></t> <t>Eb' li tenamit ink'a' chik te'yaloq chirib'ileb' rib'</t> <t>chi moko te'xkawresi rib' re yalok.</t>", "5": "<t>Ex ralal xk'ajol laj Jakob,</t> <t>waklinqex ut b'eeqo sa' xkutan saqenk li Qaawa' Yos.</t>", "6": "<t>At Qaawa', xatz'eqtaana laatenamit,</t> <t>a'aneb' li ralal xk'ajol laj Jakob,</t> <t>xb'aan naq k'ajo'eb' laj q'e<f>[16]</f> ut eb' laj nawal sa' xyanqeb';</t> <t>neke'xb'aanu jo'eb' laj Filistea</t> <t>ut neke'xk'am rib' sa' usilal rik'ineb' laj ab'l tenamit.</t>", "7": "<t>Xnujak chi oor ut plaat li xtenamiteb'</t> <t>ut maak'a' xraqb'al li rajlankil li xb'ihomaleb';</t> <t>xe'tamk li xkawaayeb' ut eb' li b'eleb'aal ch'iich' re yalok.</t>", "8": "<t>Xnujak ajwi' li xna'ajeb' chi jalanil yos,</t> <t>ut eb' li poyanam neke'xloq'oni ru li jalam u xe'xpak' rik'in ruq'eb'.</t>", "9": "<t>Xe'xkub'si li xwankileb' ut xe'wiq'laak chiruheb' li jalanil yos.</t> <t>Jo'kan naq maakuyeb' xmaak, at Qaawa'.</t>", "10": "<t>Ch'ikomaq eerib' sa'eb' li ochoch pek,<f>[17]</f></t> <t>muqomaq eerib' sa'eb' li siwan</t> <t>re xkolb'al eerib' chiru xjosq'il li Qaawa'</t> <t>jo'wi' chiru li xlemtz'unkil li xloq'al,<f>[18]</f></t> <t>naq tolreek'asi li ch'och' sa' xna'aj.</t>", "11": "<t>Taawulaq xkutankil naq eb' li neke'xnima rib' te'xkub'si li rilob'aal</t> <t>ut eb' li q'etq'et te'kub'siiq xwankil.</t> <t>Toja' naq ka'aj chik li Qaawa' taanimaaq ru.</t>", "12": "<t>Sa' li kutan a'an li Nimajwal Yos</t> <t>taachalq re xkub'sinkileb' xwankil li neke'xnima rib',</t> <t>eb' li q'etq'et ut li ninqeb' xwankil;</t>", "13": "<t>taachalq sa' xb'eeneb' li yaw re Líbano li najt xterameb'</t> <t>ut sa' xb'eeneb' li ji re Basán,</t>", "14": "<t>sa' xb'een chixjunileb' li xninqal b'ool</t> <t>jo'wi' eb' li tzuul najteb' xteram,</t>", "15": "<t>sa' xb'eeneb' li kawub'resinb'il ochoch</t> <t>jo'wi' eb' li tz'ak li ink'a' naru taqe'k chiru,</t>", "16": "<t>sa' xb'eeneb' li jukub' re Tarsis</t> <t>ut sa' xb'een chixjunileb' li jukub' neke'k'amok chaab'il eechej.</t>", "17": "<t>Eb' li neke'xnima rib' te'xkub'si li rilob'aal</t> <t>ut eb' li q'etq'et te'kub'siiq xwankil;</t> <t>chixjunileb' li jalanil yos te'juk'manq,</t> <t>ut ka'aj chik li Qaawa' taanimaaq ru sa' li kutan a'an.</t>", "18": "", "19": "<t>Naq tol'elq li Qaawa' ut tolxrahob'tesi li ruuchich'och',</t> <t>eb' li poyanam te'xch'ik rib' sa'eb' li ochoch pek ut sa'eb' li siwan,</t> <t>re xkolb'al rib' chiru li xjosq'il li Qaawa'</t> <t>jo'wi' chiru li xlemtz'unkil li xloq'al,</t> <t>naq tolreek'asi li ch'och' sa' xna'aj.</t>", "20": "<t>Sa' li kutan a'an te'xrumi eb' li jalanil yos</t> <t>chiruheb' li ch'o ut chiruheb' laj tz'uum xik',</t> <t>a'eb' li yos xe'xyiib' rik'in oor ut plaat</t> <t>re xloq'oninkileb' ru.</t>", "21": "<t>Eb' li poyanam te'xch'ik rib' sa'eb' li ochoch pek ut sa' xyanqeb' li saqoonak,</t> <t>re naq te'kole'q chiru li xjosq'il li Qaawa'</t> <t>jo'wi' chiru li xlemtz'unkil li xloq'al,</t> <t>naq tolreek'asi li ch'och' sa' xna'aj.</t>", "22": "<t>Jo'kan naq meek'ojob' chik eech'ool chirix li winq</t> <t>li yal jun k'amok ajwi' li xmusiq':</t> <t>k'aru na'ok wi' a'an?</t>"}