{"1": "<pb/><t>A'an a'in jun li esil chirix Mohab.<f>[71]</f></t> <t>Chiru jun q'oqyink ajwi' xsache'k li tenamit Ar ut Kir,</t> <t>ut ch'anch'o xkanaak li na'ajej Mohab.</t>", "2": "<t>Eb' li wankeb' Dibón xkoheb' chi yaab'ak</t> <t>sa' li tijob'aal wank chi tzuul;</t> <t>ut eb' laj Mohab xyot'e'k xch'ooleb' xb'aan li nimla rahilal</t> <t>li xe'xk'ul li tenamit Nebo ut Mádaba.</t> <t>Chixjunileb' xe'xjo li rismal xjolomeb' ut li xmacheb'.</t>", "3": "<t>Xe'xk'e q'es ruhil t'ikr chirixeb';</t> <t>sa'eb' li k'ayiil ut sa' xb'eeneb' li ochoch</t> <t>chixjunileb' jiiq' wi' xch'ooleb' chi yaab'ak.</t>", "4": "<t>Japjookeb' re laj Jesbón ut eb' laj Elalé:</t> <t>li xyaab' xkuxeb' na'ab'imank toj Yahás.</t> <t>Eb' laj puub' re Mohab neke'siksotk ajwi' xb'aaneb' xxiw</t> <t>ut natentotk li raanmeb'.</t>", "5": "<pb/><t>Naraho'k linch'ool chirix Mohab;</t> <t>eb' li wankeb' aran xkoheb' eelel toj Sohar, Eklat-Selisiyá.</t> <t>Naq yookeb' chi taqsink Luhit, k'ajo'eb' li xyaab',</t> <t>neke'ruk' wi' li xya'al ruheb'</t> <t>naq yookeb' chi xik Joronáhin.</t>", "6": "<t>Xchaqik li ha' li wank Nimrín,</t> <t>joxk' aj chik li ch'och' ut xchaqik li pim:</t> <t>maab'ar chik natawmank li raxpim.</t>", "7": "<t>Xe'xxok li k'a'aq re ru wank reheb', li xkanaak chiruheb',</t> <t>ut xe'xk'am chirixeb' toj junpak'al li xNima'il li Salche'.</t>", "8": "<t>Li yaab'ak xsutunk sa' chixjunil xteepal Mohab;</t> <t>li xq'oqeb' na'ab'imank toj Ekláhin</t> <t>ut toj Beher-Elín xwulak li xyaab'eb'.</t>", "9": "<t>Us ta ak nujenaq chi kik' li ha' wank Dimón,</t> <t>ab'an toj wank rahilal tintaqla chaq sa' xb'eeneb' laj Dimón:</t> <t>jun kaqkoj taachoyoq reheb' laj Mohab li xe'kole'k,</t> <t>ut tixnuq'eb' li toj wanqeb' sa' li na'ajej a'an.</t>"}