{"1": "<pb/><t>A'an a'in laj k'anjel chiwu,</t> <t>laa'in ninkuutunk re;</t> <t>a'an li sik'b'il ru inb'aan li nasaho'k wi' inch'ool.<f>[138]</f></t> <t>Xink'e re linmusiq' re naq taaroksi li tiikilal rik'ineb' li k'iila tenamit.</t>", "2": "<t>Ink'a' tixjap re chi aatinak chi moko taawech'inq;</t> <t>ink'a' taa'ab'iiq li xyaab' xkux sa' b'e.</t>", "3": "<t>Ink'a' tixtoq li kaxlan'aj ak jorol,</t> <t>chi moko tixchup xsaqenkil li noq' toj nab'utz'utz'nak.</t> <t>Tz'aqal tixxaqab' xwankil li tiikilal.</t>", "4": "<t>Ink'a' taahilanq chi moko taach'inanq xch'ool</t> <t>toj reetal tixk'ojob' li k'ulub'ej junsut junrub'el choxa.</t> <t>Ut rik'in a'an xaqxooq li royb'enihomeb' li tenamit sutsuukeb' chi ha'.<f>[139]</f></t>", "5": "<pb/><t>Jo'ka'in kixye li Qaawa'</t> <t>li kiyoob'tesink ut kihelok re li choxa,</t> <t>li kik'uub'ank re li ruuchich'och' jo'wi' li wank chiru,</t> <t>li kik'ehok xyu'am eb' li poyanam<f>[140]</f></t> <t>ut kixyoob'tesi chixjunileb' li wankeb' arin:</t>", "6": "<t>“Laa'in, li Qaawa', xatinb'oq ut xatinch'ilo chaq chawuq'</t> <t>re roksinkil li tiikilal;</t> <t>xatink'uub' ut xatinxaqab' cho'q sumwank rik'in lintenamit</t> <t>ut cho'q xsaqenkeb' li poyanam;<f>[141]</f></t>", "7": "<t>re xteeb'al xsa' ruheb' li mutz',</t> <t>re rach'ab'ankileb' li wankeb' sa' tz'alam</t> <t>ut re risinkileb' chi tz'apam li wankeb' sa' li aak'ab'.</t>", "8": "<t>Laa'in li Qaawa'. A'in tz'aqal link'ab'a'.</t> <t>Ink'a' nink'e linloq'al re jalan chik,<f>[142]</f></t> <t>chi moko ninq'axtesi linwankil reheb' li jalanil yos.</t>", "9": "<t>Ilomaq, li k'aru xinye chaq xb'enwa, ak xk'ulmank;</t> <t>anaqwan ak' esil chik tinye eere;</t> <t>tink'e chenaw naq toj maji' nak'ulmank”.</t>", "10": "<t>B'ichahomaq junaq ak' b'ich cho'q re li Qaawa';</t> <t>k'ehomaq xloq'al laa'ex li wankatqex chaq sa' xmaril li ruuchich'och',</t> <t>laa'ex li nekexxik chiru li palaw jo'wi' chixjunil li wank chisa',</t> <t>eb' li na'ajej sutsuukeb' chi ha' ut eb' li xpoyanamil.<f>[143]</f></t>", "11": "<t>Chisaho'q sa' xch'ool li chaqich'och' ut eb' li xtenamitul,</t> <t>chixjunileb' li muheb'aal wankeb' wi' laj Kedar.</t> <t>Sahoqeb' chaq li wankeb' Petra</t> <t>ut xjapaqeb' re chi b'ichank toj sa' xb'eeneb' li tzuul.</t>", "12": "<t>Che'xnimaaq xloq'al li Qaawa',</t> <t>che'xpuktesiiq resil li xwankil</t> <t>toj sa'atqeb' li tenamit li wankatqeb' chire li palaw.</t>", "13": "<t>Li Qaawa' taa'elq chaq jo' li q'axal kaw rib',</t> <t>tixjap chaq re jo' junaq aj puub';</t> <t>chi k'ajo' xjosq'il taa'ok chi yalok</t> <t>ut tixq'ax ruheb' li xik' neke'ilok re.</t>", "14": "<pb/><t>“Chalen chaq sa' xtiklajik maak'a' ninye,</t> <t>ch'anch'ookin xinkanaak ut yal xinkuy wib';</t> <t>ab'an anaqwan ninjap we jo' li ixq ok re chi alank,</t> <t>ninxeeyank ut ninpoosank aj chik.</t>", "15": "<t>Ok we chi xsachb'aleb' li tzuul ut eb' li b'ool,</t> <t>chaqi tinkanab' chixjunil li xrax pimul;</t> <t>tinchaqihob'resi eb' li nima',</t> <t>ut joxk' ch'och' aj chik tinkanab'eb' li kaqnaab'.</t>", "16": "<t>Tink'ameb' li mutz' sa' junaq b'e ink'a' numenaqeb' chisa',</t> <t>ut tinb'eresiheb' sa' junaq na'ajej b'arwi' toj maji' wanjenaqeb'.</t> <t>Chiruheb' a'an tinsutq'isi li aak'ab' cho'q saqenk,</t> <t>ut eb' li julux b'e te'kanaaq chi nat'anb'ak ru.</t> <t>Chixjunil li k'a'aq re ru a'in tinb'aanu;</t> <t>relik chi yaal naq tinb'aanu chi junpaat”, chan li Qaawa'.</t>", "17": "<t>Chi k'ajo'aq xxutaaneb' te'eleliq<f>[144]</f></t> <t>li neke'xkawub'resi xch'ooleb' chirixeb' li jalanil yos,</t> <t>eb' li neke'yehok re junaq jalam u:</t> <t>“Laa'at li qayos”.</t>", "18": "<t>“Ab'ihomaq, ex tz'apxik!</t> <t>Ex mutz', tehomaq xsa' leeru ut chex'iloq!</t>", "19": "<t>Ani tawi' li mutz'? Ma ink'a' tawi' a' laj k'anjel chiwu?</t> <t>Maajun li q'axal tz'apxik jo' li xintaqla chi yehok esil,</t> <t>maajun li q'axal mutz' ut jwal tz'apxik jo' lintaql,</t> <t>jo' laj k'anjel chiwu laa'in li Qaawa'.</t>", "20": "<t>Naab'al li k'a'aq re ru aawilom,</t> <t>ab'an maajun xataw xyaalal;</t> <t>q'es raj laaxik chi ab'ink,</t> <t>ab'an maak'a' nakawab'i.</t>", "21": "<t>Li Qaawa' xraj xk'eeb'al xloq'al ut xwankil li xchaq'rab'</t> <t>sa' xk'ab'a' li xtiikilal xch'ool.</t>", "22": "<t>A'ut li tenamit a'in xe'elq'aak ut xe'maq'je'k li k'aru wankeb' re,</t> <t>ut anaqwan tz'aptz'ookeb' chixjunileb' sa' tz'alam malaj sa'eb' li ochoch pek.</t> <t>Neke'maq'mank li k'a'aq re ru reheb'</t> <t>ut maajun nakolok reheb';</t> <t>neke'elq'aje'k</t> <t>ut maajun nayehok: «Q'ajsihomaq chaq»”.</t>", "23": "<pb/><t>Ani eere taa'ab'inq re a'in?</t> <t>Ani tixk'e xch'ool chi rab'inkil li taak'ulmanq moqon?</t>", "24": "<t>Ani xkanab'ank chi elq'aak laj Jakob</t> <t>ut xq'axtesink chi rahob'tesiik laj Israel?</t> <t>Ma maawa' tab'i' li Qaawa' li xoomaakob'k chiru?</t> <t>Ink'a' xe'raj xyu'aminkil li raatin</t> <t>chi moko xpaab'ankil li xchaq'rab'.</t>", "25": "<t>Jo'kan naq li Qaawa' k'ajo' naq xjosq'o'k rik'ineb'</t> <t>ut xrahob'tesiheb' rik'in li raaxiik'.</t> <t>Yalaq b'ar xlochmank xxamlel, ab'an ink'a' xe'xk'e reetal;</t> <t>xe'k'atmank, ab'an ink'a' xe'xtaw xyaalal.</t>"}