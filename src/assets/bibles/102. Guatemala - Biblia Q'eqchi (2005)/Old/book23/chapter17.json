{"1": "<pb/>Xyehom li Qaawa' chirix Damaask:<f>[72]</f> <pb/><t>“Damaask moko tenamitaq ta chik,</t> <t>xb'aan naq tkanaaq chi tub'tuukil pek.</t>", "2": "<t>Eb' li tenamit sa' xteepal Siria te'kanab'aaq chi junajwa</t> <t>ut te'sutq'iiq cho'q xna'ajeb' li ketomq;</t> <t>aran te'hilanq eb' li xul</t> <t>ut maajun taaxib'esinq reheb'.</t>", "3": "<t>Taajuk'manq xwankil laj Efraín,</t> <t>ut li x'awab'ejihom Damaask taa'oso'q;</t> <t>eb' laj Siria li te'kole'q, maak'a'aqeb' chik xloq'al jo'keb' laj Israel</t> <t>-chan li Nimajwal Yos-.</t>", "4": "<pb/><t>“Sa' li kutan a'an taasache'q xloq'al laj Jakob</t> <t>ut maak'a'aq chik li xb'ihomal.</t>", "5": "<t>Taak'ulmanq kama' naq laj setonel naxxok chi joob' li awimq,</t> <t>naxch'ot li ru malaj naxxok li triiw sa' xtaq'ahil Refaín:</t>", "6": "<t>aran junes roq awimq aj chik taakanaaq.</t> <t>Taak'ulmanq jo' naq najiliik li ru eb' li oliiw chi che':</t> <t>wiib' oxib' aj chik nakanaak chiru li xmisik',</t> <t>kaahib' malaj oob'aq li ru natawmank chiru li xche'el”,</t> <t>chan li Qaawa', li xYos laj Israel.</t>", "7": "<pb/>Sa' li kutan a'an li winq tixtaqsi li rilob'aal chiru Li kiyoob'tesink re ut taaril ru li xSant laj Israel.", "8": "Ink'a' chik te'iloq wan wi' li xyiib'ahomeb', chi moko te'xka'ya chik li k'aru ke'xyiib' rik'in ruq'eb': a'eb' li xtoon che' ut eb' li artal nak'atmank wi' li pom chiru li xyoseb'.", "9": "<pb/><t>Sa' li kutan a'an te'kanab'aaq li tenamit</t> <t>jo' naq ke'kanab'aak li xtenamiteb' laj Amor ut laj Jib chiruheb' laj Israel:</t> <t>nakirirnak ut chaqich'och' te'kanaaq wi'.</t>", "10": "<t>Xb'aan naq xatz'eqtaana li Yos, laj kolol aawe,</t> <t>ut xsachk sa' laach'ool naq A'an li nak'ehok aakawilal.</t> <t>Jo'kan naq xawaw eb' li ch'ina'usil awimq</t> <t>rik'in jalanil iyaj li chalenaq sa' ab'l tenamit.</t>", "11": "<t>Chiru jun kutan xawil chi moqk li awimq,</t> <t>sa' xkab' li kutan xawil chi atz'umak,</t> <t>ab'anan naq taachalq li yajel, taa'tz'umaaq</t> <t>ut q'axal nimaq chik li rahilal taak'ulmanq.</t>", "12": "<pb/><t>Japeb' chaq re eb' li k'iila poyanam chi chalk,</t> <t>chanchan xyaab' li xkaw oq li palaw naq neke'xjap chaq reheb'.</t> <t>Neke'tenlok chaq chi chalk eb' li poyanam,</t> <t>jo' naq nakilinb'ak xyaab' li b'ut'iha'.</t>", "13": "<t>Ab'anan naq li Yos tixq'useb' chi kaw,</t> <t>eelel te'xik chi najt ut te'aanilasiiq</t> <t>jo' naq na'apuuk li mul xb'aan li iq' toj sa'eb' li tzuultaq'a,</t> <t>chanchanaqeb' xmuqyax li kaqsut-iq'.</t>", "14": "<t>Xiwajelaq rilb'aleb' naq taa'ewuuq,</t> <t>ab'anan naq taahik'e'q, maajunaqeb' chik.</t> <t>Jo'ka'in naq te'oso'q eb' li neke'rahob'tesink qe;</t> <t>a'in toxe'raqe'q wi' li neke'elq'ank li k'aru qe.</t>"}