{"1": "<pb/><t>“Chejunilex li nachaqik eere,</t> <t>kimqex chi uk'ak ha'.<f>[211]</f></t> <t>Us ta maak'a' eetumin,</t> <t>kimqex ut tzekanqex chi maatan;</t> <t>uk'umaq b'iin ut xya'al xtu' wakax, chi ink'a' teetoj.</t>", "2": "<t>K'a'ut naq nekesach eetumin chirix li moko wa ta,</t> <t>ut nekesach leetojb'al chirix li ink'a' nak'ojob'ank ch'oolej?</t> <t>Paab'omaq li ninye ut textzekanq chaab'il tzekemq;</t> <t>taak'ojlaaq leech'ool rik'ineb' li sahil eechej.</t>", "3": "<t>Chex'ab'inq ut kimqex wik'in;</t> <t>ab'ihomaqin ut taawanq eeyu'am.</t> <t>Xb'aan naq tink'ojob' eerik'in jun junelik sumwank,</t> <t>ut chi jo'kan tinb'aanu li kinyeechi'i re laj David sa' xk'ab'a' linrahom.<f>[212]</f></t>", "4": "<t>Laa'in kinxaqab'ank re laj David cho'q wuuchil chiruheb' li tenamit,</t> <t>cho'q aj k'amol b'e ut aj jolominel reheb' li poyanam.</t>", "5": "<t>K'e reetal, taab'oqeb' li tenamit ink'a' aanawom ruheb',</t> <t>ut te'chalq aawik'in eb' li poyanam ink'a' xnawomeb' aawu</t> <t>sa' xk'ab'a' li Qaawa' laaYos, li xSant laj Israel,</t> <t>li xk'ehok aaloq'al.</t>", "6": "<pb/><t>“Sik'omaq li Qaawa' naq toj naru xtawb'al;</t> <t>b'oqomaq A'an naq toj wank chi nach'.</t>", "7": "<t>Li ink'a' us xch'ool xkanab'aq xb'aanunkil li maa'usilal,</t> <t>ut li yib'ru xna'leb' mixk'oxla chik li ink'a' us.</t> <t>Sutq'iiq chaq rik'in li Qaawa' ut A'an taaruxtaana ru,</t> <t>sutq'iiq chaq rik'in li qaYos li jwal chaab'il chi kuyuk maak.<f>[213]</f></t>", "8": "<t>Xb'aan naq link'a'uxl moko jo' ta leek'a'uxl laa'ex,</t> <t>chi moko linb'e jo' ta leeb'e -chan li Qaawa'-.</t>", "9": "<t>Jo' naq q'axal najt wank li choxa sa' xb'een li ruuchich'och',</t> <t>jo'kan ajwi' linna'leb' naxq'ax ru leena'leb'</t> <t>ut q'axal nim link'a'uxl chiru leek'a'uxl laa'ex.</t>", "10": "<pb/><t>“Jo' naq li hab' ut li xchu'ke nakub'eek chaq sa' choxa ut ink'a' nasutq'iik aran</t> <t>wi toj maji' naxt'aqresi li ch'och' ut ink'a' naxk'e chi yo'laak ut chi moqk li awimq</t> <t>re naq twanq iyaj cho'q re laj awinel jo'wi' li wa re tzekaak,<f>[214]</f></t>", "11": "<t>jo'kan ajwi' li aatin ninye laa'in.</t> <t>Ink'a' taasutq'iiq chaq wik'in chi maak'a' tixk'am chaq,</t> <t>tento b'an naq xb'enwa tixb'aanu li wajom</t> <t>ut tixpaab' li k'aru xintaqla wi'”.</t>", "12": "<t>K'ajo'aq xsahil eech'ool naq tex'elq Babilonia;</t> <t>sa' tuqtuukilal texk'ame'q chaq wi' chik sa' leena'aj.</t> <t>Naq eb' li tzuul ut eb' li b'ool texrileb' chi chalk,</t> <t>te'xjap re chi b'ichank,</t> <t>ut chixjunileb' li k'iche' te'xpoq'poq'i li ruq'eb' cherilb'al.</t>", "13": "<t>Sa' xna'aj li k'ix taayo'laaq li saqichaj,</t> <t>ut sa' xna'aj li k'aamla taayo'laaq li waa'uut.</t> <t>Chixjunil a'an taak'ulmanq re xk'eeb'al xloq'al li Qaawa';</t> <t>a'anaq jun xnimal eetalil li maajoq'e taasachmanq.</t>"}