{"1": "<pb/><t>At Qaawa', us raj naq taate li choxa ut tatkub'eeq chaq!</t> <t>Te'ha'o'q raj eb' li tzuul naq tate'ril.<f>[252]</f></t>", "2": "<t>Wi ta te'xnaw laak'ab'a' eb' li xik' neke'ilok aawe,</t> <t>te'xk'ul raj jo' naq na'ok xxamlel li chaqipim</t> <t>malaj nawoqxink li ha' xb'aan xtiqwal li xam.</t> <t>Eb' li xninqal ru tenamit te'ok raj xxiw chawu,</t>", "3": "<t>jo' naq xab'aanu eb' li xiwajel b'aanuhom li maajun wa qoyb'enihom,</t> <t>naq xatkub'e chaq ut xe'ha'ho' eb' li tzuul chi rilb'al aawu.</t>", "4": "<t>Maajun wa x'ab'imank chi moko x'ilmank jun sutaq</t> <t>naq junaq chik yos xb'aanu li xab'aanu laa'at</t> <t>cho'q reheb' li neke'paab'ank chiru.<f>[253]</f></t>", "5": "<t>Nakat-elk chi xk'ulb'al chi sa laach'ool</t> <t>li nab'aanunk li tiikilal chi anchal li raanm</t> <t>jo'wi' najultiko'k re li xtaaqenkil laab'e. <pb/>Yaal ajwi' naq xatjosq'o'k,</t> <t>ab'an a'an xk'ulmank xb'aan naq xoomaakob'k chawu;</t> <t>chalen chaq junxil jwal aj q'etol aatino.</t>", "6": "<t>Chiqajunilo laa'o chanchan muxb'il qu,</t> <t>ut li tiikilal naqab'aanu kama' wi' jun li t'ikr tz'ajn ru.</t> <t>Xoot'ane'k chiqajunilo</t> <t>jo' li xxaq li che' naq natz'umaak,</t> <t>ut xook'ame'k xb'aaneb' li qamaak jo' naq na'apunk li kawil iq'.</t>", "7": "<t>Maajun junaq napatz'ok laak'ab'a',</t> <t>chi moko naxyal xq'e chi xsik'b'al laatenq'aal,</t> <t>xb'aan naq xamuq aawib' chiqu</t> <t>ut xoohaakanab' rub'el xwankilal li qamaa'usilal.</t>", "8": "<pb/><t>At Qaawa', laa'at li qana' qayuwa',</t> <t>laa'o chanchano li seb' ut laa'at laj pak'ol qe;</t> <t>chiqajunilo laa'o xyiib'ahomo laawuq'.<f>[254]</f></t>", "9": "<t>Mi q'axal at josq'o'k, at Qaawa',</t> <t>chi moko junelik taak'e sa' laach'ool li qamaak.</t> <t>Chak'e reetal naq laa'o laatenamit chiqajunilo.</t>", "10": "<t>Eb' laasantil tenamit neke'kirirnak xe'kanaak,</t> <t>maajun chik wank sa' li tenamit Sión</t> <t>ut Jerusalén xkanaak chi po'lemil.</t>", "11": "<t>Li qaloq'laj tijob'aal li q'axal ch'ina'us rilb'al,</t> <t>b'arwi' kate'xloq'oni eb' li qana' qayuwa',</t> <t>x'oso'k sa' li xam.</t> <t>Jo'ch'inal jo'nimal li xsaho'k wi' li qach'ool</t> <t>maak'a' chik rusil anaqwan.</t>", "12": "<t>Ut rik'in rilb'al chixjunil a'an, at Qaawa',</t> <t>ma ink'a' traho'q laach'ool?</t> <t>Ma tatkanaaq chi ch'anch'o ut toj yooqat chi qarahob'tesinkil?</t>"}