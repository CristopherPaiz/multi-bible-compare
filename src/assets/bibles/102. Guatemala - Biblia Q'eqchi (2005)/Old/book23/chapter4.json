{"1": "<pb/><t>Sa' li kutan a'an wuqub' chi ixq te'xchap jun chi winq ut te'xye re:</t> <t>“Laa'o tqach'oolani qib' qajunes</t> <t>ut tqatiqib' qib' jo' chanru tooruuq;</t> <t>ka'ajwi' naqaj naq tatsumlaaq qik'in</t> <t>ut taamoy li qaxutaan”, cha'qeb'.</t>", "2": "<t>Sa' li kutan a'an li xTuxm li Qaawa'</t> <t>a'anaq li xloq'al ut li xsahil ruheb' laj Israel li te'kole'q;</t> <t>ut li Ru li ch'och'</t> <t>a'anaq li xwankilal ut li xnimal xloq'aleb'.</t>", "3": "<t>“Santil tenamit” te'xk'ab'a'in li te'kole'q aran Sión,</t> <t>jo'k'ihaleb' li ink'a' ke'sache'k ru sa' li tenamit Jerusalén</t> <t>ut tz'iib'anb'il xk'ab'a'eb' sa' xyanqeb' li yo'yookeb'.</t>", "4": "<pb/><t>Naq li Qaawa' taarisi li xmaa'usilaleb' laj Sión</t> <t>ut tixkuy xmaakeb' li ke'kamsink aran Jerusalén,</t> <t>naq akaq xch'ajob'resi xsa' li tenamit</t> <t>rik'in li xloq'laj musiq' ut li xxamlel li xjosq'il,</t>", "5": "<t>tixk'e jun li choql jwal q'oqyink ru chiru li kutan</t> <t>sa' xb'een li tzuul Sión ut sa' xb'een li xLoq'laj Ch'utam;</t> <t>ut chiru q'oqyink taalemtz'uno'q jun lochlookil xam.</t> <t>Ut sa' xb'een chixjunil a'an wanq li xloq'al li Qaawa',</t>", "6": "<t>re xkolb'aleb' chiru xtiqwal li saq'e</t> <t>ut xmuheelaqeb' chiru li hab' jo'wi' chiru li kaqsut-iq'.<f>[22]</f></t>"}