{"1": "<pb/><t>“Ab'ihomaq a'in, ex ralal xk'ajol laj Jakob,</t> <t>li nekek'ab'a'in ajwi' Israel,</t> <t>laa'ex li xexyo'laak sa' riyajil laj Judá.</t> <t>Nekeye eejurament sa' xk'ab'a' li Qaawa'</t> <t>ut nekepatz' xk'ab'a' li xYos laj Israel,</t> <t>ab'an ink'a' nekeb'aanu sa' xyaalal chi moko rik'in xtiikilal eech'ool.</t>", "2": "<t>Nekeye naq laa'ex li santil tenamit Jerusalén</t> <t>ut nekek'ojob' eech'ool rik'in li Qaawa', li xYos laj Israel,</t> <t>li naxk'ab'a'in «Nimajwal Yos».</t>", "3": "<t>Li k'a'aq re ru ak xk'ulmank, junxil ak inyehom resil;</t> <t>rik'in xtz'uumal we kink'e chi nawe'k.</t> <t>Ut chi junpaat xinb'aanu, ut yaal naq xk'ulmank.</t>", "4": "<t>Laa'in ninnaw naq kaw laajolom, kama'at li ch'iich',</t> <t>ut ink'a' naq'unaak laach'ool jo' li pek.</t>", "5": "<t>Jo'kan naq junxil inyehom resil;</t> <t>naq toj maji' nak'ulmank, kink'e chanaw;</t> <t>mare anchal xaye raj sa' laach'ool: «Linyos xb'aanunk re;</t> <t>li jalam u li xink'e chi yiib'aak, a'an xyehok re».</t>", "6": "<t>Laa'at xawab'i ut xawil chixjunil,</t> <t>ut tento taak'ulub'a naq yaal a'an.</t> <t>Anaqwan nink'e chanaw ak' na'leb',</t> <t>jun muqmuukil na'leb' li toj maji' aanawom.</t>", "7": "<t>Maawa' xkomon li k'aru kinb'aanu najter,</t> <t>toja' anaqwan yookin chi xb'aanunkil.</t> <t>Maajun sut aawab'ihom resil toj anaqwan,</t> <t>re naq ink'a' taaye: «Ak ninnaw a'in».</t>", "8": "<t>Ink'a' aawab'ihom resil a'an chi moko aanawom,</t> <t>xb'aan naq tz'aptz'o laaxik chi junelik.</t> <t>Ak ninnaw laa'in naq moko tiik ta laach'ool,</t> <t>jo'kan naq: «Aj q'etol aatin» nakak'ab'a'in chalen chaq sa' laasiyajik.</t>", "9": "<pb/><t>“Sa' xk'ab'a' linloq'al xinkuy linjosq'il,</t> <t>re naq taaterq'usiiq link'ab'a',</t> <t>xinkuy wib' ut ink'a' xinsach aawu.<f>[162]</f></t>", "10": "<t>K'e reetal naq xatinch'ajob'resi;</t> <t>ab'anan moko jo' ta na'uxk re li plaat,</t> <t>xinyal b'an aawix rik'in li rahilal.</t>", "11": "<t>Sa' xk'ab'a' linloq'al ut linrahom xinb'aanu:</t> <t>maajoq'e tinkanab' chi muxe'k link'ab'a',</t> <t>chi moko tinq'axtesi linloq'al re jalan chik.<f>[163]</f></t>", "12": "<t>“Ab'i, a Israel, xtenamitat laj Jakob, li insik'om chaq aawu:</t> <t>Laa'inin; laa'in li xtiklajik ut li xraqik.<f>[164]</f></t>", "13": "<t>Rik'in li wuq' kink'ojob' li ruuchich'och' sa' xna'aj</t> <t>ut kinhel ru li choxa:</t> <t>ka'ajwi' kinb'oqeb',</t> <t>junchalikeb' naq ke'chalk wik'in.</t>", "14": "<t>Ch'utub'omaq eerib' chejunilex ut ab'ihomaqin:</t> <t>Ani sa' eeyanq xyehok eere:</t> <t>«Li wamiiw tixb'aanu li wajom</t> <t>reheb' laj Babilonia ut eb' laj Kaldeha»?</t>", "15": "<t>Laa'in xin'aatinak rik'in, xinb'oq ut xink'am chaq</t> <t>re naq us taa'elq sa' li xb'aanuhom.</t>", "16": "<t>Jilonqex chaq chink'atq ut ab'ihomaq a'in:</t> <t>Chalen chaq sa' xtiklajik maak'a' xinye chi muqmu;</t> <t>ut naq yo chi k'ulmank chixjunil a'in,</t> <t>wankin aran laa'in.</t> <t>Ut anaqwan laa'in, li Qaawa' Yos, xintaqlank chaq re rik'in xwankil linmusiq'”.</t>", "17": "<pb/><t>Jo'ka'in kixye li Qaawa', laj Kolol aawe, li xSant laj Israel:</t> <t>“Laa'in li Qaawa', laaYos;</t> <t>laa'in nink'ut chawu li k'aru us cho'q aawe</t> <t>ut nakatinb'eres sa' li b'e tento taak'am.</t>", "18": "<t>Jwal us raj naq xapaab' linchaq'rab'!</t> <t>Li xsahil aach'ool q'axal yo raj chi k'iik jo' junaq nima',</t> <t>ut laawosob'tesinkil jo' raj xnimal li xkawil roq li palaw.<f>[165]</f></t>", "19": "<t>K'ajo'eb' raj laawalal aak'ajol,<f>[166]</f></t> <t>li xk'ihaleb' jo' raj xk'ihal li samahib' chire li palaw;</t> <t>maajoq'e raj xeb'insach ru laa'in,</t> <t>chi moko xe'isiik raj chiwu!”.</t>", "20": "<pb/><t>Elenqex chaq sa' li tenamit Babilonia,<f>[167]</f></t> <t>elelinqex chiruheb' laj Kaldeha.</t> <t>Yehomaq li esil a'in chi sa sa' eech'ool,</t> <t>puktesihomaq toj sa' xmaril li ruuchich'och';</t> <t>yehomaq a'in: “A' li Qaawa' xkolok re laj Jakob, laj k'anjel chiru”.</t>", "21": "<t>Naq yookeb' chi nume'k sa' li chaqich'och',</t> <t>ink'a' ke'chaqik re;</t> <t>li Qaawa' kixk'eheb' ruk'a'</t> <t>naq kixjor li saqoonak ut ki'elk roq nima'.<f>[168]</f></t>", "22": "<t>Ab'an maak'a' tuqtuukilal cho'q reheb' li ink'a' useb' xna'leb'<f>[169]</f></t> <t>-chan li Qaawa'-.</t>"}