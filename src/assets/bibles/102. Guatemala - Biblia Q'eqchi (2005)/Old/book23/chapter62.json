{"1": "<pb/><t>Xb'aan xraab'al Sión ink'a' tinkanab' aatinak,</t> <t>sa' xk'ab'a' Jerusalén ink'a' tinkanaaq chi ch'anch'o,</t> <t>toj reetal taakutano'q li xloq'al li tiikilal</t> <t>ut taalemtz'uno'q laakolb'a ib' jo' junaq saqenk.</t>", "2": "<t>Toja' naq chixjunileb' li tenamit te'ril li xtiikilal laach'ool</t> <t>ut chixjunileb' li awab'ej te'xka'ya laaloq'al.</t> <t>Ak' k'ab'a'ej tate'xk'ab'a'in wi',<f>[239]</f></t> <t>a' li taak'ehe'q aawe xb'aan li Qaawa'.</t>", "3": "<t>Jo'kaqat ch'ina'usil koroon sa' ruq' li Qaawa',</t> <t>jo'kaqat xmatq'ab' li awab'ej chi ru'uj ruq' laaYos.</t>", "4": "<t>Ink'a' chik taayeemanq aawe: “Tz'eqtaananb'ilat”,</t> <t>chi moko taak'ab'a'in chik: “Sachalk na'ajej”,</t> <t>taayehe'q b'an aawe: “Aj k'ojob'anel inch'ool”,</t> <t>ut laach'och' tixk'ab'a'in: “Ixaqilb'ej”.<f>[240]</f></t> <t>Xb'aan naq li Qaawa' tixk'ul tz'aqal xch'ool aawik'in</t> <t>ut laach'och' taak'ame'q jo' jun ixaqilb'ej.</t>", "5": "<t>Jo' naq li saaj winq nasumlaak rik'in li tuq'ixq,</t> <t>jo'kan ajwi' naq taasumlaaq aawik'in laj Kab'lanel aawe.</t> <t>Jo' xsahil xch'ool li b'eelomej xb'aan li xsumraanm,</t> <t>jo'kanaq ajwi' laaYos aawik'in.</t>", "6": "<pb/><t>At Jerusalén, sa' xb'eeneb' laasuttz'akil xink'eheb' aj k'aak'alenel<f>[241]</f></t> <t>li ink'a' te'kanaaq chi ch'anch'o chi q'eq ut chi kutan.</t> <t>Laa'ex li nekepatz' xk'ab'a' li Qaawa', meekanab' aatinak,</t>", "7": "<t>meek'e chi hilank li Qaawa'</t> <t>toj reetal tixwaklesi wi' chik li xtenamit</t> <t>ut chixjunil li ruuchich'och' tixnima xloq'al Jerusalén.</t>", "8": "<t>Li Qaawa' kixye li xjurament sa' xk'ab'a' li xwankilal:</t> <t>“Maajoq'e chik tink'e laatriiw reheb' li xik' neke'ilok aawe,</t> <t>chi moko eb' li jalanil poyanam te'ruk' chik laab'iin li xatawasi wi' aawib',</t>", "9": "<t>laa'ex b'an texq'oloq, texyaloq xsahil ut teenima inloq'al;</t> <t>teexok ru li uub' ut teeruk' li xya'al</t> <t>chiru li xneb'aalil linsantil ochoch”.</t>", "10": "<t>Ex aj Jerusalén, elenqex, numenqex sa' li okeb'aal!</t> <t>Tehomaq li b'e chiru lintenamit.</t> <t>Tuqub'omaq, tuqub'omaq chi chaab'il li nimb'e ut isihomaqeb' li pek.</t> <t>Taqsihomaq leereetalil re naq taa'ile'q xb'aaneb' li tenamit.</t>", "11": "<t>K'ehomaq reetal naq li Qaawa' kixpuktesi resil a'in toj sa' xmaril li ruuchich'och':</t> <t>“Yehomaq re li tenamit Sión:</t> <t>Il, we' chaq laj Kolol aawe rochb'een chaq li xkolom,</t> <t>k'amolb'e chaq chiru li xq'ajkamunkileb' li ak xkoleb'”.<f>[242]</f></t>", "12": "<t>“Santil tenamit” taayeemanq reheb' laj Israel;</t> <t>“kolb'ileb' xb'aan li Qaawa'” te'xk'ab'a'in.</t> <t>Ut li tenamit Jerusalén tixk'ab'a'in: “Rahinb'il ru”,</t> <t>“Tenamit ink'a' chik tz'eqtaananb'il”.</t>"}