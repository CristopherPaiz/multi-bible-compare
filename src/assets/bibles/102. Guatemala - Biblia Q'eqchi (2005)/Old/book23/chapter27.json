{"1": "<pb/><t>Sa' li kutan a'an li Qaawa' tixrahob'tesi</t> <t>li xk'anti'il li palaw<f>[91]</f> li jwal xiwajel ru ut aj eelel,</t> <t>rik'in li xq'esnal ch'iich' li jwal kaw ut nim roq;</t> <t>tixkamsi ajwi' li mama' xul wank sa' li ha'.</t>", "2": "<pb/><t>Sa' li kutan a'an li Qaawa' tixye:</t> <t>“B'ichanqex sa' xk'ab'a' li awimq uub' li q'axal chaab'il.</t>", "3": "<t>Laa'in, li Qaawa', nin'ilok re</t> <t>ut kok'aq xsa' nint'aqresi.</t> <t>Nink'aak'ale chi q'eq ut chi kutan</t> <t>re naq maajun taach'e'oq re.</t>", "4": "<t>Ink'a' chik yo injosq'il rik'in.</t> <t>Wi ta wank li k'ix jo'wi' li pim sa' xyanq,</t> <t>laa'in teb'insach raj ut teb'ink'at chi junpaat</t> <t>jo' na'uxk re li k'im.</t>", "5": "<t>Ab'an wi eb' li xik' neke'ilok re lintenamit</t> <t>te'xpatz' xtenq'ankileb' we,</t> <t>xk'amaqeb' wan rib' sa' usilal wik'in;</t> <t>wik'in tento naq te'xk'am rib' sa' usilal!”.</t>", "6": "<pb/><t>Chiruheb' li kutan chaalel laj Jakob tixchap xxe';</t> <t>laj Israel taa'atz'umaq ut taak'ihanq,</t> <t>tixnujob'resi li ruuchich'och' rik'ineb' li ralal xk'ajol.</t>", "7": "<t>Li Yos ink'a' xrahob'tesiheb' laj Israel</t> <t>jo' kixb'aanu reheb' li ke'tawasink reheb';</t> <t>chi moko xsacheb' ru</t> <t>jo' kixkamsiheb' li ke'kamsink reheb' a'an.</t>", "8": "<t>Kixrahob'tesi li xtenamit naq kirisi sa' li xna'ajeb'</t> <t>ut kixtaqlaheb' sa' jalanil tenamit;</t> <t>kiraanilasiheb' chi najt xb'aan li xxiwajel josq'il,</t> <t>jo' naq na'apunk li kawil iq' nachalk sa' xjayal releb'l saq'e.</t>", "9": "<t>Ab'anan taakuymanq taasachmanq li xmaak laj Jakob,</t> <t>wi a'an tixputz'i chixjunileb' li artal</t> <t>jo' na'uxk re li xpekul li chun,</t> <t>ut maajunaq chik li pek, li che' malaj tijob'aal</t> <t>neke'loq'oniik wi' eb' li jalanil yos.</t>", "10": "<pb/><t>Li kawub'resinb'il tenamit xkanaak chi po'lemil,</t> <t>ut nakirirnak aj chik kama' li chaqich'och'</t> <t>b'arwi' eb' li wakax neke'ichajib'k</t> <t>ut neke'hilank chi xwa'b'al li xxaq li che'.</t>", "11": "<t>Naq eb' li ruq' che' neke'chaqik, neke'toqiik;</t> <t>toja' naq neke'chalk eb' li ixq</t> <t>ut neke'xtz'ab' xxameb' chiru.</t> <t>Li tenamit a'an maak'a' xna'leb',</t> <t>jo'kan naq Li kiyoob'tesink re, laj Winqob'resihom re,</t> <t>ink'a' taaril xtoq'ob'aal ru.</t>", "12": "<pb/><t>Naq taawulaq li kutan a'an,</t> <t>li Qaawa' tixsik'eb' chaq li poyanam</t> <t>chalen chaq chire li nima' Éwfrates toj chire li nima' re Ejiipt,</t> <t>jo' naq na'isiik rix li triiw;</t> <t>a'ut laa'ex aj Israel texxoke'q chejunjunqalil.</t>", "13": "<t>Sa' li kutan a'an taayaab'asiiq jun nimla pur,<f>[92]</f></t> <t>ut eb' li ke'xcha'cha'i rib' Asiria</t> <t>jo' ajwi' li ke'k'ame'k Ejiipt</t> <t>te'chalq chi xloq'oninkil ru li Qaawa',</t> <t>arin Jerusalén, sa' li santil tzuul.</t>"}