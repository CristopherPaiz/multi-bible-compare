{"1": "<pb/><t>Sa' li kutan a'an taaye:</t> <t>“Ninb'anyoxink chawu, at Qaawa',</t> <t>xb'aan naq xatjosq'o'k chiwu,</t> <t>ab'anan xch'anaak laajosq'il</t> <t>ut xak'ojob' wi' chik linch'ool.</t>", "2": "<t>A' li Yos nakolok we;</t> <t>k'ojk'o li waanm rik'in ut maak'a' ninxiwa.</t> <t>Li Qaawa' a'an linkawilal ut linmetz'ew,</t> <t>a'an laj kolol we”.<f>[57]</f></t>", "3": "<pb/><t>Chi sa sa' leech'ool teexok leeha'</t> <t>sa'eb' li xyo'leb'aal li kolb'a ib',</t>", "4": "<t>ut teeye sa' li kutan a'an:</t> <t>“Yoxinqex chiru li Qaawa'</t> <t>ut terq'usihomaq li xk'ab'a';</t> <t>puktesihomaq resil li xninqal xb'aanuhom,</t> <t>ch'olob'omaq reheb' li tenamit</t> <t>naq nim xwankil sa' xb'een chixjunil.</t>", "5": "<t>B'ichanqex chiru li Qaawa'</t> <t>xb'aan naq xb'aanu sachb'ach'oolej</t> <t>li tento taanawmanq sa' chixjunil li ruuchich'och'.<f>[58]</f></t>", "6": "<t>Japomaq eere chi b'ichank xb'aan xsahil leech'ool</t> <t>laa'ex li wankex Sión,</t> <t>xb'aan naq li Yos, li xSant laj Israel,</t> <t>wank sa' eeyanq rik'in xnimal xwankil”.</t>"}