{"1": "<pb/><t>K'ehomaq reetal naq li Qaawa', li Nimajwal Yos,</t> <t>tixkanab' Judá ut Jerusalén chi maak'a' chik wanq re,</t> <t>ut taarisi chixjunil li xwaheb' ut ruk'a'eb'.</t>", "2": "<t>Maak'a'aqeb' chik li kaweb' rib', eb' laj yalonel,</t> <t>laj raqol aatin ut li propeet,</t> <t>laj q'e ut li cheekel winq,</t>", "3": "<t>li xjolomileb' laj puub' ut li ninqeb' xwankil,</t> <t>laj k'ehol na'leb', li chaab'il chi q'ehink ut laj nawal.</t>", "4": "<t>Texink'e chi jolomiik xb'aaneb' li saaj al,</t> <t>ut eb' a'an te'taqlanq sa' eeb'een.</t>", "5": "<t>Li junjunq taaraj numtaak sa' xb'een li ras riitz'in:</t> <t>li saaj winq tixq'etq'eti rib' chiru li cheekel winq</t> <t>ut laj k'anjel tixpleeti li xnimal ru winq.</t>", "6": "<t>Taawulaq xkutankil naq junaq asb'ej tixsik' ru junaq riitz'in</t> <t>sa' rochoch li xyuwa' ut tixye re:</t> <t>“Laa'at wank aab'aatal: kanaaqat cho'q aj k'amol qab'e;</t> <t>laa'at tat-isinq qe sa' li rahilal wanko wi'”, cha'aq re.</t>", "7": "<t>Ab'anan li jun chik tixye sa' li kutan a'an:</t> <t>“Ink'a' tinruuq eetenq'ankil.</t> <t>Maak'a' tzekemq chi moko b'aatal sa' li wochoch,</t> <t>jo'kan naq mineek'e chi xjolominkil li tenamit”, cha'aq.</t>", "8": "<t>Relik chi yaal naq yo chi sache'k Jerusalén</t> <t>ut juk'b'il chik Judá,</t> <t>xb'aan naq ink'a' us li xyehom xb'aanuhomeb';</t> <t>xik' neke'ril li Qaawa' ut xe'xchiq' xjosq'il li Yos.</t>", "9": "<pb/><t>Chi xnaq' ruheb' nak'utunk li xmaa'usilaleb';</t> <t>moko muqmu ta li xmaakeb',</t> <t>chanchaneb' wi' laj Sodoom.</t> <t>Toq'ob'eb' xaq ru,</t> <t>xb'aan naq yookeb' chi xsik'b'al li xrahilaleb'!</t>", "10": "<t>Us xaq re li tiik xch'ool</t> <t>xb'aan naq tixyal xsahil li xchaab'il k'anjel.</t>", "11": "<t>Ab'an toq'ob' ru li ink'a' us xna'leb',</t> <t>xb'aan naq taaq'ajkamuuq jo' chanru li xyehom xb'aanuhom.</t>", "12": "<pb/><t>Jun saaj al yo chi rahob'tesink re lintenamit,</t> <t>ut ixqeb' li neke'numtaak sa' xb'een.</t> <t>Ex intenamit, eb' laj k'amol eeb'e yookeb' cheb'alaq'inkil</t> <t>ut chi xk'amb'al eeb'e chi xb'aanunkil li ink'a' us.</t>", "13": "<pb/><t>Xwakli chaq li Qaawa',</t> <t>ak xaqxo chi raqok aatin sa' xb'een li xtenamit.</t>", "14": "<t>Li Qaawa' xchalk chi xb'oqb'aleb' sa' raqb'a aatin,<f>[19]</f></t> <t>ut tixye reheb' li cheekel winq ut eb' laj k'amol xb'e li xtenamit:</t> <t>“Laa'ex xexsachok re li wawimq uub',<f>[20]</f></t> <t>ut xnujak leerochoch rik'in li k'aru xerelq'a reheb' li neb'a'.</t>", "15": "<t>Ab'anan k'aru leewankil naq yookex xrahob'tesinkil lintenamit</t> <t>ut xtawasinkileb' li neb'a'?”,</t> <t>chan li Qaawa', li Nimajwal Yos.</t>", "16": "<pb/>Li Qaawa' kixye ajwi' chi jo'ka'in: <pb/><t>“Eb' li ixq aj Sión q'axal neke'xk'e xwankil,</t> <t>neke'xja'ab' rib' naq neke'b'eek;</t> <t>jwal josq' josq' neke'ilok ut neke'xk'osatq li xyokb'</t> <t>yal re xk'eeb'al chi eek'ank li xsahob' ru li roqeb'.</t>", "17": "<t>Ab'an laa'in tinjo li rismal li xjolomeb' li rixqilaleb' Sión</t> <t>ut xutaanal te'kanaaq”, chan li Qaawa'.</t>", "18": "<pb/>Sa' li kutan a'an li Qaawa' trisi chixjunileb' li xsahob' ru eb' li ixq: li xsahob' ru li oqej, li kemb'il t'ikr,", "19": "eb' li q'ol, li xsahob' ru eb' li xkux uq'ej ut eb' li neke'xlan wi' li xjolomeb',", "20": "li ka'xik, li kareen neke'ruutz'u'uji wi' li roqeb', li xk'aamal xsa'eb', eb' li sununkil b'an ut li neke'xlukub' chi xkuxeb' re xkolb'aleb' rib' chiru li ink'a' us,", "21": "eb' li matq'ab', eb' li xsahob' ru li ru'ujeb',", "22": "li chaab'il aq'ej, li b'aatal, li nalanmank wi' li jolomej ut eb' li jelool,", "23": "eb' li lem, li aq'ej terto xtz'aq, li xb'ak'b'al li rismal xjolomeb' ut eb' li xt'ikr.", "24": "<pb/><t>Sa' li kutan a'an cho'q reeqaj li sununkil b'an taawanq li chu;</t> <t>cho'q reeqaj li k'aamal sa', a' chik li k'aam taak'eemanq;</t> <t>cho'q reeqaj li te'ok ismal, job'il jolomej chik taawanq;</t> <t>cho'q reeqaj li chaab'il b'aatal, a' chik li q'es ruhil t'ikr taawanq;</t> <t>ut li ch'ina'usal taasutq'iiq cho'q xutaan.</t>", "25": "<t>Eb' laapoyanamil te'oso'q chi q'esnal ch'iich'</t> <t>ut eb' li kaweb' rib' te'kamq sa' li yalok.</t>", "26": "<t>Junes yaab'ak ut tz'uyink taawanq chireheb' li okeb'aal,</t> <t>ut aajunes aj chik laa'at tatk'ojlaaq sa' li pojtz'.<f>[21]</f></t>"}