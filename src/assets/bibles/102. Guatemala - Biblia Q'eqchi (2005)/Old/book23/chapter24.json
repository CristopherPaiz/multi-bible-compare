{"1": "<pb/><t>Ilomaq, li Qaawa' ok re chi xsachb'al li ruuchich'och':</t> <t>tixyamtesi, tixchiq'le ru</t> <t>ut tixcha'cha'i chixjunileb' li poyanam.</t>", "2": "<t>Juntaq'eet li rahilal te'xk'ul laj tij ut li tenamit,</t> <t>laj mun jo' ajwi' laj eechal re;</t> <t>li moos ixq jo' ajwi' laj eechal re;</t> <t>li nak'ayink ut li naloq'ok;</t> <t>li nato'onink ut li nak'ehok to';</t> <t>li nak'asok ut li nak'ehok k'as.</t>", "3": "<t>Taasache'q chi junajwa li ruuchich'och',</t> <t>tik maak'a' chik tkanaaq chiru,</t> <t>xb'aan naq jo'kan xyehom li Qaawa'.</t>", "4": "<t>Ra rilb'al li ch'och' naq yo chi chaqik ru,</t> <t>li ruuchich'och' yo chi oso'k ut chi sachk;</t> <t>k'ajo' naq ra sa' xch'ool chixjunil li choxach'och'.</t>", "5": "<t>Xmuxe'k ru li ch'och' xb'aaneb' li poyanam,</t> <t>xb'aan naq ink'a' xe'xpaab' li chaq'rab',</t> <t>xe'xq'et b'an raatin li Qaawa'</t> <t>ut xe'xsach xwankil li loq'laj Sumwank.</t>", "6": "<t>Jo'kan naq li xmajewahom li Yos xchalk sa' xb'een li ruuchich'och',</t> <t>xsache'k ru chixjunil</t> <t>ut eb' li poyanam yookeb' chi k'uluk rahilal.</t> <t>Xb'aan li xmaa'usilaleb' yookeb' chi oso'k li tenamit</t> <t>ut yal wiib' oxib' aj chik xe'kanaak.</t>", "7": "<pb/><t>Xlajk li b'iin ut xe'chaqik li xtoonal li uub';</t> <t>k'ajo' xrahil xch'ooleb' li sa xe'wank junxil.</t>", "8": "<t>Ink'a' chik neke'eek'ank eb' li wajb',</t> <t>ink'a' chik na'ab'iik xyaab' li aarp</t> <t>ut xraqe'k li xsahil xch'ooleb' li neke'ninq'ehik.</t>", "9": "<t>Maajun chik na'uk'ak b'iin naq yo li b'ichank,</t> <t>ut jwal k'a aj chik li uk'a' cho'q reheb' li neke'uk'ak.</t>", "10": "<t>Xjuk'mank li tenamit ut xkanaak chi po'lemil,</t> <t>saq tz'apink aj chik eb' li ochoch</t> <t>ut maajun chik naru chi ok chisa'.</t>", "11": "<t>Neke'yaab'ak li poyanam sa'atqeb' li b'e</t> <t>xb'aan xmajelal li b'iin;</t> <t>x'oso'k chixjunil li sahil ch'oolej</t> <t>ut xraqe'k li sahil wank sa' ruuchich'och'.</t>", "12": "<t>Junaatal xkanaak li tenamit,</t> <t>ut kok' taq much' xkanaak li okeb'aal.</t>", "13": "<pb/><t>Sa' chixjunileb' li tenamit li wankeb' sa' ruuchich'och'</t> <t>taak'ulmanq jo' naq nach'oxe'k ru li oliiw,</t> <t>malaj jo' naq nasakoniik ru li uub' sa' xraqik.</t>", "14": "<t>Eb' li te'kole'q te'xjap re xb'aan xsahil xch'ooleb'</t> <t>sa' xk'ab'a' li xnimal xloq'al li Qaawa',</t> <t>chalen chaq toj chire li palaw.</t>", "15": "<t>Jo'kan ajwi' sa' xjayal releb'l saq'e</t> <t>ut sa'eb' li tenamit wankeb' sa' sutha',</t> <t>taaterq'usiiq xk'ab'a' li Qaawa', li xYos laj Israel.</t>", "16": "<t>Sa' xkaaxukuutil li ruuchich'och' naqab'i li b'ichank:</t> <t>“Chinimaaq xloq'al li jwal tiik xch'ool”. <pb/>A'ut laa'in xinye: “Toq'ob' xaq wu, toq'ob' xaq wu, xin'oso'k!”.</t> <t>Eb' laj b'alaq' yookeb' chi b'alaq'ik,</t> <t>ut k'ajo' li maa'usilal neke'xb'aanu!</t>", "17": "<t>Li xiwak, li jul ut li ra'al na'oyb'enink eere</t> <t>laa'ex li wankex sa' ruuchich'och'.</t>", "18": "<t>Li ani ink'a' taakamq xb'aan li xxiw</t> <t>toxt'ane'q sa' li jul;</t> <t>ut li taa'elq chaq sa' li jul</t> <t>toxt'ane'q sa' li ra'al.<f>[84]</f> <pb/>Taateeq'uuq li choxa ut taachalq chaq li b'ut'iha',</t> <t>ut te'chiq'chiq'iiq eb' li roqechal li ruuchich'och'.</t>", "19": "<t>Li ruuchich'och' taa'eek'asiiq sa' xna'aj,</t> <t>taapuk'e'q, taa'itz'e'q toj reetal kok'putz' taakanaaq.</t>", "20": "<t>Taktotq aj chik li ruuchich'och' jo' junaq kalajenaq,</t> <t>ut taat'uyleeq jo' na'uxk re li ab'.</t> <t>K'ajo' raalal li maak sa' xb'een:</t> <t>taat'ane'q ut ink'a' chik taawakliiq.</t>", "21": "<pb/><t>Sa' li kutan a'an li Qaawa' taaraqoq aatin</t> <t>sa' xb'eeneb' li wankeb' xwankil taqe'q sa' li choxa,</t> <t>ut arin taq'a, sa' xb'eeneb' li wankeb' xwankil sa' ruuchich'och'.</t>", "22": "<t>Tixch'utub', tixtuub' chixjunileb'</t> <t>ut tixtz'apeb' sa' tz'alam chiru k'iila chihab',</t> <t>ut moqon chik te'k'ehe'q sa' tojb'amaak.</t>", "23": "<t>Naq li Qaawa', li Nimajwal Yos, taa'awab'ejinq</t> <t>sa' li tzuul Sión ut Jerusalén,</t> <t>li po ut li saq'e te'q'oqyino'q ru</t> <t>ut eb' laj k'amol b'e te'ril li xloq'al li Qaawa'.</t>"}