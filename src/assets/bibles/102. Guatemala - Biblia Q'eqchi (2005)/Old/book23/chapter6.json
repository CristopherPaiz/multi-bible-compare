{"1": "<pb/>Sa' li chihab' naq kikamk laj Osías,<f>[27]</f> li awab'ej, kiwil li Qaawa' k'ojk'o sa' jun k'ojarib'aal jwal ch'ina'us ut najt xteram. Nujenaq li rochoch li Yos rik'in xb'as li xb'aatal.", "2": "Ut sa' xb'een A'an xaqxookeb' wiib' chi ánjel sutsuukeb' xb'aan li xam; li junjunq wank waqitq xxik': junq sumal li xxik' neke'xtz'ap wi' li xnaq' ruheb', junq sumal tz'aptz'ookeb' wi' li roqeb' ut li junq sumal chik a'an neke'rupupik wi'.", "3": "Ut neke'xjap re chirib'ileb' rib' chi xyeeb'al: “Sant, Sant, Sant li Qaawa', li Nimajwal Yos.<f>[28]</f> Nujenaq chixjunil li ruuchich'och' rik'in li xloq'al!”, chankeb'.", "4": "<pb/>Naq ki'ab'iik li xyaab' kuxej a'an, eb' li roqechal li okeb'aal ke'eek'anje'k sa' xna'ajeb', ut li kab'l kinujak chi sib'.<f>[29]</f>", "5": "Ut kinye sa' inch'ool: “Toq'ob' xaq wu, xin'oso'k,<f>[30]</f> xb'aan naq laa'in jun li winq ninye li ink'a' us ut wankin sa' jun tenamit aj maak. Xwil rik'in wu li Awab'ej, a' li Nimajwal Yos!”.", "6": "<pb/>Toja' naq jun reheb' li ánjel kichalk wankin wi', ut kixk'am chaq li ru xam li kixxok chaq sa' li artal rik'in jun li chapleb' ch'iich'.", "7": "Kixtoch' li xtz'uumal we rik'in li lochlookil ru xam ut kixye: “K'e reetal, rik'in li ru xam a'in xinch'e' li xtz'uumal aawe. Kuyb'il sachb'il chik laamaak”, chan.", "8": "<pb/>Ut kiwab'i li Qaawa' yo chaq chi xyeeb'al: “Ani tintaqla? Ani taaxik sa' qak'ab'a' laa'o?”. <pb/>Laa'in kinye: “Waaye'in arin, at Qaawa'. Taqlahin laa'in”.", "9": "<pb/>Toja' naq kixye we: <pb/><t>“Ayu ut ye li aatin a'in reheb' li tenamit:</t> <t>«Rik'in leexik tex'ab'inq ut ink'a' teetaw ru;</t> <t>teek'e eech'ool chi ilok ut maak'a' teeril».</t>", "10": "<t>Kawub'resi li xch'ooleb' li tenamit a'in,</t> <t>chajipob'resi li xxikeb'</t> <t>ut chamutz' li ruheb'.</t> <t>Mare anchal te'iloq rik'ineb' li ru,</t> <t>te'ab'inq rik'ineb' li xxik,</t> <t>te'xtaw xyaalal sa' xch'ooleb' ut te'xjal xk'a'uxeb',</t> <t>ut laa'in teb'ink'irtasi”,<f>[31]</f> chan.</t>", "11": "<pb/>Ut laa'in kinpatz' re: <pb/><t>“Jo'q'e taak'ulmanq a'an, at inQaawa'?”, chankin.</t> <pb/>Ut a'an kixye we: <pb/><t>“Toj reetal te'juk'manq eb' li tenamit</t> <t>ut maajun chik poyanam wanqeb' chisa';</t> <t>toj te'oso'q chixjunileb' li winq sa'eb' li ochoch</t> <t>ut nakirirnak te'kanaaq eb' li k'aleb'aal,</t>", "12": "<t>toj te'isiiq chixjunileb' li poyanam xb'aan li Qaawa'</t> <t>ut yamyotq tkanaaq li xna'ajeb'.</t>", "13": "<t>Us ta jun aj chik li poyanam tkanaaq sa' xyanq li lajeetq,</t> <t>taasache'q ajwi' ru a'an</t> <t>jo' na'uxk re li ji malaj li tz'unu'j che' naq nayok'mank:</t> <t>ka'aj chik li xtoonal nakanaak.</t> <t>Ab'anan sa' li xtoonal taa'elq jun li santil tuxm”, chan li Qaawa'.</t>"}