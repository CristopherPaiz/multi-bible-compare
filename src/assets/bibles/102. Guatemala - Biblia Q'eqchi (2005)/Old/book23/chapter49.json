{"1": "<pb/><t>Ab'ihomaqin, ex tenamit li wankex chaq chire li palaw,</t> <t>k'ehomaq reetal, laa'ex li wankex chaq chi najt.</t> <t>Li Qaawa' kinxb'oq chaq naq toj wankin rik'in linna'<f>[170]</f></t> <t>ut kixye link'ab'a' naq toj maji' ninyo'laak.</t>", "2": "<t>Kixk'e chi xtz'uumal we li aatinak chi yaal,</t> <t>jo' tawi' li q'esnal ch'iich',<f>[171]</f></t> <t>ut kinxkol rik'in xwankilal li ruq';</t> <t>kinxji' jo' jun simaj q'esq'es li ru'uj</t> <t>ut sa' rochochil li simaj kinxk'uula.</t>", "3": "<t>Ut kixye we: “At Israel, laa'at laj k'anjel chiwu</t> <t>ut aawik'in tink'ut inloq'al”, chan.</t>", "4": "<t>Xb'aan naq laa'in kink'oxla:</t> <t>“Maak'a' aj e naq xinyal inq'e chi k'anjelak,</t> <t>yal xintawasi wib' chi maak'a' rajb'al”.</t> <t>Ab'anan ninb'aanu link'anjel sa' xk'ab'a' li Qaawa'</t> <t>ut linq'ajkamunkil wan chaq rik'in linYos.</t>", "5": "<t>Tintaw inloq'al chiru li Qaawa'</t> <t>ut A'an tz'aqal li nak'ehok inkawilal. <pb/>Ut anaqwan kixye we li Qaawa',</t> <t>li kik'uub'ank chaq we rik'in linna'</t> <t>re naq tink'anjelaq chiru,</t> <t>re xsutq'isinkil chaq wi' chik laj Jakob rik'in A'an</t> <t>ut re xjunajinkileb' li ralal xk'ajol laj Israel:</t>", "6": "<t>“Moko tz'aqal ta naq aj k'anjelat chiwu</t> <t>yal re xwaklesinkil li xteepal laj Jakob</t> <t>ut xsutq'isinkileb' chaq wi' chik eb' laj Israel li xe'kole'k.</t> <t>Xatinxaqab' aj b'an wi' cho'q xsaqenkeb' li poyanam,<f>[172]</f></t> <t>re naq taawulaq linkolb'a ib' toj sa' xmaril li ruuchich'och'”.<f>[173]</f></t>", "7": "<pb/><t>A'in xyehom li Qaawa', laj Kolonel ut li xSant laj Israel;</t> <t>jo'ka'in kixye re li jun li jwal tz'eqtaananb'il.</t> <t>A'in xyehom li Yos re li jun majewanb'il sa' xyanqeb' chixjunileb' li tenamit,</t> <t>re li wank chi munil rub'el xwankileb' li josq' aj rahob'tesinel:</t> <t>“Naq eb' li awab'ej ut eb' li xninqal ru winq te'ril aawu,</t> <t>te'xaqliiq ut te'xk'utzub' rib' chawu,</t> <t>xb'aan naq laa'in li Qaawa', li xSant laj Israel:</t> <t>laa'in xinsik'ok aawu ut ninb'aanu li k'aru ninyeechi'i”.</t>", "8": "<t>Jo'ka'in kixye li Qaawa':</t> <t>“Sa' chaab'il kutan xatwab'i,</t> <t>sa' xq'ehil li kolb'a ib' xatintenq'a.<f>[174]</f></t> <t>Xatinyoob'tesi ut xatinxaqab'</t> <t>chi xk'ojob'ankil li sumwank rik'in li tenamit,</t> <t>re xwaklesinkil wi' chik li na'ajej</t> <t>ut xjek'inkil li ch'och' ak sachb'il xchaab'ilal;</t>", "9": "<t>re xyeeb'al reheb' li wankeb' sa' tz'alam:</t> <t>«Elenqex chaq»,</t> <t>ut li wankeb' chaq sa' aak'ab':</t> <t>«K'utomaq eerib'».</t> <t>Sa' chixjunileb' li b'e te'xtaw chaab'il pach'aya'</t> <t>jo'wi' xwaheb' li ketomq chiru chixjunileb' li tzuul.</t>", "10": "<pb/><t>“Ink'a' te'tz'okaaq chi moko te'chaqiq re;</t> <t>ink'a' te'k'ate'q xb'aan li tiqwal iq' chi moko xb'aan xtiqwal li saq'e.</t> <t>Xb'aan naq Li na'uxtaanank ruheb'</t> <t>tixk'am xb'eheb' toj wan wi' li yu'amha'.<f>[175]</f></t>", "11": "<t>Laa'in tintehoq b'e sa' chixjunileb' li k'iche'</t> <t>ut taatuqub'aaq ru chixjunil li b'e ak wank”, chan li Yos.</t>", "12": "<pb/><t>K'e reetal, wankeb' te'chalq chaq chi najt;</t> <t>wankeb' te'chalq sa' xjayal releb'l iq' ut sa' rokeb'l li saq'e,</t> <t>ut wankeb' chik te'chalq chaq sa' xteepal Sinín.</t>", "13": "<t>Ex choxa ut ruuchich'och',</t> <t>japomaq eere xb'aan xsahil eech'ool.</t> <t>Ex tzuul, pisk'onqex ut b'ichanqex,</t> <t>xb'aan naq li Qaawa' xk'ojob' xch'ool li xtenamit</t> <t>ut xril xtoq'ob'aal ruheb' li wankeb' sa' rahilal.</t>", "14": "<pb/><t>“«Xinxkanab' li Qaawa',</t> <t>xinsachk sa' xch'ool linYos», chan laj Sión.</t>", "15": "<t>Ab'anan, ma wank tab'i' junaq na'b'ej nasachk sa' xch'ool li xk'uula'al</t> <t>malaj naxkanab' xraab'al li tz'aqal ralal?</t> <t>Us ta jo'kan naxb'aanu junaq na'b'ej,</t> <t>a'ut laa'in ink'a' tatinsach sa' inch'ool.</t>", "16": "<t>K'e reetal naq sa' li wuq' tz'iib'anb'ilat,</t> <t>junelik yookin chi rilb'aleb' laasuttz'akil.</t>", "17": "<t>Sa' junpaat te'chalq li te'waklesinq aawe</t> <t>ut te'elq aawik'in eb' li xe'juk'uk ut xe'sachok aawe.</t>", "18": "<t>Taqsi laawilob'aal ut ilon chasutam:</t> <t>chixjunileb' a'in yookeb' chi ch'utlaak</t> <t>ut xe'sutq'iik chaq wi' chik aawik'in. <pb/>“Laa'in li Qaawa' ninye injurament</t> <t>naq chixjunileb' a'in chanchanaqeb' junaq lemtz'il q'ol,</t> <t>jo'kaqeb' li xsahob' ru junaq tuq'ixq ok re chi sumlaak.</t>", "19": "<t>Xb'aan naq laatenamit po'lem naq xwank,</t> <t>xjuk'mank ut nakirirnak xkanaak;</t> <t>ab'an anaqwan jwal taakach'ino'q ru</t> <t>xb'aan xk'ihaleb' li wanqeb' chisa',</t> <t>ut eb' li xe'sachok aawe jwal najt chik wanqeb'.</t>", "20": "<t>Eb' laawalal li xaye naq xe'sachk chawu,</t> <t>te'xye wi' chik sa' laaxik:</t> <t>«Li tenamit a'in q'axal kach'in cho'q qe;</t> <t>k'e jalan chik qana'aj re naq sa toowanq chisa'», cha'qeb'.</t>", "21": "<t>Ut taaye ajwi' sa' laach'ool:</t> <t>«B'ar anchal xe'chalk chaq eb' li kok'al a'in?</t> <t>Maak'a'eb' chaq walal</t> <t>xb'aan naq jo'kin junaq xma'al ixq naq xinwank;</t> <t>xintz'eqtaanaak ut xin'isiik sa' lintenamit.</t> <t>Ut eb' a'in ani xe'k'iiresink reheb'?</t> <t>Xb'aan naq laa'in xinkanaak injunes.</t> <t>B'ar put xe'chalk a'in chi jo'kanan?»”.<f>[176]</f></t>", "22": "<pb/><t>Jo'ka'in kixye li Qaawa' Yos:</t> <t>“Laa'in tink'ut li wuq' chiruheb' li tenamit</t> <t>ut tink'e junaq eetalil cho'q reheb' li poyanam,</t> <t>re naq te'xk'am chaq chi q'unq'u eb' laawalal</t> <t>ut eb' laarab'in te'k'ame'q chaq sa' xb'eeneb' xtel.<f>[177]</f></t>", "23": "<t>Eb' li awab'ej a'anaqeb' laj ilol aawe,</t> <t>ut li xrab'ineb' a'anaqeb' ruuchil laana'.</t> <t>Te'xwiq'ib' rib' chawu toj chiru ch'och',</t> <t>ut chi ru'uj raq'eb' texmes li pojtz' chawoq.</t> <t>Chi jo'kan taanaw naq laa'in li Qaawa'</t> <t>ut maajoq'e te'xutaanaq li neke'yo'onink wik'in”.</t>", "24": "<pb/><t>Ma naru tab'i' xmaq'b'al li k'aru xreechani junaq kaw rib'?</t> <t>Malaj naru chi elelik junaq preex chiru li josq' aj winq?</t>", "25": "<t>Li Qaawa' naxye naq naruuk:</t> <t>“Eb' li wankeb' chi preexil te'maq'e'q chiru li kaw rib',</t> <t>ut li reechanihom li josq' aj winq taa'eleliq chiru.</t> <t>Laa'in tinyaloq rik'ineb' li te'raj yalok aawik'in,</t> <t>ut tinkoleb' laawalal aak'ajol.<f>[178]</f></t>", "26": "<t>Tink'eheb' chi xtiweb' rib' li xe'rahob'tesink aawe,</t> <t>ut te'ruk' li xkik'eleb'</t> <t>jo' tawi' eb' li neke'kalaak rik'in li chaab'il b'iin.</t> <t>Toja' naq chixjunileb' te'xnaw naq laa'in li Qaawa', laj Kolol aawe,</t> <t>li xNimajwal Yos laj Jakob</t> <t>li xin'isink chaq aawe sa' laarahilal”.</t>"}