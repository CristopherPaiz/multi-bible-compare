{"1": "<pb/><t>“Ani li kaqkaq raq',</t> <t>li yo chaq chi chalk Bosrá, sa' xteepal Edom?<f>[243]</f></t> <t>Q'axal ch'ina'us li xtiqib'ankil naq yo chaq chi chalk,</t> <t>rik'in xnimal xwankil”. <pb/>“Laa'inin, li nin'aatinak rik'in tiikil ch'oolej</t> <t>ut q'axal nim inwankil chi kolok”.</t>", "2": "<pb/><t>“K'a'ut naq kaqkaq laawaq',</t> <t>jo' li raq' junaq aj yatz'ol ru li uub'?”.</t>", "3": "<pb/><t>“Yaal, injunes xinyatz' ru li uub'<f>[244]</f></t> <t>chi maajun reheb' lintenamit xtenq'ank we.</t> <t>Xinyeq'iheb' sa' woq eb' li xik' neke'ilok we</t> <t>ut xinteniheb' chi k'ajo' injosq'il.</t> <t>Li xkik'eleb' xpach'ok chiwix ut xintz'ajni chixjunil li waq'.<f>[245]</f></t>", "4": "<t>A'in li xkutankil li raqok aatin li wank sa' inch'ool;</t> <t>xwulak xq'ehil li eeqajunk ut xkolb'al lintenamit.</t>", "5": "<t>Xin'ilok chinsutam ut maajun aj tenq' xintaw;</t> <t>k'ajo' xsachik linch'ool xb'aan naq maajun wank chintenq'ankil.</t> <t>A' linkawilal xkolok we,</t> <t>ut xb'aan xxamlel linjosq'il xintaw xkawub' li waanm.<f>[246]</f></t>", "6": "<t>Xinyeq'iheb' li tenamit xb'aan linjosq'il,</t> <t>xinsach ruheb' ut li xkik'eleb' xb'eek chiru ch'och' naq xe'oso'k”.</t>", "7": "<t>Nawaj xjultikankil li ruxtaan li Qaawa'</t> <t>ut xb'ichankil li xnimal xloq'al,</t> <t>sa' xk'ab'a' jo'nimal li kixb'aanu qe,</t> <t>xb'aan li xrahom sa' xb'eeneb' li ralal xk'ajol laj Israel,</t> <t>li kixk'utb'esi rik'in ruxtaanankil qu</t> <t>ut qusilankil xb'aan li xnimal xchaab'ilal li xch'ool.</t>", "8": "<t>Li Qaawa' kixye: “Relik chi yaal naq a'aneb' lintenamit,</t> <t>a'aneb' li walal li maajoq'e tine'xb'alaq'i”.</t> <t>Ut A'an kikolok reheb'</t>", "9": "<t>chiru chixjunil li rahilal.</t> <t>Maawa' junaq xtaql chi moko junaq ánjel li kikolok reheb',</t> <t>a' aj b'an wi' li Qaawa' kikolok.<f>[247]</f></t> <t>Xb'aan li xrahom ut li ruxtaan kixkoleb',</t> <t>kixwaklesiheb' ut kixk'ameb' chaq chi q'unq'u chalen chaq junxil.</t>", "10": "<t>A'ut eb' a'an ke'xq'etq'eti rib' chiru</t> <t>ut ke'xmajewa li xsantil musiq';</t> <t>jo'kan naq li Qaawa' xik' chik kirileb'</t> <t>ut ki'ok chi yalok rik'ineb'.<f>[248]</f></t>", "11": "<t>Toja' naq kijultiko'k reheb' li kutan junxil chaq</t> <t>naq laj Moisés kixkol li xtenamit ut ke'xpatz'i rib' chirib'ileb' rib':</t> <t>“B'ar wank li Yos li ki'isink chaq re laj Moisés sa' li nima'</t> <t>ut kixkol laj k'aak'alehom re li xketomq?</t> <t>B'ar wank li Qaawa' li kixk'e li xsantil musiq' re laj Moisés</t>", "12": "<t>ut kirochb'eeni rik'in li xnimal xwankil?</t> <t>Kixjach ru li palaw sa' wiib' chiruheb'<f>[249]</f></t> <t>re naq nawnooq li xk'ab'a' chi junelik;</t>", "13": "<t>kixnumsi li xtenamit sa' xchamal li palaw,</t> <t>jo' tawi' junaq kawaay chi aanilak sa' li chaqich'och',</t> <t>ut ink'a' ke'tichk'ok li roqeb',</t>", "14": "<t>chanchaneb' li ketomq li neke'b'eek chiru taq'a”.</t> <t>Li xmusiq' li Qaawa' kik'amok reheb' chi hilank.<f>[250]</f></t> <t>Jo'ka'in naq kab'eresiheb' laatenamit, at Qaawa',</t> <t>re naq nawnooq laak'ab'a' chi junelik.</t>", "15": "<pb/><t>At Qaawa', ilon chaq toj sa' choxa</t> <t>ut k'e reetal toj sa' chaq laasantil na'aj nakathilank wi'.</t> <t>B'ar xkoho li xnimal laarahom ut laakawilal?</t> <t>K'a'ut naq ink'a' namayok b'ayaq laawaanm?</t> <t>Ma x'oso'k tab'i' laawuxtaan cho'q qe?</t>", "16": "<t>Laa'at li qana' qayuwa'!</t> <t>Us ta laj Abrahán ink'a' nokooxk'e sa' xch'ool</t> <t>chi moko nokoojultiko'k re laj Israel,</t> <t>a'ut laa'at li qana' qayuwa', at Qaawa';</t> <t>chalen chaq sa' xtiklajik laa'at laj kolol qe.<f>[251]</f></t>", "17": "<t>K'a'ut naq xoohaakanab' chi sachk, at Qaawa'?</t> <t>K'a'ut naq xjipo'k li qach'ool re naq ink'a' chik xqak'e aaloq'al?</t> <t>Kim wi' chik, at Qaawa', sa' xk'ab'a'eb' laj k'anjel chawu,</t> <t>sa' xk'ab'a' laaweechanihom, a' laatenamit.</t>", "18": "<t>Yal jun k'amok ajwi' eb' li xik' neke'ilok qe xe'reechani laasantil tenamit</t> <t>ut xe'okje'k sa' laaloq'laj ochoch.</t>", "19": "<t>Yooko chi xk'ulb'al chanchan naq maajun sut xqak'ab'a'in laak'ab'a',</t> <t>chanchano jun tenamit li maajun sut xat-awab'ejink sa' xb'eeneb'.</t>"}