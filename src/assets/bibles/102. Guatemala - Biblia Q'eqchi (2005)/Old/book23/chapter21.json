{"1": "<pb/>Resilal li rahilal tixk'ul li chaqich'och' wank chire li palaw: <pb/><t>Jo' li kaqsut-iq' nanume'k Nejeb,</t> <t>jo'kan ajwi' yo chaq chi chalk li nimla rahilal sa' li chaqich'och',</t> <t>sa' li tenamit xiwajel ru.</t>", "2": "<t>Q'axal xiwajel rilb'al li moy u xk'utb'esiik chiwu:</t> <t>laj b'alaq' naxyal xq'e chi b'alaq'ik</t> <t>ut laj sachonel yo chi sachok.</t> <t>Ayuqex chi yalok, ex aj Elam!</t> <t>Sutomaq li tenamit, ex aj Media!</t> <t>Maak'a' chik ilok toq'ob'aal u anaqwan.</t>", "3": "<t>Jo'kan naq naxiwak xsa' linsa',</t> <t>nachalje'k inrahilal jo' li ixq ok re chi alank,</t> <t>nasachk inna'leb' xb'aan xrahil linch'ool</t> <t>ut k'ajo' naq ninxiwak xb'aan li nawil.</t>", "4": "<t>Tik xsachk inna'leb'</t> <t>ut nachalk ke chiwix xb'aan linxiw;</t> <t>xiwajel aj chik cho'q we naq na'ewuuk</t> <t>ut ink'a' chik sa wankin naq na'ok li q'oqyink.</t>", "5": "<t>Ak xkawresiik li tzekemq,</t> <t>ak xhelmank li t'ikr chiru li meex,</t> <t>ak yo li wa'ak ut li uk'ak.</t> <t>Xaqlinqex chi yalok, ex aj jolominel,</t> <t>ut ji'omaq ru li ch'iich' nekekol wi' eerib'!</t>", "6": "<t>Xb'aan naq jo'ka'in kixye we li Qaawa':</t> <t>“Ayu ut xaqab' junaq aj k'aak'alehom re li tenamit</t> <t>li taayehoq resil chixjunil li k'aru taaril.</t>", "7": "<t>Wi taarileb' li b'eleb'aal ch'iich'</t> <t>kelonb'ileb' chaq xb'aan junq sumal chi kawaay,</t> <t>malaj taarileb' li winq yooqeb' chi chalk chirix b'uur malaj kameey,</t> <t>chixk'eeq reetal chi us”.</t>", "8": "<pb/><t>Ut laj k'aak'alenel kixjap re chi xyeeb'al:</t> <t>“Sa' linna'aj wankin rajlal kutan, at Qaawa',</t> <t>ut ninjor li q'oqyink chi k'aak'alenk arin.</t>", "9": "<t>We' chaq jun li b'eleb'aal ch'iich'</t> <t>kelonb'il chaq xb'aan jun sumal chi kawaay”, chan.</t> <t>Toja' naq jun chik li winq kixye:</t> <t>“X'oso'k, x'oso'k li tenamit Babilonia.<f>[76]</f></t> <t>Ut chixjunileb' li xjalam u li xyoseb'</t> <t>xlaje'puk'iik chiru ch'och'”, chan.</t>", "10": "<pb/><t>Ex intenamit, q'axal ra xek'ul</t> <t>jo' na'uxk re li triiw nayeq'iik re risinkil li rix.</t> <t>Li k'aru xwab'i rik'in li Nimajwal Yos, li xYos laj Israel,</t> <t>a'an ajwi' li xinnumsi chawu.</t>", "11": "<pb/>Resilal li rahilal tixk'ul li tenamit Edom: <pb/><t>Jun li winq kixpatz' chaq we toj Seír:</t> <t>“At aj k'aak'alenel, jo'q'e honal wanko re li q'oqyink?</t> <t>At aj k'aak'alenel, jo'q'e honal wanko re li q'oqyink?”, chan.</t>", "12": "<t>Ut laj k'aak'alenel kixye:</t> <t>“Ak saqewk re,</t> <t>ab'anan chalk wi' chik re li q'oqyink.</t> <t>Wi teeraj patz'ok, patz'onqex,</t> <t>ab'an sutq'inqex chaq wi' chik”.</t>", "13": "<pb/>Resilal li rahilal tixk'ul Arabia: <pb/><t>Laa'ex aj Dedán li nekenumsi li q'oqyink sa'atqeb' li junesal na'ajej re Arabia,</t>", "14": "<t>elqex chaq chi xk'eeb'al ruk'a' li taachaqiq re.</t> <t>Laa'ex li wankex sa' xteepal Temá,</t> <t>elqex chaq chi xk'eeb'al xtzekemq li yo chi elelik.</t>", "15": "<t>Xb'aan naq yookeb' chi elelik chiru li kamk ut li nimla yalok,</t> <t>chiru li q'esnal ch'iich' ut li simaj li ak yo'oon wank.</t>", "16": "<pb/>Jo'ka'in xyehom we li Qaawa': “Sa' jun chihab', jo' xchihab' li nakutanib'k, taa'oso'q chixjunil li xloq'al Kedar.", "17": "Ut ink'a' chik k'iheb' laj Kedar te'kanaaq, li jwal kaweb' rib' chi kutuk rik'in simaj”, chan. A' li Qaawa', li xYos laj Israel, xyehok chi jo'kan."}