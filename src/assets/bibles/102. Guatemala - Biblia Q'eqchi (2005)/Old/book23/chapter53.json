{"1": "<pb/><t>Ani xpaab'ank re li esil xqaye?<f>[194]</f></t> <t>Ani xk'ute' wi' li xnimal xwankil li Qaawa'?<f>[195]</f></t>", "2": "<t>Laj K'anjel a'an xk'iik chiru li Qaawa'</t> <t>jo' jun toon chi che' li xmoqk sa' li chaqich'och'.</t> <t>Moko ch'ina'us ta na'ilok chi moko wank xloq'al;</t> <t>maak'a' junaq k'a' tawi' ru tqak'e wi' xwankil.</t>", "3": "<t>A'an tz'eqtaananb'il ut xik' ilb'il xb'aaneb' li poyanam,<f>[196]</f></t> <t>a'an jun li winq junes ra naril ut k'aynaq chi k'uluk rahilal;</t> <t>chanchan junaq li maajun naraj ilok re,</t> <t>majewanb'il chi moko xqak'e sa' xnaq' qu.</t>", "4": "<t>A'an xk'uluk re li qayajel</t> <t>ut xkuy riiqaninkil li qarahilal.<f>[197]</f></t> <t>Xqak'oxla naq xrape', xtiq'e' ut xrahob'tesiik xb'aan li Qaawa'.</t>", "5": "<t>Ab'anan xtiq'e' xb'aan li qamaak</t> <t>ut xrahob'tesiik xb'aan li qamaa'usilal.</t> <t>Rik'in li rahob'tesiik kixk'ul, xk'e qe li tuqtuukilal</t> <t>ut rik'in li xtiq'ilal xook'irtasiik laa'o.<f>[198]</f></t>", "6": "<pb/><t>Chiqajunilo xoosachk jo'eb' li karneer,<f>[199]</f></t> <t>ak xb'e xb'e xk'am li junjunq.</t> <t>Ut li Qaawa' xk'e chiriiqani li qamaak chiqajunilo.</t>", "7": "<t>Naq xrahob'tesiik, xkub'si xwankil,</t> <t>chi moko xye jun t'orolaq li raatin.</t> <t>Jo' jun ch'ina karneer ok re chi kamsiik,<f>[200]</f></t> <t>jo' jun karneer maak'a' naxye naq nab'ese'k li rismal,</t> <t>jo'kan ajwi' a'an ink'a' xte li xtz'uumal re chi aatinak.</t>", "8": "<t>Xe'xchap, xe'xraq aatin sa' xb'een ut xe'xkamsi</t> <t>chi maa'ani x'ilok xtoq'ob'aal ru.</t> <t>X'isiik sa' li ruuchich'och' a'in<f>[201]</f></t> <t>ut xmaakeb' lintenamit naq xkamsiik.</t>", "9": "<t>Xmuqe'k sa' xyanqeb' laj b'aanuhom maa'usilal</t> <t>ut rik'ineb' li b'ihom xtaw li xmuqleb'aal,</t> <t>us ta maajun li maak xb'aanuhom</t> <t>chi moko xyehom junaq tik'ti'.<f>[202]</f></t>", "10": "<pb/><t>Li Qaawa' xraj xrahob'tesinkil ut xtawasinkil rik'in rahilal,</t> <t>ut laj k'anjel tiik xch'ool xmayeja rib' re xtojb'al rix li maak.</t> <t>Jo'kan naq taanajto'q roq li xyu'am,</t> <t>toxrileb' li ralal xk'ajol</t> <t>ut sa' xk'ab'a' A'an taatz'aqloq ru li rajom li Yos.</t>", "11": "<t>Sa' xk'ab'a' li k'iila rahilal kixk'ul</t> <t>taaril li saqenk ut taak'ojlaaq li xch'ool.</t> <t>Rik'in li xnawom, laj K'anjel chiwu naab'aleb' tixtiikob'resiheb' xch'ool,</t> <t>xb'aan naq xriiqani li xmaakeb' a'an.</t>", "12": "<t>Jo'kan naq tink'e xna'aj sa' xyanqeb' li xninqal ru winq</t> <t>ut tixwotz li sahilal rochb'eeneb' li wankeb' xwankil,</t> <t>xb'aan naq xq'axtesi rib' chi kamsiik</t> <t>ut xk'eemank sa' ajl sa' xyanqeb' laj maak.<f>[203]</f></t> <t>Relik chi yaal naq xriiqani li xmaak naab'aleb' chi poyanam</t> <t>ut xtijok, x'elajink chirixeb' laj q'etol aatin.</t>"}