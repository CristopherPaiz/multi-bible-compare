{"1": "<pb/><t>Ch'anab'aq eek'ank, ex tenamit li wankatqex chire li palaw;</t> <t>kawaq eech'ool, ex tenamit.</t> <t>Jilonqex chaq re naq too'aatinaq chi us,</t> <t>qach'utub'aq qib' chiqajunilo chi raqok aatin.</t>", "2": "<t>Ani xwaklesink chaq re li awab'ej a'an sa' releb'l saq'e,</t> <t>li junelik naq'axok u?</t> <t>Ani naq'axtesink re eb' li tenamit sa' ruq'</t> <t>ut naxkub'si xwankileb' li awab'ej?</t> <t>Pojtz' te'kanaaq xb'aan li xq'esnal ch'iich',</t> <t>ut kama'eb' li k'im naq te'cha'cha'iiq xb'aan li xsimaj.</t>", "3": "<t>A'an naraanilasiheb' chi maajun nach'i'ch'i'ink re,</t> <t>chanchan wi' naq ink'a' naxtoch' li ch'och' rik'ineb' li roq.</t>", "4": "<t>Ani xk'uub'ank ut xb'aanunk re a'in?</t> <t>A' li xk'ehok xyu'ameb' li poyanam chalen chaq junxil:</t> <t>laa'in, li Qaawa', li junaj chirib'il,</t> <t>li xtiklajik ut li xraqik.<f>[134]</f></t>", "5": "<t>Ex tenamit li wankatqex chire li palaw,</t> <t>ilomaq ut chexxiwaq;</t> <t>chesiksiki eerib', ex xnub'ajlil li ruuchich'och'.</t> <t>Jilonqex chaq ut chalqex.</t>", "6": "<pb/><t>Li junjunq naxtenq'a li ras riitz'in</t> <t>ut naxye re li rochb'een: “Kawaq aach'ool”.</t>", "7": "<t>Laj peech' naxkawub'resi xch'ool li nak'anjelank re li oor ut li plaat;</t> <t>ut li nat'ojok chi t'ojleb' naxk'e xkawub' xch'ool li yo chi tenok ch'iich',</t> <t>ut naxye re: “Chaab'il x'elk laak'anjel”, chan re.</t> <t>Ut chirix a'an naxt'oji chi klawx li jalam u</t> <t>re naq ink'a' taa'eek'anq sa' xna'aj.</t>", "8": "<t>Ab'i, a Israel, aj k'anjelat chiwu;</t> <t>ab'i, a Jakob, insik'om chaq aawu,</t> <t>ex intenamit, ralal xk'ajolex laj Abrahán, li wamiiw:<f>[135]</f></t>", "9": "<t>Laa'in kin'isink chaq aawe toj sa' xmaril li ruuchich'och',</t> <t>katinb'oq chaq toj sa' li na'ajej jwal najt</t> <t>ut kinye aawe: “Laa'at aj k'anjel chiwu”.</t> <t>Laa'in insik'om chaq aawu ut ink'a' katintz'eqtaana.</t>", "10": "<t>Matxiwak, xb'aan naq wankin aawik'in;</t> <t>matk'oxlak xb'aan naq laa'in laaYos.</t> <t>Laa'in ninkawub'resink ut nintenq'ank aawe,</t> <t>kaw nakatinchap rik'in li wuq' li jwal kaw rib'.</t>", "11": "<t>Chixjunileb' li xik' neke'ilok aawe</t> <t>te'kanaaq sa' xutaan ut te'kub'siiq xwankil;</t> <t>tik maak'a'eb' chik te'kanaaq</t> <t>eb' li neke'raj numtaak sa' aab'een.</t>", "12": "<t>Taasik'eb' li xik' neke'ilok aawe</t> <t>ut ink'a' taataweb';</t> <t>ut eb' li neke'raj yalok aawik'in</t> <t>chanchan tawi' naq maajun wa xe'wank.</t>", "13": "<t>Xb'aan naq laa'in li Qaawa', laaYos,</t> <t>chapchookat chawuq' inb'aan.</t> <t>Laa'in ninyehok aawe:</t> <t>“Matxiwak, laa'in nintenq'ank aawe”.</t>", "14": "<pb/><t>Matxiwak, a Jakob,</t> <t>mich'inank aach'ool, a Israel:</t> <t>us ta jwal kach'inat ut maak'a' aametz'ew,</t> <t>laa'in nintenq'ank aawe -chan li Qaawa'-.</t> <t>Laa'in, li xSant laj Israel, laj Kolol aawe.</t>", "15": "<t>K'e reetal, xatink'e chi xsachb'al ruheb' jo' li ak' pikleb' ch'och';</t> <t>taaputz'iheb' li tzuul ut pojtz' taakanab'eb',</t> <t>chanchaneb' li k'im naq te'kanaaq li ninqi b'ool.</t>", "16": "<t>Taakuteb' chi najt ut li iq' taak'amoq reheb',</t> <t>te'cha'cha'iiq xb'aan li kaqsut-iq';</t> <t>a'ut laa'at taasaho'q laach'ool rik'in li Qaawa',</t> <t>taanimob'resi aawib' sa' xk'ab'a' li xSant laj Israel.</t>", "17": "<pb/><t>Eb' li neb'a' ut li kub'enaqeb' xwankil neke'xsik' li ha',</t> <t>ab'an maak'a' neke'xtaw;</t> <t>xe'chaqik li ru'uj raq'eb' xb'aan li chaqi'eel.</t> <t>Ab'an laa'in li Qaawa' tintenq'aheb',</t> <t>laa'in li xYos laj Israel ink'a' tinkanab' xjuneseb'.</t>", "18": "<t>Tinyoob'tesiheb' li nima' sa'eb' li t'ojoch aj tzuul,</t> <t>ut eb' li yu'amha' te'wanje'q chiruheb' li taq'a.</t> <t>Tinsutq'isi li chaqich'och' cho'q k'anha',</t> <t>ut taayo'laaq ha' sa' li joxk' na'ajej.<f>[136]</f></t>", "19": "<t>Sa' li chaqich'och' tink'eheb' chi yo'laak li yaw,</t> <t>li akasya, li waa'uut ut eb' li oliiw.</t> <t>Tink'e chi k'iik eb' li saqichaj,</t> <t>li salche' ut li chaj sa'eb' li junesal na'ajej,</t>", "20": "<t>re naq chixjunil li ruuchich'och' tixnaw, tixtaw ru ut tixnaw xyaalal</t> <t>naq laa'in li Qaawa' xinb'aanunk re a'in;</t> <t>laa'in li xSant laj Israel xinyoob'tesink re rik'in linwankil.</t>", "21": "<t>Kimqex chi xkolb'al eerib', chan li Qaawa'.</t> <t>K'utomaq chiwu leeb'aanuhom, chan li x'Awab'ej laj Jakob.</t>", "22": "<t>Kimqex ut yehomaq qe k'aru taak'ulmanq.</t> <t>Ch'olob'omaq qe k'aru kik'ulmank junxil,</t> <t>ut laa'o took'oxlaq chirix a'an;</t> <t>yehomaq qe li chaalel chiqu</t> <t>re naq tqanaw k'aru toxkanaaq wi'.</t>", "23": "<t>Yehomaq resil li toxk'ulmanq moqon,</t> <t>re tqanaw naq laa'ex yosex.</t> <t>B'aanuhomaq junaq k'a'aq re ru,</t> <t>a' yaal ma chaab'il malaj ut ink'a',</t> <t>re naq ak wan wi' k'aru taaqil ut tooxiwaq xb'aan.</t>", "24": "<t>Ab'anan moko yosex ta ut maak'a' nekex'ok wi':</t> <t>maak'a' k'a' ru teeb'aanu.<f>[137]</f></t> <t>Tz'eqtaananb'ileb' chi junajwa eb' li neke'sik'ok eere.</t>", "25": "<pb/><t>Xinsik' chaq ru sa' xjayal releb'l iq',</t> <t>ut yo chaq chi chalk;</t> <t>sa' xjayal releb'l li saq'e xinb'oq chaq rik'in li xk'ab'a'.</t> <t>A'an tixyeq'iheb' sa' roq eb' li awab'ej jo' li sulul,</t> <t>jo' naxb'aanu laj pak'onel naq naxyoq'le li seb' sa' roq.</t>", "26": "<t>Ani xyehok resil a'in chalen chaq sa' xtiklajik</t> <t>re naq xqanaw chiqajunilo?</t> <t>Ani ta xyehok chaq xb'enwa</t> <t>re raj naq xqaye laa'o naq yaal li yo chi xyeeb'al?</t> <t>Maajun eere laa'ex xyehok a'an</t> <t>chi moko xwank ani xk'ehok chi ab'iik;</t> <t>maajun eere x'ab'ink junaq aatin.</t>", "27": "<t>Laa'in xinyehok xb'enwa re Sión chalen chaq sa' xtiklajik;</t> <t>laa'in xintaqlank re jun aj yehol chaab'il esilal aran Jerusalén.</t>", "28": "<t>Xin'ilok, ut maajun reheb' li jalanil yos xeb'intaw;</t> <t>xinpatz'ok chirix a k'a'aq re ru a'in,</t> <t>ab'an maajun aj k'ehol na'leb' xintaw,</t> <t>maajun xsumenk re linpatz'om.</t>", "29": "<t>Relik chi yaal naq maak'a' neke'ok wi';</t> <t>maak'a' neke'ruuk chi xb'aanunkil,</t> <t>yal pojpookeb' xsa' li jalanil yoseb'.</t>"}