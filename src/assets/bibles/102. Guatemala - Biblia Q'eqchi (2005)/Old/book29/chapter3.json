{"1": "<pb/><t>“Naq taawulaq xkutankil ut xq'ehil,</t> <t>tinsutq'isiheb' chaq wi' chik sa' li xna'ajeb'</t> <t>eb' laj Judá ut eb' laj Jerusalén.</t>", "2": "<t>Tinch'utub'eb' chixjunil li tenamit</t> <t>ut tink'ameb' sa' xtaq'ahil Josafat.</t> <t>Aran tinraqoq aatin sa' xb'eeneb' chirix laj Israel,</t> <t>xb'aan naq ke'xcha'cha'i lintenamit ut li weechanihom, sa' chixjunil li ruuchich'och',</t> <t>ut ke'xjek'i linna'aj chirib'ileb' rib'.</t>", "3": "<t>Ke'xb'uuli rix lintenamit,</t> <t>ke'xk'e li k'uula'al cho'q xtojb'aleb' laj yumb'eet</t> <t>ut ke'xk'ayi li ixqa'al cho'q xtz'aq li b'iin ke'kalaak wi'.</t>", "4": "<pb/><t>“K'aru teeraj wik'in laa'ex aj Tiro ut aj Sidón<f>[16]</f></t> <t>ut chejunilex li wankex sa' xteepal Filistea?<f>[17]</f></t> <t>Ma teeraj eeqajunk sa' inb'een?</t> <t>Wi wank k'aru nekeraj xpatz'b'al reeqaj we,</t> <t>chi seeb' tink'e leeq'ajkamunkil jo' chanru eek'ulub'!</t>", "5": "<t>Laa'ex xerelq'a linplaat ut lin'oor,</t> <t>ut xek'am linchaq'alil ru eechej sa'eb' leetijob'aal;</t>", "6": "<t>xek'ayi eb' laj Judá ut eb' laj Jerusalén reheb' laj Grecia</t> <t>re risinkileb' sa' li xna'ajeb'.</t>", "7": "<t>A'ut laa'in twisiheb' chaq sa' li na'ajej b'arwi' xoxek'ayiheb',</t> <t>ut tink'e reeqaj eere jo' chanru xeb'aanu.</t>", "8": "<t>Tink'ayi eb' leeralal eek'ajol reheb' laj Judá,</t> <t>ut eb' a'an te'xk'ayi reheb' laj Sabá li najtil tenamit”,</t> <t>chan li Qaawa' Yos.</t>", "9": "<pb/><t>Yehomaq resil a'in sa' chixjunileb' li tenamit:</t> <t>Kawresihomaq eerib' chi yalok sa' xk'ab'a' li Qaawa',</t> <t>ch'utub'omaqeb' li jwal kaweb' rib';</t> <t>chalqeb' chixjunileb' li yo'oon wankeb' chi yalok.</t>", "10": "<t>Yiib'omaq cho'q q'esnal ch'iich' leepikleb' ch'och'</t> <t>ut k'ehomaq leesetleb' k'im cho'q jutz' ch'iich';<f>[18]</f></t> <t>che'xyehaq eb' li maak'a' xmetz'ew:</t> <t>“Jwal kaw wib' laa'in”.</t>", "11": "<t>Seeb'omaq eerib' ut kimqex chejunilex li tenamit li nach' wankex,</t> <t>ut ch'utub'omaq eerib' sa' li xtaq'ahil Josafat.</t> <t>At Qaawa', taqlaheb' chaq li jwal kaweb' rib' chi yalok!</t>", "12": "<t>Kawresiiq eerib', ex tenamit,</t> <t>ut ayuqex sa' xtaq'ahil Josafat.</t> <t>xb'aan naq aran tink'ojlaaq chi raqok aatin</t> <t>sa' xb'eeneb' chixjunileb' li tenamit li nach' wankeb'.</t>", "13": "<t>Xnumtaak li xmaa'usilaleb';</t> <t>jo'kan naq setomaqeb' jo' na'uxk re li triiw sa' li q'olok;<f>[19]</f></t> <t>yatz'omaqeb' jo' na'uxk re li uub',</t> <t>xb'aan naq ak xnujak li yatz'leb'aal.<f>[20]</f></t>", "14": "<t>K'ajo' xk'ihaleb' li tenamit sa' li taq'a b'arwi' twanq li raqok aatin!</t> <t>Xb'aan naq nach' chik wank li xKutankil li Qaawa'</t> <t>sa' xtaq'ahil li raqok aatin.</t>", "15": "<t>Li saq'e ut li po taaq'oqyino'q ru</t> <t>ut taa'aak'ab'o'q ruheb' li chahim.</t>", "16": "<t>Naq li Qaawa' naxjap chaq re chi aatinak aran Sión</t> <t>ut li xyaab' xkux na'ab'imank Jerusalén,<f>[21]</f></t> <t>na'eek'ank sa' xna'aj li choxach'och'.</t> <t>A'ut li Qaawa' a'an li xmuheelahom li xtenamit,</t> <t>li neke'xkol wi' rib'eb' laj Israel.</t>", "17": "<t>“Toja' naq teetaw xyaalal naq laa'in li Qaawa' leeYos</t> <t>ut wankin Sión sa' linloq'laj tzuul.</t> <t>Jerusalén a'anaq li santil tenamit,</t> <t>ut maajun sut chik te'wanq aran eb' li jalaneb' xtenamit.</t>", "18": "<pb/><t>“Sa' li kutan a'an</t> <t>q'axal chaab'ilaq chik li ch'och',</t> <t>k'ajo' chik naq te'uuchinq li awimq;</t> <t>wanq chik li ha' sa' chixjunileb' li roqha' re Judá</t> <t>ut taayo'laaq jun yu'amha' sa' rochoch li Qaawa'</t> <t>li tixt'aqresi li xtaq'ahil Akasya.<f>[22]</f></t>", "19": "<t>Ejiipt taasache'q chi junajwa</t> <t>ut Edom nakirnak taakanaaq jo' li chaqich'och',</t> <t>xb'aan li rahilal ke'xb'aanu reheb' laj Judá,</t> <t>naq ke'xkamsi li maak'a'eb' xmaak sa' li xtenamiteb'.<f>[23]</f></t>", "20": "<t>A'ut Judá k'ojk'ooq chik chi junajwa</t> <t>ut Jerusalén wanq junq'e junq'e kutan.</t>", "21": "<t>Laa'in tin'eeqajunq chirix li xkik'eleb',</t> <t>moko taakanaaq ta yal chi jo'kan.</t> <t>Ut sa' li tzuul Sión tink'ojob' linmuheb'aal chi junajwa”,</t> <t>chan li Qaawa' Yos.</t>"}