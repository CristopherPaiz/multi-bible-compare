{"1": "<pb/>A'an a'in li raatin li Qaawa' li kixye re laj Joel, ralal laj Petwel.", "2": "<pb/><t>Ab'ihomaq li aatin a'in, ex cheekel winq;</t> <t>ab'inqex, chejunilex li wankex sa' li tenamit.</t> <t>Ma eerilom a'in jun sutaq chiru leeyu'am?</t> <t>Ma kik'ulmank a'in chiru li xyu'ameb' leexe'toonal?</t>", "3": "<t>Seeraq'ihomaq reheb' leeralal eek'ajol,</t> <t>eb' a'an te'xseeraq'i wi' chik reheb' li ralal xk'ajoleb'</t> <t>ut chalen chik li xjar teepalileb' te'wanq moqon.</t>", "4": "<t>Chixjunil ki'oso'k xb'aaneb' li motzo';</t> <t>li k'aru ink'a' ke'xchoy eb' li motzo',</t> <t>a'aneb' chik laj saak' ke'choyok re;</t> <t>li ink'a' ke'xchoy eb' laj saak',</t> <t>a'aneb' chik li chili' ke'choyok re;</t> <t>li ink'a' ke'xchoy eb' li chili',</t> <t>a'aneb' chik li raxq'een ke'choyok re.<f>[1]</f></t>", "5": "<pb/><t>Ajsiiq eeru, ex kalajenaq, ut yaab'anqex;</t> <t>tz'uyinqex laa'ex li nawulak cheru li b'iin,</t> <t>xb'aan naq ak xmaq'e'k cheru.</t>", "6": "<t>Jo' jun teep chi aj puub' naq xe'chalk eb' laj saak',</t> <t>q'axal naab'aleb' ut jwal kaweb' rib';</t> <t>chanchaneb' chaq li kaqkoj<f>[2]</f></t> <t>naq xe'chalk chi reechaninkil lintenamit.</t>", "7": "<t>Xe'xsach chi junajwa li uub',</t> <t>xe'xjuk'i eb' li xche'el li iig:</t> <t>xe'xmich' rix chixjunileb' li che'</t> <t>ut saqeb' aj chik li ruq' xe'xkanab'.</t>", "8": "<t>Tz'uyinqex, ex intenamit,</t> <t>jo' li saaj ixq nayaab'ak xb'aan li xkamik li xsum'aatin.</t>", "9": "<t>Maak'a' chik li mayejak triiw ut b'iin sa' rochoch li Qaawa' Yos;</t> <t>jo'kan naq ra wankeb' laj tij, eb' laj k'anjel chiru li Qaawa'.</t>", "10": "<t>Nakirnak aj chik eb' li k'aleb'aal;</t> <t>rahil ch'oolej rilb'al li ch'och',</t> <t>xb'aan naq x'oso'k li triiw,</t> <t>xe'chaqik li uub' ut xe'tz'umaje'k li oliiw.</t>", "11": "<t>Chimayoq eech'ool, ex aj awinel,</t> <t>yaab'anqex laa'ex li nekex'awok uub',</t> <t>xb'aan naq maak'a' chik li triiw ut li seb'aad,</t> <t>x'oso'k chixjunil li awimq sa'eb' li k'aleb'aal.</t>", "12": "<t>Xe'chaqikje'k eb' li xtoonal li uub'</t> <t>ut xe'tz'umaje'k eb' li xche'el li iig;</t> <t>jo'kan ajwi' xe'xk'ul chixjunileb' li xche'el li ki'il q'een ut eb' li kala'.</t> <t>Xlaje'chaqik chixjunileb' li che'</t> <t>ut maak'a' chik sahil ch'oolej sa' xyanqeb' li poyanam.<f>[3]</f></t>", "13": "<t>Ex aj tij, sotob'amaq eerib' chiru q'es ruhil t'ikr ut yaab'anqex!</t> <t>Tz'uyinqex laa'ex li nekexk'anjelak chiru li artal.</t> <t>Kimqex ut yo'lenqex rik'in rahil ch'oolej</t> <t>laa'ex li nekexk'anjelak chiru linYos,</t> <t>xb'aan naq maak'a' chik li mayejak triiw ut b'iin sa' rochoch leeYos.</t>", "14": "<t>Ch'utub'omaq li tenamit</t> <t>ut yehomaq resil li ayuunik.</t> <t>Ch'utub'omaqeb' li cheekel winq ut chixjunileb' li poyanam</t> <t>sa' rochoch li Qaawa' leeYos,</t> <t>ut chextijoq chex'elajinq chiru li Qaawa'.</t>", "15": "<t>Rahil kutan chalk re!</t> <t>Nach' chik wank li xKutankil li Qaawa';</t> <t>xiwajel rilb'al li sachok chalk re xb'aan li Nimajwal Yos.<f>[4]</f></t>", "16": "<t>Sa' xnaq' qu ajwi' xmaq'e'k li qatzekemq</t> <t>ut x'oso'k li sahil ch'oolej sa' rochoch li qaYos.</t>", "17": "<t>Xe'q'aaje'k li iyaj sa' li ch'och',</t> <t>maak'a' chik li triiw ut xe'juk'manje'k li xk'uuleb'aaleb'.</t>", "18": "<t>K'ajo' naq neke'me'lok eb' li ketomq;</t> <t>neke'saapank li ixqi wakax chi sik'ok raxpim,</t> <t>ut yookeb' chi kamk eb' li karneer.</t>", "19": "<pb/><t>At Qaawa', nintz'aamank nin'elajink chawu,</t> <t>xb'aan naq li xam xsach li raxpim sa' li junesal na'ajej</t> <t>ut xe'k'ate'k chixjunileb' li che'k'aam.</t>", "20": "<t>A'anatqeb' li k'iche'il xul neke'elajink chawu</t> <t>xb'aan naq xe'chaqik li roqha'</t> <t>ut li xam xchoyok re chixjunil li pim chiru taq'a.<f>[5]</f></t>"}