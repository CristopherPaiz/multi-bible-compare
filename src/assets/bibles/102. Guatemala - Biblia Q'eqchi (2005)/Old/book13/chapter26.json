{"1": "<pb/>A'aneb' a'in laj k'aak'alenel okeb'aal. <pb/>Sa' xyanqeb' laj Koré: laj Meselemías, ralal laj Koré, aj Asaf.", "2": "Eb' li ralal xk'ajol laj Meselemías a'aneb' a'in: laj Sakarías, li asb'ej; laj Yediahel, li xkab'; laj Sebadías, li rox; laj Jatniel, li xka;", "3": "laj Elam, li ro'; laj Johanán, li xwaq; laj Eliehohenay, li xwuq.", "4": "<pb/>Eb' li ralal xk'ajol laj Obededón a'aneb' a'in: laj Semaías, li asb'ej; laj Josabad, li xkab'; laj Johaj, li rox; laj Sakar, li xka; laj Natanael, li ro';", "5": "laj Amiel, li xwaq; laj Isakar, li xwuq; ut laj Pehultay, li xwaqxaq. Li Yos kirosob'tesi laj Obededón rik'in naab'aleb' li ralal xk'ajol.<f>[41]</f>", "6": "<pb/>Laj Semaías, ralal laj Obededón, kiwank ralal xk'ajol li ke'jolomink sa' li xjunkab'aleb', xb'aan naq jwal kaweb' xch'ool.", "7": "A'aneb' a'in li ralal xk'ajol laj Semaías: laj Otní, laj Rafael, laj Obed, laj Elsabad, jo'wi' laj Elihú ut laj Samakías, winqeb' kaw xch'ooleb'.", "8": "Chixjunileb' a'in ralal xk'ajoleb' laj Obededón. Eb' a'in rochb'eeneb' li ralal ut eb' li rech'alal, winqeb' kaw xch'ooleb' chi xb'aanunkil li xk'anjeleb'. Wiib' xkaak'aal (62) chixjunileb' li ralal xk'ajol laj Obededón.", "9": "<pb/>Eb' li ralal xk'ajol ut eb' li riitz'in laj Meselemías, a'aneb' waqxaqlaju chi winq jwal kaweb' xch'ool.", "10": "<pb/>Eb' li ralal xk'ajol laj Josá, aj Merarí, a'aneb' a'in: laj Simrí, a' laj jolominel, (us ta maawa' a'an li asb'ej, ab'anan kixaqab'aak cho'q aj jolominel xb'aan li xyuwa');", "11": "li xkab' a'an laj Jilkías, li rox a'an laj Tebalías, ut li xka a'an laj Sakarías. Eb' li ralal xk'ajol ut eb' li riitz'in laj Josá, oxlajuheb' chixjunileb'.", "12": "<pb/>A'aneb' a'in li ke'tz'aqk k'aak'alenk sa'eb' li rokeb'aal li rochoch li Yos. Eb' laj jolominel jo'eb' ajwi' li rech'alal ke'xk'ul xk'anjeleb'.", "13": "Ke'xb'uuli rix li k'anjel re rilb'al ani sa' li junjunq chi kab'al taatz'aq k'aak'alenk sa'eb' li okeb'aal. Eb' li cheekeb' tento te'k'anjelaq juntaq'eet rik'ineb' li toj saajeb'.", "14": "<pb/>A' li okeb'aal li nawank sa' releb'l saq'e kitz'aqk laj Selemías. Ut laj Sakarías li ralal, aj k'ehol na'leb', kitz'aqk k'aak'alenk sa' li okeb'aal wank sa' releb'l iq'.", "15": "Laj Obededón kitz'aqk k'aak'alenk sa' li okeb'aal wank sa' rokeb'l iq' ut eb' li ralal xk'ajol ke'tz'aqk rilb'al ut xk'aak'alenkil li na'ajej naxokmank wi' li tzekemq nak'anjelak sa' rochoch li Yos.", "16": "Laj Supín ut laj Josá ke'tz'aqk k'aak'alenk sa' li okeb'aal wank sa' rokeb'l saq'e wan wi' li Rokeb'aal laj Saléket, sa' li ch'ina tzuulilb'e. <pb/>Li k'anjelak na'uxmank aran, ke'xjek'i chirixeb' chi kama'in:", "17": "rajlal kutan waqib' aj Leví neke'k'aak'alenk sa' releb'l saq'e, kaahib' sa' releb'l iq', kaahib' sa' rokeb'l iq' ut ka'kab' neke'k'aak'alenk re li junjunq chi na'ajej naxokmank wi' li tzekemq nak'anjelak sa' rochoch li Yos.", "18": "Chiru li neb'aal sa' rokeb'l saq'e, ke'wank kaahib' re xk'aak'alenkil li b'e ut wiib' re xk'aak'alenkil li neb'aal.", "19": "A'aneb' a'in laj k'aak'alenel okeb'aal, ralaleb' laj Koré ut laj Merarí.", "20": "<pb/>Wankeb' chik aj Leví xaqab'anb'ileb' re xk'aak'alenkil li k'a'aq re ru terto xtz'aq li wank sa' rochoch li Yos jo'wi' eb' li loq'laj k'anjelob'aal.", "21": "Sa' xyanqeb' li ralal xk'ajol laj Ladán (xkomoneb' laj Kersón ut laj Jehiel)", "22": "eb' li ralal laj Jehiel, a' laj Setán ut laj Joel li riitz'in, a'aneb' chaq laj ilol re li k'a'aq re ru terto xtz'aq li wank sa' rochoch li Yos.", "23": "<pb/>Sa' xyanqeb' laj Amrán, laj Isar, laj Hebrón ut laj Usiel:", "24": "li xb'een aj jolominel reheb' aj ilol re li k'a'aq re ru terto xtz'aq, a'an laj Sebuel, ralal laj Kersón, ralal laj Moisés.", "25": "<pb/>Eb' li rech'alal a'an, ralaleb' laj Elieser, a'aneb' a'in: laj Rejabías, ralal laj Elieser; laj Isaías, ralal laj Rejabías; laj Jorán, ralal laj Isaías; laj Sikrí, ralal laj Jorán, ut laj Selomit, ralal laj Sikrí.", "26": "<pb/>Laj Selomit, rochb'eeneb' li riitz'in, a'aneb' laj ilol re li k'a'aq re ru terto xtz'aq xq'axtesihom laj David re li Qaawa' rochb'eeneb' li xjolomileb' junkab'al, laj jolominel yalonel ut eb' li xjolomileb' laj puub'.", "27": "Chixjunil li k'a'aq re ru a'an, kixokmank sa' li yalok ut kiq'axtesiik re xyiib'ankil li rochoch li Yos.", "28": "Wank ajwi' aran li k'a'aq re ru kixmayeja laj Samuel, laj ilol moy u, laj Saúl, ralal laj Kis, laj Abner, ralal laj Ner, ut laj Johab, xyum lix Sarbia. K'aak'alenb'il xb'aan laj Selomit ut xb'aaneb' li riitz'in chixjunil li k'a'aq re ru q'axtesinb'il re li Qaawa'.", "29": "<pb/>Sa' xyanqeb' li ralal xk'ajol laj Isar: laj Kenanías ut eb' li ralal xk'ajol a'aneb' laj tz'iib' ut eb' laj raqol aatin sa' chixjunil li na'ajmank ru rik'ineb' li jalan tenamit.", "30": "<pb/>Sa' xyanqeb' li ralal xk'ajol laj Hebrón: laj Jasabías ut eb' li rech'alal (wankeb' o'k'aal ro' o'q'ob' chi winq jwal kaweb' xch'ool) ke'taqlank sa' xb'eeneb' laj Israel junpak'al li nima' Jordán, sa' xjayal li rokeb'l saq'e, chirix chixjunil li k'a'aq re ru na'ajmank ru rik'in li Qaawa' jo'wi' cho'q re li awab'ej.", "31": "<pb/>Laj jolominel reheb' laj Hebrón a'an laj Jerías. Ak ka'k'aal chihab' chik rokik laj David cho'q awab'ej naq kiwank jun xtz'ilb'al rix xk'ab'a'eb' li junjunq chi ralal xk'ajol laj Hebrón ut kitawmank naq sa' xyanqeb' a'an wankeb' winq jwal kaweb' xch'ool aran Jaser re Galahad.", "32": "Eb' li rech'alal laj Jerías junes winqeb' kaw xch'ooleb'. Li xk'ihaleb', a'an o'lajuk'aal xwuq o'q'ob' (2,700) chi aj jolominel junkab'al. Li awab'ej David kixxaqab'eb' a'an re naq te'ril eb' laj Rubén, eb' laj Gad jo'wi' li xyiijachil xteepal laj Manasés, sa' chixjunil li k'a'aq re ru na'ajmank ru rik'in li Yos ut cho'q re li awab'ej."}