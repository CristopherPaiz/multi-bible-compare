{"1": "<pb/>A'aneb' a'in li xch'uutaleb' li ralal xk'ajol laj Aharón. Kaahib'eb' li ralal laj Aharón: laj Nadab, laj Abihú, laj Elehasar ut laj Itamar.", "2": "Laj Nadab ut laj Abihú ke'kamk xb'enwa chiru li xyuwa'eb',<f>[40]</f> chi ink'a' ke'wank ralal xk'ajoleb'. Jo'kan naq laj Elehasar ut laj Itamar, a'aneb' chik li ke'ok chi k'anjelak cho'q aj tij.", "3": "<pb/>Laj David rochb'een laj Sadok, ralal laj Elehasar, ut laj Ajimélek, ralal laj Itamar, a'aneb' li ke'jek'ink reheb' chi ch'uutal, a' yaal chanru li xk'anjeleb'.", "4": "Kik'utunk naq eb' li ralal xk'ajol laj Elehasar naab'aleb' chik chiruheb' li ralal xk'ajol laj Itamar. Jo'kan naq eb' li ralal xk'ajol laj Elehasar ke'jek'iik chi waqlaju xjolomileb' junkab'al ut eb' li ralal xk'ajol laj Itamar ke'jek'iik chi waqxaqib'.", "5": "Li xtz'aqonikeb' yal ke'xb'uuli rix chirixeb' chixjunil, xb'aan naq sa' xyanqeb' li ralal xk'ajol laj Elehasar jo' ajwi' sa' xyanqeb' li ralal xk'ajol laj Itamar wankeb' aj k'anjel sa' li Loq'laj Ochoch ut aj k'anjeleb' chiru li Yos.", "6": "<pb/>Laj Semaías aj tz'iib', ralal laj Natanael, aj Leví, a'an li kitz'iib'ank re li xk'ab'a'eb' chiru li awab'ej ut chiruheb' laj taqlanel, chiru laj Sadok aj tij, chiru laj Ajimélek, ralal laj Abiatar, ut chiruheb' li xjolomileb' junkab'al reheb' laj tij ut eb' laj Leví. Ka' sut ke'b'uuliik rixeb' li ralal xk'ajol laj Elehasar ut jun sut ajwi' ke'b'uuliik rixeb' li ralal xk'ajol laj Itamar.", "7": "<pb/>Naq ke'b'uulik, li xb'een li kitz'aqk k'anjelak a'an laj Joyarib; li xkab', a'an laj Jedaías,", "8": "li rox, a'an laj Jarín; li xka, a'an laj Sehorín;", "9": "li ro', a'an laj Malkías; li xwaq, a'an laj Miyamín;", "10": "li xwuq, a'an laj Kos; li xwaqxaq, a'an laj Abías;", "11": "li xb'ele, a'an laj Jesúa; li xlaje, a'an laj Sekanías;", "12": "li xjunlaju, a'an laj Eliasib; li xkab'laju, a'an laj Jakín;", "13": "li roxlaju, a'an laj Jupá; li xkaalaju, a'an laj Isbahal;", "14": "li ro'laju, a'an laj Bilká; li xwaqlaju, a'an laj Imer;", "15": "li xwuqlaju, a'an laj Jesir; li xwaqxaqlaju, a'an laj Pisés;", "16": "li xb'eleelaju, a'an laj Petajías; li xjunmay, a'an laj Esekiel;", "17": "li xjun xka'k'aal, a'an laj Yakín; li xwiib' xka'k'aal, a'an laj Kamul;", "18": "li rox xka'k'aal, a'an laj Delaías, ut li xkaahib' xka'k'aal, a'an laj Mahasías.", "19": "<pb/>Jo'ka'in naq ke'jek'iik chi k'anjelak sa' li Loq'laj Ochoch, jo' chanru xtaqlahom li Qaawa', xYos laj Israel, rik'in raatin laj Aharón, li xxe'toonil yuwa'eb' laj Israel.", "20": "<pb/>A'aneb' a'in li junch'ol chik ralal xk'ajol laj Leví: laj Subahel, a'an ralal eb' laj Amrán; laj Yejdías, a'an ralal eb' laj Subahel;", "21": "laj Isías, li asb'ej, a'an ralal eb' laj Rejabías;", "22": "laj Selomot, a'an ralal eb' laj Isar; laj Yájat, a'an ralal eb' laj Selomot.", "23": "Sa' xyanqeb' li ralal xk'ajol laj Hebrón: laj Jerías, li xb'een; laj Amarías, li xkab'; laj Jahasiel, li rox, ut laj Jekamán, li xka.", "24": "Wankeb' ajwi': laj Mikaías, ralal laj Usiel; laj Samir, ralal laj Mikaías;", "25": "laj Isías, riitz'in laj Mikaías; laj Sakarías, ralal laj Isías;", "26": "laj Majlí ut laj Musí, ralaleb' laj Merarí; ut eb' li ralal laj Jahasías, ralal ajwi' laj Merarí.", "27": "Eb' li ralal xk'ajol laj Merarí, sa' xk'ab'a' laj Jahasías, li ralal, a'aneb' laj Sohán, laj Sakur ut laj Ibrí;", "28": "ut sa' xk'ab'a' laj Majlí, a'an laj Elehasar, li ink'a' kiwank ralal;", "29": "ut sa' xk'ab'a' laj Kis ut eb' li ralal xk'ajol laj Kis, a'an laj Jerajmehel.", "30": "Eb' li ralal xk'ajol laj Musí, a'aneb' laj Majlí, laj Éder ut laj Yerimot. <pb/>A'aneb' a'in li ralal xk'ajoleb' laj Leví, jo' chanru li xjunkab'aleb'.", "31": "Eb' a'in ajwi' ke'jek'iik li xk'anjeleb' chi b'uulinb'il, jo'eb' li rech'alal, a'eb' li ralal xk'ajol laj Aharón. Juntaq'eet ke'xk'ul li xjunkab'al eb' li asb'ej rik'in li ke'xk'ul li xjunkab'al eb' li iitz'inb'ej. Ke'b'uuliik rixeb' chiru laj David li awab'ej, chiru laj Sadok, laj Ajimélek ut li xjolomileb' junkab'al reheb' laj tij ut eb' laj Leví."}