{"1": "<pb/>Sa' li tzuul Jelbohé eb' laj Filistea ke'ok chi yalok rik'ineb' laj Israel, ut eb' a'in ke'elelik chiruheb' ut naab'aleb' ke'kamsiik.", "2": "Eb' laj Filistea kaw ke'xsik' laj Saúl ut eb' li ralal, ut ke'xkamsi laj Jonatán, laj Abinadab ut laj Malkisúa, ralaleb' laj Saúl.", "3": "Chirix chik a'an ke'xkut rib' sa' xb'een laj Saúl. Eb' laj ch'e'ol simaj ke'xtaw laj Saúl ut ke'xkut chi simaj.", "4": "Toja' naq a'in kixye re laj tenq' re: “Isi laach'iich' ut kamsin. Mare anchal te'k'ulunq li ink'a' xk'ulumeb' sirkunsisyon ut te'ok chinse'enkil”, chan. <pb/>Ab'an laj tenq' re ink'a' kiraj xb'aan naq k'ajo' xxiw. Tikto laj Saúl kixchap li xch'iich' ut kixkut rib' sa' xb'een.", "5": "Naq li winq kiril naq kamenaq chik laj Saúl, a'an kixkut ajwi' rib' sa' xb'een li ch'iich' ut kikamk.", "6": "<pb/>Jo'ka'in naq sa' li kutan a'an ke'kamk laj Saúl, roxichaleb' li ralal ut chixjunil li xjunkab'al.", "7": "Naq eb' laj Israel li wankeb' sa' li taq'a ke'ril naq eb' laj puub' aj Israel yookeb' chi elelik ut kamenaq chik laj Saúl rochb'eeneb' li ralal, ke'xkanab' li xtenamiteb' ut ke'elelik. Toja' naq ke'chalk eb' laj Filistea ut ke'na'ajunk aran.", "8": "<pb/>Sa' li kutan jun chik ke'chalk eb' laj Filistea chi xxokb'al li k'aru reheb' li kamenaq, ut ke'xtaw laj Saúl ut roxichaleb' li ralal jiljookeb' sa' li tzuul Jelbohé.", "9": "Ke'risi li raq', ke'xk'am li xjolom jo'wi' eb' li xk'anjelob'aal re yalok, ut sut ke'xtaqlaheb' aj esil sa' xteepal chixjunil Filistea re xpuktesinkil li esil a'in reheb' li tenamit ut reheb' li xyoseb'.", "10": "Ke'xk'e eb' li xk'anjelob'aal laj Saúl sa' rochoch li xyoseb' ut ke'xt'uyub' li xjolom sa' li rochoch laj Dagón li xyoseb'.", "11": "<pb/>Naq chixjunileb' laj Yabés re Galahad ke'rab'i resil li k'aru ke'xb'aanu eb' laj Filistea re laj Saúl,", "12": "ke'xaqliik chixjunileb' li yo'ooneb' chi yalok, ke'xxok li xch'och'el xsululel laj Saúl ut li xtz'ejwaleb' li ralal ut ke'xk'ameb' toj Yabés. Aran ke'xmuqeb' rub'el jun toon li ji' nawno chi us, ut chiru wuqub' kutan ke'xkuy xsa'eb'.", "13": "<pb/>Jo'ka'in naq kikamk laj Saúl, xb'aan naq kimaakob'k naq kixq'etq'eti rib' chiru li Qaawa':<f>[14]</f> ink'a' kixpaab' li raatin li Qaawa' ut kipatz'ok rik'in jun li ixq aj q'e.<f>[15]</f>", "14": "Ink'a' kixpatz' xna'leb' rik'in li Yos. Jo'kan naq li Qaawa' kirisi li xyu'am ut a' chik laj David, ralal laj Jesé, ki'ok chi awab'ejink sa' xna'aj."}