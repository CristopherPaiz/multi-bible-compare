{"1": "<pb/><t>Ak xin'ok sa' xna'aj li wawimq,</t> <t>at wanab', at xsumwaanm.</t> <t>Ak xinxok linmiir ut linsununkil b'an,</t> <t>xintzeka li xya'al kab' sa' li xsok,</t> <t>ut xwuk' linb'iin ut li xya'al xtu' wakax.</t> <t>Ex was wiitz'in, tzekanqex ut uk'anqex,</t> <t>toj taak'ojlaaq eech'ool, ex wamiiw!</t>", "2": "<pb/><t>Ak yookin chi wark, ab'an linch'ool aj'ook.</t> <t>Xwab'i xyaab' xkux linrahom yo chi xtoch'b'al li okeb'aal: <pb/>“Te li okeb'aal chiwu, at inrahom, at xsumwaanm,</t> <t>at inmukuy li maak'a' aamuxul.</t> <t>Xt'aqaak linjolom xb'aan li sujew,</t> <t>yo chi t'uluk li xchu'ke sa' li wismal”.</t>", "3": "<pb/><t>“Ak xwisi li waq' chiwix.</t> <t>Ma tink'e wi' chik?</t> <t>Ak xinch'ajeb' li woq.</t> <t>Ma tintz'ajniheb' wi' chik?”.</t>", "4": "<pb/><t>Linrahom xch'ik li ruq' sa' xhopolal li okeb'aal,</t> <t>ut k'ajo' naq naxamnak li waanm!</t>", "5": "<pb/><t>Xinwakliik re xteeb'al li kab'l chiru linrahom,</t> <t>ut sa'eb' li wuq' natz'iltz'otk li miir,</t> <t>ha'lesinb'il miir x'elk sa'eb' li ru'uj wuq'</t> <t>li xhoye'k sa' xb'een li xteeleb'aal li okeb'aal.</t>", "6": "<pb/><t>Xinte li kab'l chiru linrahom,</t> <t>ab'an ak xkoho chik linrahom, maa'ani chik.</t> <t>Xinkanaak chi sachso linch'ool naq xwab'i chi aatinak.</t> <t>Xinsik', ab'an ink'a' xintaw;</t> <t>xinb'oq, ab'an ink'a' xinxsume.</t>", "7": "<pb/><t>Xine'xtaw eb' laj k'aak'alenel</t> <t>li neke'xb'eeni li tenamit chiru q'oqyink.</t> <t>Xine'xteni, xine'xtiq';</t> <t>eb' laj k'aak'alenel li wankeb' sa' xb'een li suttz'ak</t> <t>xe'risi lint'ikr li tz'aptz'o wi' li xnaq' wu.</t>", "8": "<pb/><t>Nintz'aama cheru, ex rixqilal Jerusalén,</t> <t>wi teetaw linrahom,</t> <t>k'aru teeye re?</t> <t>Yehomaq re naq kamk we chi rahok.</t>", "9": "<pb/><t>K'aru nawno wi' ru laarahom sa' xyanqeb' li junch'ol chik,</t> <t>laa'at li ch'ina'usat sa' xb'een xteepal chixjunileb' li ixq?</t> <t>K'aru nawno wi' ru laarahom sa' xyanqeb' li junch'ol chik</t> <t>naq nakaye qe xb'aanunkil a'in?</t>", "10": "<pb/><t>Linrahom nalemtz'unk xtib'el ut kaqmoyink,</t> <t>nawno ru chi tz'aqal sa' xyanqeb' k'iila o'q'ob' chi winq.</t>", "11": "<pb/><t>Li xjolom a'an tz'aqal chaab'il oor;</t> <t>li xchamal rismal a'an kama' xxaq li kala',</t> <t>q'eq q'eq jo' rix li tuntz'oq.</t>", "12": "<pb/><t>Li xsa' eb' li ru chanchaneb' mukuy</t> <t>li neke'atink sa' xya'al xtu' wakax</t> <t>ut yookeb' chi hilank chire roqha'.</t>", "13": "<pb/><t>Li xnaq' ru a'an chanchan li xna'aj awimq</t> <t>awb'il wi' junes sununkil b'an;</t> <t>li xtz'uumal re chanchaneb' li uutz'u'uj,</t> <t>li najolk'ok wi' ha'lesinb'il miir.</t>", "14": "<pb/><t>Eb' li ruq' kama' li matq'ab' oor,</t> <t>uutz'u'ujinb'il rik'in chaab'il pek re Tarsis;</t> <t>li re xch'ool chanchan marfil ji'b'il ru chi us,</t> <t>uutz'u'ujinb'il rik'in raxjohinkil pek.</t>", "15": "<pb/><t>Eb' li ra' chanchaneb' li oqech yiib'anb'ileb' rik'in saqalpek,</t> <t>xaqab'anb'ileb' sa' xb'een li chaab'il oor.</t> <t>Linrahom na'ilok kama' li tzuul Líbano,</t> <t>k'ajo' xch'ina'usal kama'eb' li yaw.</t>", "16": "<pb/><t>Sa' li re wank li q'unil ut li ki'il,</t> <t>ut a'an q'axal ch'ina'us rilb'al.</t> <t>Jo' a'an linrahom,</t> <t>jo' a'an li xsumwaanm,</t> <t>ex rixqilal Jerusalén!</t>"}