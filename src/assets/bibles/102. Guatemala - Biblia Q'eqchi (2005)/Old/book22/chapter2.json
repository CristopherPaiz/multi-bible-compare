{"1": "<pb/><t>Laa'in ruutz'u'ujil li ru taq'a,</t> <t>laa'in chanchanin li saqihix li wank sa'eb' li tzuultaq'a.</t>", "2": "<pb/><t>Chanchan junaq saqihix sa'eb' li k'ix,</t> <t>jo'kan linrahom sa' xyanqeb' li ixqa'al.</t>", "3": "<pb/><t>Jo' xche'el li mansaan sa' xyanqeb' li che' sa' k'iche'b'aal,</t> <t>jo'kan linrahom sa' xyanqeb' li saaj winq.</t> <t>Ninrahi hilank sa' xmu,</t> <t>ut q'axal sa cho'q we naq ninlow li ru.</t>", "4": "<pb/><t>Xinroksi sa' rochochil li ninq'e,</t> <t>ut li reetalil li naheelank sa' inb'een, a'an li rahok!</t>", "5": "<pb/><t>K'ehomaq inkawub' rik'in k'uluj yiib'anb'il rik'in chaqi uub',</t> <t>k'ehomaq chaq inmansaan re naq tk'ulunq linch'ool,</t> <t>xb'aan naq kamk we chi rahok.</t>", "6": "<pb/><t>Li xtz'e uq' wank rub'el linjolom</t> <t>ut rik'in li xnim uq' ninxmetzo.</t>", "7": "<pb/><t>Nintz'aama cheru, ex rixqilal Jerusalén,</t> <t>sa' xk'ab'a'eb' li kej ut li yuk li wankeb' sa' k'iche',</t> <t>meerajsi ut meerisi xwara linrahom,</t> <t>toj a'an yaal re.<f>[4]</f></t>", "8": "<pb/><t>Jun xyaab' kuxej! A'an li raaro inb'aan!</t> <t>Wanle' chaq, yo chaq chi pisk'ok sa' xb'eeneb' li tzuul,</t> <t>taapisk'okje'q sa' xb'eeneb' li b'ool.</t>", "9": "<pb/><t>Linrahom chanchan junaq kej</t> <t>malaj jun ch'ina yuk.</t> <t>Ilomaq, xaqxo anaqwan chirix li tz'ak,</t> <t>yo chaq chi ilok sa' li b'entaan,</t> <t>nach'uukink chaq sa' li reex.</t>", "10": "<pb/><t>Xtikib' aatinak linrahom ut xye we:</t> <t>“Xaqlin, at inrahom,</t> <t>k'ajo' xchaq'al aawu; kim wik'in.</t>", "11": "<pb/><t>“K'e reetal, ak xnume'k li hab'alq'e,</t> <t>xch'anaak li hab' ut xyamaak.</t>", "12": "<pb/><t>“Ak wankeb' li uutz'u'uj sa'eb' li tzuultaq'a,</t> <t>xwulak xq'ehil li b'ichank</t> <t>ut li xyaab' li mukuy na'ab'imank sa' li qana'aj.</t>", "13": "<pb/><t>“Ak xe'ok chi uuchink li xche'el li iig,</t> <t>ut eb' li uub' k'ajo' xsununkil li ratz'umeb'.</t> <t>Xaqlin, at inrahom,</t> <t>k'ajo' xchaq'al aawu; kim wik'in.</t>", "14": "<pb/><t>“At inmukuy, li nakamuq aawib' sa'eb' li saqoonak,</t> <t>sa'eb' li na'ajej ch'a'aj xtawb'al,</t> <t>k'ut chiwu laawilob'aal,</t> <t>kanab'in rab'inkil xyaab' laakux,</t> <t>xb'aan naq jwal sa rab'inkil xyaab' laakux</t> <t>ut k'ajo' xch'ina'usal laawu.</t>", "15": "<pb/><t>“Chapomaqeb' li yak,</t> <t>eb' li kok' yak</t> <t>li neke'xsach li awimq uub',</t> <t>a'eb' li qa'uub' li yookeb' chi atz'umak”.</t>", "16": "<pb/><t>Linrahom a'an we laa'in,</t> <t>ut laa'in rehin a'an</t> <t>li nak'aak'alenk sa' xyanqeb' li saqihix.<f>[5]</f></t>", "17": "<pb/><t>Naq toj maji' nachalk xmaayus li kutan</t> <t>ut taanajto'q li aak'ab',</t> <t>sutq'in chaq, at inrahom,</t> <t>jo'qat junaq kej</t> <t>malaj jun ch'ina yuk</t> <t>sa' li tzuul Béter.</t>"}