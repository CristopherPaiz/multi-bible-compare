{"1": "<pb/><t>A, wi ta laa'at li wiitz'in</t> <t>tu'resinb'ilat ta xb'aan linna',</t> <t>tinwutz' raj aawu naq tatink'ul sa' b'e</t> <t>chi maajun taase'enq we.</t>", "2": "<pb/><t>Tatink'am raj chiwix ut tatwoksi sa' rochoch linna',</t> <t>ut laa'ataq chik aj tzolol we sa' li rahok.</t> <t>Tatink'e raj chi uk'ak chaab'il b'iin ut xya'al granaad.</t>", "3": "<pb/><t>Li xtz'e uq' wank rub'el linjolom</t> <t>ut rik'in li xseeb' uq' nikinxmetzo.</t>", "4": "<pb/><t>Nintz'aama cheru, ex rixqilal Jerusalén,</t> <t>meerajsi ru ut meerisi xwara linrahom,</t> <t>toj a'an yaal re.<f>[13]</f></t>", "5": "<pb/><t>Ani a'an li yo chaq chi taqe'k sa' li chaqich'och',</t> <t>q'alq'o chaq xb'aan li winq narahok re? <pb/>Rub'el xche'el li mansaan xatwajsi chaq,</t> <t>b'arwi' xatsiyaak xb'aan laana',</t> <t>sa' li na'ajej b'arwi' xatsiyaak ut xat-alaak.</t>", "6": "<pb/><t>K'ehin cho'q kaaxt chiru laach'ool,</t> <t>jo' junaq kaaxt chiru laatelb',</t> <t>xb'aan naq jwal kaw rib' li Rahok jo' li Kamk,</t> <t>wank xwankil li Sowenak jo' li Xb'alb'a:</t> <t>li xxamlel li Rahok a'an tiqwal xam,</t> <t>tz'aqal xam li nachalk rik'in li Yos!</t>", "7": "<pb/><t>Chixjunil li ha' wank sa' palaw ink'a' naru tixchup li Rahok,</t> <t>chi moko taa'oso'q xb'aaneb' li nima'.</t> <t>Wi ta junaq winq tixyeechi'i chixjunil li xb'ihomal li xjunkab'al</t> <t>sa' xk'ab'a' li Rahok, yal tz'eqtaananb'ilaq raj!</t>", "8": "<pb/><t>Wank jun qanab' toj kach'in,</t> <t>toj maak'a' xtu':</t> <t>k'aru tqab'aanu cho'q re li qanab' a'in</t> <t>sa' xkutankil li tz'aam?</t>", "9": "<pb/><t>Wi ta a'an suttz'ak,</t> <t>tqayiib' raj rik'in plaat junaq kab'l najt xteram sa' xb'een;</t> <t>wi ta a'an okeb'aal, tqanat' raj rik'ineb' xtz'alamche'il li yaw.</t>", "10": "<pb/><t>Laa'in jo'kin jun suttz'ak</t> <t>ut eb' lintu' chanchaneb' najt xteramil kab'l.</t> <t>Jo'kan naq, chiru linrahom,</t> <t>laa'in jo'kin li ak xtaw xtuqtuukilal.</t>", "11": "<pb/><t>Laj Salomón xwank jun rawimq uub' aran Bahal-Amón.</t> <t>Xq'axtesi li rawimq uub' sa' ruq'eb' laj k'aak'alenel,</t> <t>li tento te'xk'am chaq jun mil chi tumin plaat</t> <t>sa' xq'ehil li xokok uub'.</t>", "12": "<pb/><t>Li wawimq, a'an we laa'in.</t> <t>Li jun mil chi tumin, a'an aaweheb', at Salomón,</t> <t>ut lajeek'aal cho'q reheb' laj k'aak'alehom re li awimq uub'.</t>", "13": "<pb/><t>Laa'at li nakathilank sa' xna'ajeb' li awimq,</t> <t>eb' li qamiiw q'es xikeb' chi rab'inkil xyaab' laakux:</t> <t>kanab'in ajwi' laa'in chi rab'inkil.</t>", "14": "<pb/><t>Elelin, at inrahom,</t> <t>jo'kaqat junaq kej</t> <t>malaj junaq ral li yuk;</t> <t>elelin sa'eb' li tzuul b'arwi' wank sununkil b'an.</t>"}