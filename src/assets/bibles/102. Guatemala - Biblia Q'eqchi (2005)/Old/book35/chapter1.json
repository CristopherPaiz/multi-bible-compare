{"1": "<pb/>Li moy u li kik'utb'esiik xb'aan li Qaawa' chiru laj Habakuk, li propeet.", "2": "<pb/><t>At Qaawa', jo' najtil chik japjo'q we</t> <t>chi xpatz'b'al intenq'ankil aawe</t> <t>chi ink'a' nikinaawab'i?</t> <t>Toj jo'q'e yooqin chi jitok xb'aan li raaxiik'</t> <t>chi ink'a' tatchalq chi qakolb'al?<f>[1]</f></t>", "3": "<t>K'a'ut naq nakak'e chiwil li maa'usilal ut li raaxiik' a'in?</t> <t>K'ajo' li rahilal ut li elq'ak!</t> <t>Yalaq b'ar wank li wech'ij ib' ut li yalok.</t>", "4": "<t>Ink'a' napaab'aak li chaq'rab'</t> <t>ut ink'a' chik na'uxmank li tiikilal.</t> <t>Li ink'a' us xna'leb' naxch'i'ch'i'i li tiik xch'ool</t> <t>ut naxjal xyaalal li k'ulub'ej.</t>", "5": "<t>“Ilomaqeb' li tenamit ut k'ehomaq reetal</t> <t>eb' li yookeb' chi sutuk eere -chan li Qaawa'-.</t> <t>Ka'yahomaqeb' ut chisachq leech'ool.</t> <t>Ok we chi xb'aanunkil jun sachb'ach'oolej sa' eeyanq:</t> <t>wi ta taaseeraq'iiq eere, ink'a' raj teepaab'.<f>[2]</f></t>", "6": "<t>Ok we chi xwaklesinkil chaq eb' laj Kaldeha sa' eeb'een:<f>[3]</f></t> <t>a'an jun tenamit q'axal josq' ut junelik yo'oon wankeb'</t> <t>chi xik yalaq b'ar sa' ruuchich'och'</t> <t>chi reechaninkileb' li na'ajej li moko reheb' ta.</t>", "7": "<t>Q'axal kaweb' rib' ut xiwajel rilb'aleb',</t> <t>ut ka'ajwi' li xchaq'rab'eb' ut li xwankilaleb' neke'xpaab'.</t>", "8": "<t>Li xkawaayeb' jwal kaw neke'aanilak chiruheb' li hix,</t> <t>ut rajawal josq'eb' chiruheb' laj xojb' sa' li chaqich'och'.</t> <t>Numtajenaq xk'ihaleb' laj puub'</t> <t>ut toj najt ajwi' neke'xchap raanileb' chi yalok;</t> <t>chanchaneb' li t'iw li naxkut rib' sa' xb'een li xtzak.</t>", "9": "<t>Neke'xjuk' chixjunil b'arwi' neke'nume'k;</t> <t>q'axal xiwajel rilb'aleb'</t> <t>ut k'ajo' li poyanam neke'xchap</t> <t>jo' xk'ihaleb' li samahib' chire li palaw.</t>", "10": "<t>Neke'reetz'u eb' li awab'ej</t> <t>ut neke'xse'e li xninqaleb' ru winq.</t> <t>Maak'a' na'ok wi' eb' li kawub'resinb'il ochoch chiruheb',</t> <t>xb'aan naq neke'xtuub' li ch'och' cho'q xtaqleb'aaleb'</t> <t>ut neke'reechani eb' li tenamit.</t>", "11": "<t>Neke'nume'k jo' li kaqsut-iq';</t> <t>chirix chik a'an neke'sachk</t> <t>chi k'ojk'o xch'ooleb' rik'in li xkawilaleb':</t> <t>a'an tz'aqal neke'xk'e cho'q xyoseb'”.</t>", "12": "<t>At Qaawa', ma ink'a' tab'i' ak wankat chalen chaq q'e kutan,</t> <t>at inSantil Yos li ink'a' kaamel?</t> <t>At Qaawa' ut aj k'aak'alehomat we,</t> <t>laa'at xatk'ehok xkawilaleb' laj Kaldeha</t> <t>chi raqok aatin sa' qab'een</t> <t>re naq tqatoj rix li qamaak.</t>", "13": "<t>Li xtiikilal laach'ool xik' naril li maa'usilal;</t> <t>ink'a' nakakuy rilb'al li maa'usilal.</t> <t>K'a'ut naq maak'a' nakaye</t> <t>chirixeb' li neke'rahob'tesink,</t> <t>eb' li yookeb' chi xsachb'al ruheb' li jwal chaab'ileb' chiruheb' a'an?<f>[4]</f></t>", "14": "<t>K'a'ut naq nakakanab'eb' li poyanam xjuneseb'</t> <t>jo'eb' li kar sa' li palaw,</t> <t>jo'eb' li xul li maak'a' aj eechal reheb'?</t>", "15": "<t>Eb' laj Kaldeha neke'xchap laatenamit</t> <t>jo' tawi' li kar sa' ruq'eb' laj kar:</t> <t>neke'xnat' sa' li xyooyeb';</t> <t>ut naq neke'ril a'an,</t> <t>k'ajo' naq nasaho'k sa' xch'ooleb'.</t>", "16": "<t>Jo'kan naq laj kar taamayejaq chiru li xyooy</t> <t>ut tixk'at li pom chiru li xluch b'aq,</t> <t>xb'aan naq sa' xk'ab'a' a'an wank xwa ruk'a'</t> <t>chi chaab'il ut chi numtajenaq.</t>", "17": "<t>Ma toj yooqeb' laj Kaldeha chi xchapb'aleb' li tenamit</t> <t>ut yooqeb' chi kamsink poyanam</t> <t>chi ink'a' neke'ril xtoq'ob'aal ruheb'?</t>"}