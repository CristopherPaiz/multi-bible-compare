{"1": "<pb/>Xtij laj Habakuk, li propeet, li kib'ichamank cho'q rahil b'ich.", "2": "<pb/><t>At Qaawa', xwab'i laawesil nayeemank,</t> <t>ut xwil xnimal laak'anjel xlajaab'aanu:</t> <t>k'ajo' naq ninloq'oni aawu!</t> <t>At Qaawa', b'aanu wi' chik sa' qayanq,</t> <t>k'e chi nawe'k laab'aanuhom anaqwan.</t> <t>Us ta yo aajosq'il sa' qab'een,</t> <t>jultikaq aawe laanimal aawuxtaan.</t>", "3": "<pb/><t>Yo chi chalk li Qaawa' toj aran Tem치n;</t> <t>toj sa' li tzuul Par치n yo chi chalk li jwal nim xsantilal.</t> <t>Li xnimal xwankil naxkupu li choxa</t> <t>ut nujenaq li ruuchich'och' rik'in li xloq'al.</t>", "4": "<t>Li xlemtz'unkil A'an chanchan li saqenk;</t> <t>jo' xrepom li saq'e na'elk chaq sa' li ruq',</t> <t>b'arwi' nak'utunk naq aran wank li xnimal xwankilal.</t>", "5": "<t>K'amol b'e li raxkamk chiru li Qaawa'</t> <t>ut chirix A'an yo chi xik li kaqitiq.</t>", "6": "<t>Naxhich'hich'i rib' li ch'och' naq naxaqliik li Qaawa',</t> <t>ut eb' li tenamit neke'xiwak naq na'ilok.</t> <t>Nalaje'uq'e'k eb' li najter tzuul</t> <t>ut neke'ha'o'k eb' li mayer b'ool,</t> <t>a'ut li xb'e li Qaawa' wank chi junelik.<f>[12]</f></t>", "7": "<pb/><t>Xwil li xrahil xch'ooleb' laj Kus치n,</t> <t>neke'hiich'ank sa' xna'aj eb' li xmuheb'aaleb' laj Madi치n.</t>", "8": "<t>At Qaawa', ma xchalk laajosq'il sa' xb'eeneb' li nima'?</t> <t>Ma naxamlotk laajosq'il sa' xb'een li palaw?</t> <t>Laa'at nakattaqe'k chirixeb' laakawaay</t> <t>ut nakatxik sa' xb'eeneb' laab'eleb'aal ch'iich'</t> <t>jo' jun li xq'axok u sa' li yalok.</t>", "9": "<t>Xawisi ut xakawresi chixjunileb' li ral laasimaj</t> <t>ut xayu' rix laasimaj.</t> <t>Xate li ch'och' rik'in xkawil oq li nima'.</t>", "10": "<t>Neke'siksotk eb' li k'iche' naq nakate'ril;</t> <t>chanchan li b'ut'iha' naq xchalk sa' choxa.</t> <t>Kaw x'eek'ank xyaab' li palaw,</t> <t>ut najt nataqe'k li xkaw oq.</t>", "11": "<t>Li saq'e ut li po xe'kanaak sa' li xna'ajeb'</t> <t>naq xe'ril li xlemtz'unkil li ral laasimaj</t> <t>ut naq xxamlotk laajutz'che'.</t>", "12": "<t>Nakab'eeni li ruuchich'och' rik'in laajosq'il,</t> <t>ut li xxamlel laajosq'il nakasacheb' wi' li tenamit.</t>", "13": "<pb/><t>Xat-elk chaq chi xkolb'al laatenamit</t> <t>re xtenq'ankil li sik'b'il ru aab'aan.</t> <t>Xajuk' li rochocheb' li ink'a' useb' xna'leb'</t> <t>ut xak'e chi kutankil li rub'elankil.</t>", "14": "<t>Rik'ineb' li ral laasimaj xakamsi li xjolomileb',</t> <t>naq sa' q'etq'etil xe'xkut rib' sa' qab'een</t> <t>re xsachb'aleb' li neb'a' sa' muqmu.</t>", "15": "<t>Xate laab'e sa' li palaw rik'ineb' laakawaay,</t> <t>ut nab'ulb'utk li ha' sa' laanumik.</t>", "16": "<pb/><t>Naq xwab'i a'in, k'ajo' naq xxiwak xsa' linsa';</t> <t>xb'aan li xyaab' aakux ink'a' chik ninruuk chi aatinak,</t> <t>ut x'ok jun raxkehob' sa' chixjunil linb'aqel:</t> <t>neke'parpotk eb' li woq sa' linb'eenik. <pb/>Ab'an k'ojk'o linch'ool royb'eninkil li xkutankil li rahilal</t> <t>taachalq sa' xb'eeneb' li neke'rahob'tesink qe.</t>", "17": "<pb/><t>Us ta ink'a' chik taatuxmeq li xche'el li iig</t> <t>ut maak'a'aq chik ru li uub';</t> <t>us ta ink'a' chik taa'uuchinq li oliiw</t> <t>ut li ch'och' ink'a' chik tixk'e qatzekemq;</t> <t>us ta maak'a'aqeb' chik li karneer sa' li xna'ajeb'</t> <t>chi moko wanqeb' chik qawakax sa' li xwa'leb'aaleb',</t>", "18": "<t>ab'an laa'in taasaho'q linch'ool rik'in li Qaawa',</t> <t>k'ojk'ooq li waanm rik'in li Yos laj kolol we.</t>", "19": "<pb/><t>Li Qaawa' linYos a'an li xkawub' linch'ool.</t> <t>A'an naseeb'ob'resink eb' li woq jo'keb' roq li kej,</t> <t>ut nikinxk'am toj chi tzuul re naq tinkole'q. <pb/><e>A'in xb'ich li xjolomileb' laj b'ichanel, re xb'ichankil rik'ineb' li wajb' li wankeb' li ru.</e></t>"}