{"1": "<pb/><t>Tinwanq sa' linna'aj chi k'aak'alenk,</t> <t>ut sa' xb'een li suttz'ak tinxaqab' wib' chi ilok.</t> <t>Jo' junaq aj k'ehol eetal, yo'oon wanqin</t> <t>re rilb'al k'aru tixye we li Qaawa'</t> <t>ut k'aru tixsume wi' linjitom.<f>[5]</f></t>", "2": "<pb/><t>Ut li Qaawa' kinxsume chaq chi jo'ka'in:</t> <t>“Tz'iib'a chiru junaq tz'alamche'</t> <t>li ok we chi xk'utb'al chawu;</t> <t>tz'iib'a chi tz'aqal re ru</t> <t>re naq maak'a'aq ch'a'ajkilal chi rilb'al</t> <t>ut li ani taa'iloq re, tixchap raanil chi yehok esil.</t>", "3": "<t>Toj maji' nawulak xq'ehil naq li moy u a'in taatz'aqloq ru,</t> <t>ab'an ak xaqxo xkutankil naq taak'ulmanq.</t> <t>Us ta taab'ayq kach'inaq, oyb'eni laa'at<f>[6]</f></t> <t>xb'aan naq relik chi yaal naq taatz'aqloq ru chixjunil.</t>", "4": "<t>Taa'oso'q li ink'a' tiik ru xyu'am,</t> <t>ab'an li tiik xch'ool taawanq xyu'am xb'aan li xpaab'aal”.<f>[7]</f></t>", "5": "<t>Relik chi yaal naq li b'ihomal nab'alaq'ik;</t> <t>li maak'a'eb' xna'leb' neke'xyal xq'e chi xsik'b'al xtumineb',</t> <t>ut junelik neke'raj xkomon:</t> <t>chanchaneb' li kamk,</t> <t>chanchaneb' li xjulel kamenaq</t> <t>li junelik yo chi royb'eninkil eb' li te'ok chisa'.</t> <t>Neke'xik yalaq b'ar chi sachok tenamit,</t> <t>chi ink'a' nak'ojlaak xch'ooleb'.</t>", "6": "<t>Ab'anan chixjunileb' li eechaninb'il tenamit</t> <t>te'xse'e li ke'eechanink reheb',</t> <t>yooqeb' chi xyeeb'al:</t> <t>“Ra chaalel sa' aab'een laa'at</t> <t>li xatb'ihomo'k rik'in li moko aawe ta!</t> <t>Toj jo'q'e taakanab' xch'utub'ankil</t> <t>li b'ihomal li wank chi to' aawik'in?”.</t>", "7": "<pb/><t>Chi maak'a'aq sa' laach'oolte'wulaq li xe'k'ehok aato';</t> <t>te'wakliiq chaq, ut siksootqat xb'aan aaxiw</t> <t>naq te'xmaq' chixjunil li k'aru aawe.</t>", "8": "<t>Jo' naq xamaq' li xb'ihomaleb' li k'iila tenamit,</t> <t>jo'kan ajwi' naq te'xmaq' chawu li k'a'aq re ru xawelq'a.</t> <t>Jalanil tenamit taak'ehoq aawe chi xtojb'al rix laamaa'usilal</t> <t>jo' ajwi' chixjunil li xab'aanu re li qana'aj,</t> <t>reheb' li qatenamit ut reheb' li jo'k'ihal wankeb' chisa'.</t>", "9": "<pb/><t>Ra chaalel sa' aab'een li xanujob'resi laawochoch rik'in li xawelq'a</t> <t>re raj xkolb'al aawib' chiru chixjunileb' li raaxiik'!</t>", "10": "<t>Chi jo'kan xak'e sa' xutaan laawochoch,</t> <t>ut yal xasik' laarahilal naq xajuk'i eb' li k'iila tenamit.</t>", "11": "<t>Xb'aan naq eb' li pek te'xjap re chajitb'al</t> <t>ut te'sumeeq chaq xb'aaneb' li tz'amb'a!</t>", "12": "<pb/><t>Ra chaalel sa' aab'een laa'at</t> <t>li nakatkab'lak sa' xb'een li rahilal</t> <t>ut nakatk'ojob'ank tenamit rik'in kamsink ut maa'usilal.<f>[8]</f></t>", "13": "<t>Ab'an li Nimajwal Yos ink'a' tixk'e xwankil laak'anjel,</t> <t>ut maak'a' na'ok wi' li k'aru xatawasi wi' aawib',</t> <t>xb'aan naq chixjunil li xab'aanu</t> <t>taa'oso'q chi junwaakaj xb'aan li xam.</t>", "14": "<t>Ut taanawmanq ru li xnimal xloq'al li Qaawa'</t> <t>junsut junrub'el choxa,</t> <t>jo' naq nanujak li palaw rik'ineb' li k'iila ha'.<f>[9]</f></t>", "15": "<pb/><t>Ra chaalel sa' aab'een laa'at</t> <t>li nakakaltesiheb' laawechkab'al</t> <t>ut nakayu li b'iin rik'in li b'an nakaanob'resink u,</t> <t>re xsachb'al xwankileb' ut xk'utb'al xxutaaneb'.</t>", "16": "<t>Taanujob'resi aawib' rik'in xutaan</t> <t>ut ink'a' rik'in loq'al,</t> <t>xb'aan naq li Qaawa' tixk'e chawuk' laaha'</t> <t>ut tatxkanab' chi t'ust'u.<f>[10]</f></t>", "17": "<t>Li maa'usilal xab'aanu aran Líbano</t> <t>taaq'apluuq sa' aab'een,</t> <t>ut k'ajo' naq tatxiwaq xb'aan li xkik'eleb' li k'iila xul xakamsiheb'.</t> <t>Chixjunil a'in taachalq sa' aab'een xb'aan laamaa'usilal</t> <t>jo' ajwi' xb'aan chixjunil li xab'aanu re li qana'aj,</t> <t>reheb' li qatenamit ut reheb' li jo'k'ihal wankeb' chisa'.</t>", "18": "<t>K'aru aj e li xjalam u junaq k'oxlanb'il yos?</t> <t>A'an yal jalanil yos, aj b'alaq';</t> <t>a'an yal xb'aanuhom junaq aj peech'.</t> <t>Ma naru tixk'ojob' xch'ool li xyiib'ank re?</t> <t>Xb'aan naq eb' li yiib'anb'il yos ink'a' neke'aatinak.</t>", "19": "<pb/><t>Ra chaalel sa' aab'een laa'at li nakatyehok:</t> <t>“Ajsi aawu”, chankat re jun tolol chi che'.</t> <t>“Waklin”, chankat re jun li pek ink'a' na'aatinak.</t> <t>Ma naru tab'i' taa'aatinaq?</t> <t>Us ta nujob'resinb'il chi oor ut plaat,</t> <t>maak'a' jun tz'uqukaq yu'am rik'in.</t>", "20": "<t>A'ut li Qaawa' wank sa' li xsantil ochoch:</t> <t>maajun na'aatinak chiru A'an</t> <t>junsut junrub'el choxa!<f>[11]</f></t>"}