{"1": "<pb/>Jun kamenaq utz' naxk'e chi tz'eqe'k jun sek'aq chi sununkil b'an. Jo'kan ajwi' kach'in li memil na'leb' q'axal chik nak'eemank reetal chiru li na'leb' jwal loq'.", "2": "<pb/>Li ani wank xna'leb', junelik naxik xch'ool chirix li us, ab'an li maak'a' xna'leb' naxik xch'ool chirix li ink'a' us.", "3": "Sa' chixjunil li naxb'aanu li jip, nak'utunk li xmajelal xna'leb', us ta naxye naq eb' li junch'ol chik maak'a'eb' xna'leb'.", "4": "<pb/>Wi taajosq'o'q sa' aab'een li wank xwankil, mich'inank aach'ool. Relik chi yaal wi wank aakuyum, naru taak'uub' ru li xninqal ch'a'ajkilal.", "5": "<pb/>Jun chik li ch'a'ajkilal xwil laa'in sa' ruuchich'och', ut nachalk rik'ineb' li wankeb' sa' li chaq'rab':", "6": "xink'e reetal naq eb' li maak'a' neke'xnaw wankeb' xninqal ru k'anjel, ut eb' li wankeb' xk'a'uxl ink'a' chaab'il li k'anjel neke'k'ehe'k reheb'.", "7": "Xwileb' aj mun chi xik chirix kawaay, ut eb' li xninqal ru winq yookeb' chi xik chi roqeb' chanchaneb' laj mun.", "8": "<pb/><t>Li nab'ekok jul, taat'ane'q chisa'.<f>[33]</f></t> <t>Li ani tixjor li tz'ak, taatiwe'q xb'aan li k'anti'.</t>", "9": "<pb/><t>Li natuqub'ank ru pek,</t> <t>mare tixtiq' rib' chiru. <pb/>Li natz'irok si',</t> <t>mare tixyok' rib'.</t>", "10": "<pb/><t>Wi naxereto'k li ch'iich' ut ink'a' nak'eemank xq'esnal,</t> <t>tento naq kaw chik tatyok'oq chiru. <pb/>Q'axal us xb'aanunkil chixjunil</t> <t>sa' xyaalal ut rik'in chaab'il na'leb'.</t>", "11": "<pb/><t>Maak'a' rajb'al naq wank li nanahualink,</t> <t>wi li k'anti' natiwok naq maji' nahualinb'il.</t>", "12": "<pb/><t>Naq na'aatinak li wank xna'leb',</t> <t>sa neke'rab'i chixjunileb'.</t> <t>Ab'an li jip naxsach rib' rik'in li naxye.<f>[34]</f></t>", "13": "<t>Naxtikib' aatinak rik'in memil aatin,</t> <t>ut naraqe'k rik'in xyeeb'al li maak'a'il na'leb'.</t>", "14": "<t>Li jip k'ajo' nawulak chiru aatinak,</t> <t>ab'an maajun naru tixye k'aru taak'ulmanq wulaj kab'ej.</t> <t>K'aru chalk re sa' qab'een?</t> <t>Maa'ani nanawok re.</t>", "15": "<pb/><t>Maak'a' rajb'al naq li jip tixtawasi rib' chi k'anjelak,</t> <t>xb'aan naq chi moko naxnaw li b'e naxik sa' li tenamit.</t>", "16": "<pb/><t>Toq'ob' ru li tenamit wank x'awab'ej toj saaj,</t> <t>jo'wi' junes ninq'ehik neke'xk'oxla li wankeb' xwankil aran.</t>", "17": "<t>Ab'anan us xaq re li tenamit</t> <t>li wank x'awab'ej chaab'il xch'ool,</t> <t>ut eb' li wankeb' xwankil neke'wa'ak sa' xhonalil</t> <t>re xtawb'al wi' chik xkawilal roq ruq'eb',</t> <t>ut ink'a' yal re kalaak.</t>", "18": "<pb/><t>Wi aj q'emat, taat'ane'q li xb'een laawochoch;</t> <t>ut wi ink'a' nakawaj k'anjelak, chixjunil li ochoch taat'ane'q sa' aab'een.</t>", "19": "<pb/><t>Li wa'ak ut li uk'ak neke'k'ehok sahil ch'oolej;</t> <t>ut li tumin naxk'uub' chixjunil.</t>", "20": "<pb/><t>Maaye yib' aj aatin chirix li awab'ej,</t> <t>us ta aajunes;</t> <t>mat-aatinak chirix li b'ihom</t> <t>chi moko sa' laawarib'aal,</t> <t>xb'aan naq eb' li aatin chanchaneb' li xul neke'rupupik:</t> <t>sa' junpaat taanawmanq chixjunil.</t>"}