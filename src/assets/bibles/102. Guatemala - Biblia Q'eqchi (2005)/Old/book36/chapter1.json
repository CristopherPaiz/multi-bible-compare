{"1": "<pb/>A'an a'in li raatin li Qaawa' li kiyehe'k re laj Sofonías, ralal laj Kusí, ralal laj Kedalías, ralal laj Amarías, ralal laj Esekías, sa'eb' li kutan naq laj Josías,<f>[1]</f> ralal laj Amón, wan chaq cho'q awab'ej re Judá.", "2": "<pb/><t>Jo'ka'in xye li Qaawa':</t> <t>“Ok we chi xsachb'al chi junajwa</t> <t>chixjunil li wank sa' ruuchich'och'.</t>", "3": "<t>Tinsach ruheb' li poyanam ut eb' li xul,</t> <t>tinkamsiheb' li xik'anel xul jo'wi' eb' li kar;</t> <t>teb'ink'e chi tichk'ok li ink'a' useb' xna'leb'</t> <t>ut twisiheb' li winq sa' ruuchich'och'”, chan li Qaawa'.</t>", "4": "<pb/><t>“Tinrahob'tesiheb' laj Judá</t> <t>ut chixjunileb' li wankeb' Jerusalén.</t> <t>Jo'nimal toj xkanaak re laj Bahal li xyoseb'</t> <t>tinsach ru chi junajwa;</t> <t>a' ajwi' li xk'ab'a'eb' laj k'anjel chiru ut eb' laj tij tinsacheb' ru.</t>", "5": "<t>Tinsach ruheb' li neke'taqe'k sa' xb'een li kab'l</t> <t>chi xloq'oninkileb' ru li chahim,</t> <t>eb' li neke'xwiq'ib' rib' chiwu laa'in</t> <t>ut neke'xpatz' ajwi' xk'ab'a' laj Milkón li xyoseb';<f>[2]</f></t>", "6": "<t>eb' li xe'xkanab' intaaqenkil,</t> <t>eb' li ink'a' nikine'xsik' cho'q Qaawa'</t> <t>chi moko neke'patz'ok wik'in”.</t>", "7": "<pb/><t>Mexchoqink chiru li Qaawa'<f>[3]</f></t> <t>xb'aan naq nach' chik wank li xkutankil li Qaawa'.</t> <t>Li Yos xkawresi jun mayejak</t> <t>ut ak xrosob'tesiheb' li rula'.</t>", "8": "<pb/><t>“Sa' xkutankil li mayejak -chan li Qaawa'-</t> <t>laa'in tolinrahob'tesi li xninqaleb' ru winq,</t> <t>eb' li ralaleb' li awab'ej</t> <t>jo' ajwi' chixjunileb' laj ab'l tenamit.</t>", "9": "<t>Sa' li kutan a'an tinrahob'tesiheb' ajwi'</t> <t>li neke'ok chi pisk'onb'il<f>[4]</f> sa' rochoch li xyoseb'</t> <t>ut neke'xnujob'resi a'an rik'in elq' ut b'alaq'ik”.</t>", "10": "<pb/><t>Jo'ka'in xye li Qaawa':</t> <t>“Sa' li kutan a'an taa'ab'imanq xyaab' kuxej</t> <t>chi xtz'aamankil xtenq'ankileb'</t> <t>chalen toj sa' li Okeb'aal reheb' li kar.</t> <t>Japjo'qeb' re chi tz'uyink sa' li Ak' Na'ajej</t> <t>ut taa'ab'iiq xyaab'eb' li tzuul li yooqeb' chi uq'e'k.</t>", "11": "<t>Yaab'anqex laa'ex li wankex taq'a,</t> <t>xb'aan naq te'kamq chixjunileb' laj k'ay</t> <t>ut te'sache'q chixjunileb' laj jalol ru tumin.</t>", "12": "<pb/><t>“Sa' li kutan a'an tinxok linsaqenk</t> <t>ut tinpoqle li tenamit Jerusalén.</t> <t>Toja' naq tink'eheb' chi xtojb'al li xmaakeb'</t> <t>li k'ojk'ookeb' xch'ool ut sa yookeb' chi hilank,</t> <t>eb' li neke'yehok sa' xch'ooleb':</t> <t>«Li Qaawa' maak'a' naxb'aanu:</t> <t>chi moko li us chi moko li ink'a' us».</t>", "13": "<t>Jo'kan naq taa'elq'aaq li xb'ihomaleb'</t> <t>ut taajuk'manq li rochocheb'.</t> <t>Xe'yiib'ank ochoch, ab'an ink'a' te'wanq chisa';</t> <t>xe'awk uub', ab'an ink'a' te'uk'aq b'iin”.</t>", "14": "<pb/><t>Xnach'ok chaq li xnimla kutankil li Qaawa';<f>[5]</f></t> <t>ak xseeb'ank ut nach' chik wank.</t> <t>Naq taawulaq li kutan a'an, xiwajelaq li japok e:</t> <t>tixjap ajwi' re chi yaab'ak li jwal kaw rib'.</t>", "15": "<t>A'anaq xkutankil li josq'il,</t> <t>xkutankil li rahil ch'oolej ut rahilal,</t> <t>xkutankil li sachok ut juk'uk,</t> <t>xkutankil li aak'ab' ut li q'oqyink;</t> <t>muhaq ru li kutan a'an ut choqlaq ru,</t>", "16": "<t>xkutankil li tz'uyink ut xyaab'asinkil li tronpeet</t> <t>chirixeb' li kawub'resinb'il tenamit</t> <t>ut chirixeb' li xnajt xteramil ochoch.</t>", "17": "<pb/><t>Jo'ka'in xye li Qaawa':</t> <t>“Tinrahob'tesi xch'ooleb' li poyanam</t> <t>ut te'b'eeq sa' mutz'il,</t> <t>xb'aan naq xe'maakob'k chiwu.</t> <t>Taahoye'q li xkik'eleb' jo' li pojtz',</t> <t>ut li xtib'eleb' kama'aq aj chik li k'ot”.</t>", "18": "<pb/><t>Sa' xkutankil li xjosq'il li Qaawa',</t> <t>maak'a' taakoloq reheb' li poyanam,</t> <t>chi moko li plaat chi moko li oor,</t> <t>xb'aan naq chixjunil li ruuchich'och' taa'oso'q sa' xxamlel xjosq'il li Yos.</t> <t>Jo'k'ihaleb' li wankeb' junsut junrub'el choxa</t> <t>te'oso'q sa' junpaat.</t>"}