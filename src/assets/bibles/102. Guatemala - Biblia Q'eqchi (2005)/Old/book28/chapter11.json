{"1": "<pb/><t>“Naq toj saaj chaq laj Israel, q'axal kinra,</t> <t>ut toj Ejiipt<f>[42]</f> kinb'oq chaq li walal.</t>", "2": "<t>A'ut naq q'axal kinra,</t> <t>jwal kixnajtob'resi chik rib' wik'in:</t> <t>lintenamit neke'mayejak chiruheb' laj Bahal</t> <t>ut neke'xk'at xpom chiruheb' li jalanil yos.</t>", "3": "<t>Laa'in kinch'ilo chi ruq' laj Efraín</t> <t>ut kink'ut li b'eek chiru;</t> <t>ab'an ink'a' ke'xtaw ru naq laa'in nin'ilok reheb'.</t>", "4": "<t>Rik'in rahok ut q'unil ch'oolejil kink'ameb' chaq wik'in,</t> <t>chanchanin li naxmutzu li xk'uula'al.</t> <t>Kink'utzub' wib' re xk'eeb'al xwaheb',</t>", "5": "<t>ab'anan ink'a' ke'raj sutq'iik wik'in.</t> <t>Jo'kan naq tento te'sutq'iiq wi' chik Ejiipt,</t> <t>ut eb' laj Asiria te'awab'ejinq sa' xb'eeneb'.</t>", "6": "<t>Sa' li xtenamiteb' taawanq li yalok:</t> <t>te'sache'q eb' li kawub'resinb'il ochoch</t> <t>ut taajuk'iiq chixjunil xb'aan li maa'usilal neke'xk'uub'.</t>", "7": "<t>Lintenamit jwal kaw xch'ooleb' chintz'eqtaanankil;</t> <t>us ta neke'xpatz' xk'ab'a' laj Bahal,</t> <t>ab'an maajun natenq'ank reheb'.</t>", "8": "<pb/><t>“Chanru naq tatinkanab', a Efraín?</t> <t>Chanru naq tatintz'eqtaana, a Israel?</t> <t>Ma tatinsach tab'i' jo' xinb'aanu re li tenamit Admá</t> <t>malaj tinb'aanu ta aawe jo' xinb'aanu reheb' laj Seboín<f>[43]</f> xb'aan li xmaa'usilaleb'?</t> <t>Q'axal nayot'e'k li waanm</t> <t>ut namayok linch'ool chawix.</t>", "9": "<t>Ink'a' tatinrahob'tesi xb'aan xxamlel linjosq'il</t> <t>ut ink'a' chik tinsach ruheb' laj Efraín,</t> <t>xb'aan naq laa'in li Yos ut maawa'in winq.</t> <t>Laa'in li Sant sa' eeyanq,</t> <t>ut ink'a' tinchalq chesachb'al”.</t>", "10": "<pb/><t>A' chik li Qaawa' te'xtaaqe,</t> <t>ut A'an tixjap re jo' naxb'aanu li kaqkoj.</t> <t>Tixjap re, ut chixjunileb' li alalb'ej te'chalq sa' xjayal rokeb'l saq'e</t> <t>chi siksootqeb' xb'aan xxiweb'.</t>", "11": "<pb/><t>“Jo'eb' li kok' xul naq te'chalq chaq Ejiipt,</t> <t>jo'eb' li mukuy naq te'elq chaq Asiria.</t> <t>Ut laa'in teb'ink'e chi hilank sa' li rochocheb'”,</t> <t>chan li Qaawa' Yos.</t>", "12": "<t>“Eb' laj Efraín junes tik'ti' neke'xye we,</t> <t>eb' laj Israel junes b'alaq'il na'leb' neke'xk'ut chiwu.</t> <t>A'ut eb' laj Judá toj nikine'xtaaqe,</t> <t>toj kaweb' xch'ool chi paab'ank.</t>"}