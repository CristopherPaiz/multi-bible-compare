{"1": "<pb/><t>Yehomaq reheb' leeras eeriitz'in: “Intenamitex”,</t> <t>ut yehomaq reheb' leeranab': “Uxtaananb'ilex”.</t>", "2": "<t>Li Qaawa' kixye chi jo'ka'in:</t> <t>“Q'usumaq leena', jitomaq,</t> <t>xb'aan naq moko insum'aatin ta chik,</t> <t>ut moko laa'in ta chik li xb'eelom.</t> <t>Xkanab'aq li yumb'eetak</t> <t>ut mixsik'eb' chik li xsum.<f>[11]</f></t>", "3": "<t>Wi ink'a' tixkanab' xb'aanunkil,</t> <t>laa'in tinkanab' sa' xutaan ut chi t'ust'u, jo' naq kiyo'laak;<f>[12]</f></t> <t>jo' li chaqich'och' tkanaaq ut chi pojtz' ch'och',</t> <t>re naq taakamq xb'aan xmajelal li ha'.</t>", "4": "<t>Ink'a' tintoq'ob'a ruheb' li ralal xk'ajol</t> <t>xb'aan naq ralaleb' li yumb'eetak.</t>", "5": "<t>Li xna'eb' kixmux li xyu'am;</t> <t>li ixq li ki'alank reheb' kixsach xloq'al naq kixye:</t> <t>«Tinxik rik'ineb' li neke'rahink we,</t> <t>a'eb' li neke'k'ehok inwa ut wuk'a',</t> <t>jo'wi' linliin ut lintuuxnoq', lin'aseeyt ut linb'iin»,<f>[13]</f> chan.</t>", "6": "<pb/><t>“Jo'kan naq laa'in tintz'ap li xb'e rik'in k'ix,</t> <t>tinram chi tz'ak li xb'e re naq maab'ar chik taanume'q.</t>", "7": "<t>Tixtaaqeheb' li xsum, ab'an ink'a' toxtaweb';</t> <t>tixsik'eb', ab'an maab'ar tixtaweb'.</t> <t>Toja' naq tixye: «Tinsutq'iiq wi' chik rik'in linb'eelom,</t> <t>xb'aan naq sa ajwi' xinwank rik'in chiru anaqwan», cha'aq.</t>", "8": "<pb/><t>“Ab'an a'an ink'a' naxnaw</t> <t>naq laa'in ajwi' nink'ehok re</t> <t>li xtriiw, li xb'iin ut li xchaab'il aseeyt;</t> <t>laa'in xink'ehok re naab'al li xplaat</t> <t>ut li x'oor li xyiib'ahom wi' laj Bahal.</t>", "9": "<t>Jo'kan naq sa' xq'ehil li q'olok</t> <t>tinxok wi' chik lintriiw ut linb'iin,</t> <t>ut tinmaq' chiru lintuuxnoq' ut linliin</t> <t>li xink'e chi raq'un.</t>", "10": "<t>Ut anaqwan tinkanab' sa' xutaan</t> <t>chiruheb' li neke'rahink re,</t> <t>ut maajun chik taakoloq re sa' wuq'.</t>", "11": "<t>Tinsach chixjunil li nasaho'k wi' xch'ool,</t> <t>a' li utz'uk, li xninq'ehinkil li xtiklajik li po, li hilob'aal kutan</t> <t>jo'wi' chixjunileb' li ninq'e.<f>[14]</f></t>", "12": "<t>Tink'e chi sache'k chixjunileb' li rawimq li naxye wi':</t> <t>«A'aneb' a'in linq'ajkamunkil li xk'ehomeb' we li neke'rahink we».</t> <t>Tink'eheb' chi pimo'k ut tinkanab' cho'q xwaheb' li k'iche'il xul.</t>", "13": "<t>Tolinrahob'tesi li ixq a'an</t> <t>xb'aan naq xk'atok k'ajpom chiruheb' laj Bahal,</t> <t>xtiqib' rib' chi chaab'il rik'in matq'ab' ut q'ol</t> <t>ut xkoho chirixeb' li neke'rahink re,</t> <t>chi ink'a' chik nikinxk'oxla laa'in li Qaawa'</t> <t>-chan li Yos-.</t>", "14": "<pb/><t>“Jo'kan naq tinq'unb'esi li xch'ool:</t> <t>tink'am sa' li chaqich'och'</t> <t>ut tinye re naq q'axal ninra.</t>", "15": "<t>Aran tink'e chaq wi' chik li x'uub';</t> <t>li xtaq'ahil Akor<f>[15]</f> tkanaaq cho'q nimla sahilal,</t> <t>ut tinraatina wi' chik jo' chaq sa' li xsaajilal,<f>[16]</f></t> <t>jo' naq ki'elk chaq Ejiipt.</t>", "16": "<t>Sa' li kutan a'an tixye we: «At inb'eelom», cha'aq;</t> <t>ut ink'a' chik: «At inBahal».</t>", "17": "<t>Twisi sa' xch'ool li xk'ab'a'eb' laj Bahal</t> <t>ut maajoq'e chik tixpatz'eb' -chan li Yos-.</t>", "18": "<pb/><t>“Sa' li kutan a'an, sa' xk'ab'a' lintenamit,</t> <t>tink'ojob' jun sumwank rik'ineb' li josq' aj xul,</t> <t>rik'ineb' li neke'xik'ank ut eb' li k'anti'.</t> <t>Twisi sa' li na'ajej a'in li xna' simaj, li q'esnal ch'iich' ut li yalok</t> <t>re naq twanq sa' tuqtuukilal lintenamit.</t>", "19": "<t>Laa'in tatink'am wik'in chi junajwa;</t> <t>ut laa'ataq li wixaqil sa' tiikilal ut jo' aak'ulub',</t> <t>xb'aan naq nawil xtoq'ob'aal aawu ut jwal nakatinra.</t>", "20": "<t>Tatink'am wik'in rik'in chaab'ilal</t> <t>ut aran taanaw naq laa'in li Qaawa' laaYos.</t>", "21": "<pb/><t>“Laa'in li Qaawa' ninye a'in:</t> <t>Sa' li kutan a'an tinsum'aatina li choxa</t> <t>ut a'an tixsum'aatina li ruuchich'och';</t>", "22": "<t>chiru li ch'och' taa'elq chaq li triiw, li b'iin ut li chaab'il aseeyt,</t> <t>ut chi jo'kan k'ajo' naq taa'uuchinq li xtaq'ahil Jisrehel.</t>", "23": "<t>Tinkanab' laj Israel sa' li xna'aj,</t> <t>twuxtaana ru li «Ink'a' uxtaananb'il ru»;</t> <t>ut li «Maawa' intenamit» tinye re: «Laa'at lintenamit»,<f>[17]</f></t> <t>ut a'an tixye we: «At inYos»”, cha'aq.</t>"}