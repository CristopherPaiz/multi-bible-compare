{"1": "<pb/><t>Eb' laj Efraín maak'a' xyaalal li neke'xb'aanu;</t> <t>rajlal kutan neke'xsik' xtenq'ankileb' sa' jalanil tenamit.</t> <t>Nanumtaak li xtik'ti'eb' ut li elq'ak neke'xb'aanu,</t> <t>neke'xk'e rib' sa' aatin rik'ineb' laj Asiria</t> <t>ut neke'k'amok aseeyt aran Ejiipt”, chan li Yos.</t>", "2": "<pb/><t>Li Qaawa' yo chi jitok chirixeb' laj Judá,</t> <t>ut tixk'eheb' chi xtojb'al rix li xmaakeb' laj Jakob,</t> <t>tixk'e xq'ajkamunkileb' jo' chanru li xyehom ut xb'aanuhomeb'.</t>", "3": "<t>Naq toj maji' nayo'laak,</t> <t>laj Jakob kixmaq' li xb'een alalb'ejil chiru li ras;<f>[44]</f></t> <t>ut naq winq chik, kiyalok rik'in li Qaawa' Yos.</t>", "4": "<t>Kiyalok rik'in jun li ánjel ut kixq'ax ru,</t> <t>kiyaab'ak ut kirelaji li rusilankil.<f>[45]</f></t> <t>Moqon chik koxtaw li Yos aran Betel<f>[46]</f></t> <t>ut ki'aatinak rik'in.</t>", "5": "<t>Li Qaawa' a'an li Nimajwal Yos;</t> <t>a'an Qaawa' naxk'ab'a'in.</t>", "6": "<t>Jo'kan naq laa'ex aj Israel sutq'inqex rik'in leeYos:</t> <t>chexrahoq ut chexwanq sa' tiikilal,</t> <t>ut k'ojk'ooq leech'ool rik'in leeYos chi junelik.</t>", "7": "<pb/><t>Xyehom li Qaawa':</t> <t>“Eb' laj Kanahán neke'roksi li b'isleb' ink'a' tz'aqal,</t> <t>ut nawulak chiruheb' li b'alaq'ik.</t>", "8": "<t>Ut eb' laj Efraín neke'xye:</t> <t>«Yaal naq xoob'ihomo'k,</t> <t>naab'al li b'ihomal xqatamresi.</t> <t>Ab'anan maajun taayehoq qe</t> <t>naq xqataw qab'ihomal rik'in b'alaq'ik!».</t>", "9": "<t>Laa'in li Qaawa' leeYos chalen chaq sa' leerelik Ejiipt:</t> <t>toj texink'e wi' chik chi wank sa'eb' li muheb'aal yiib'anb'il rik'in t'ikr,</t> <t>jo' junxil naq kexintaw chaq sa' li chaqich'och'.</t>", "10": "<t>Laa'in kin'aatinak rik'ineb' li propeet,</t> <t>k'iila sut kiwaatinaheb' sa' moy u,</t> <t>ut sa' jaljookil ru aatin kexwaatina chi xtz'uumal reheb' a'an.</t>", "11": "<t>Eb' laj Galahad wankeb' xmaak;</t> <t>jo'kan naq teb'insach.</t> <t>Aran Kilkal neke'mayejak wakax;</t> <t>jo'kan naq li x'artaleb' chanchanaqeb' li pek</t> <t>li neke'kanaak chi tub'tu sa' li awimq”.</t>", "12": "<pb/><t>Laj Jakob ki'elelik sa' xteepal Aram</t> <t>ut kaw kik'anjelak aran cho'q aj ilol ketomq</t> <t>re naq taak'ehe'q rixaqil.<f>[47]</f></t>", "13": "<t>Rik'in xtenq'aal jun li propeet</t> <t>li Qaawa' kirisiheb' chaq laj Israel aran Ejiipt<f>[48]</f></t> <t>ut kixk'aak'aleheb' rik'in xk'anjel jun propeet.</t>", "14": "<t>Eb' laj Efraín ke'yoob'ank xjosq'il li Yos;</t> <t>jo'kan naq te'k'ehe'q chi xtojb'al rix li kamsink ke'xb'aanu.</t> <t>Li Qaawa' taareeqaju li maa'usilal ke'xb'aanu.</t>"}