{"1": "<pb/><t>“Yo'qeb', sutq'iiqo rik'in li Qaawa',</t> <t>xb'aan naq A'an xrahob'tesink qe,</t> <t>ab'an anaqwan tooxk'irtasi;</t> <t>A'an xtiq'ok qe, ut anaqwan tooxb'an.<f>[24]</f></t>", "2": "<t>Sa' wiib' kutan tixk'e wi' chik qayu'am,</t> <t>ut sa' rox li kutan tooxwaklesi wi' chik re naq wanqo rik'in.</t>", "3": "<t>Qasik'aq li Qaawa', qayalaq qaq'e chi xnawb'al ru.</t> <t>Relik chi yaal naq taachalq qik'in jo' naq nahik'e'k li kutan;</t> <t>taachalq qik'in jo' naq li hab' naxt'aqresi li ch'och' sa' li hab'alq'e”.</t>", "4": "<pb/><t>“K'aru tinb'aanu aawe, a Efraín?</t> <t>K'aru tinb'aanu aawe, a Judá?</t> <t>Linraab'al nekeye, a'an jo' li choql toj eq'la,</t> <t>jo' li xchu'ke li sa' junpaat nanume'k xb'aan li iq'.</t>", "5": "<t>Jo'kan naq xintaqlaheb' li propeet chesachb'al</t> <t>ut xexinkamsi rik'in li waatin.</t> <t>Chanchan naq nayo'laak li saqenk</t> <t>naq tinraqoq aatin sa' eeb'een.</t>", "6": "<t>Li nawoyb'eni eerik'in, a'an naq tineera,</t> <t>ut maawa' junes mayejak.<f>[25]</f></t> <t>Maak'a' aj e naq nekek'at leemayej chiwu laa'in</t> <t>wi ink'a' nekek'e inloq'al jo' Yos.<f>[26]</f></t>", "7": "<t>“Ab'anan jo' kixb'aanu laj Adán,</t> <t>jo'kan ajwi' naq kixb'aanu lintenamit:</t> <t>kixq'et linsumwank ut ink'a' kinxpaab'.</t>", "8": "<t>Galahad a'an xna'ajeb' li ink'a' useb' xna'leb',</t> <t>ut nujenaq chi kik'.</t>", "9": "<t>Eb' laj tij a'aneb' jun ch'uut chi aj elq'</t> <t>li yo'oon wankeb' chi xramb'aleb' li poyanam;</t> <t>neke'kamsink ut xutaanal neke'xb'aanu</t> <t>sa' li b'e naxik Sikem.</t>", "10": "<t>Jwal yib'ru li kiwil sa' li tenamit Israel:</t> <t>eb' laj Efraín ke'xmux li xpaab'aaleb'</t> <t>ut eb' laj Israel ke'xb'on rib'eb'.</t>", "11": "<t>Ut cho'q aawe, at Judá,</t> <t>ak xaqxo sa' aab'een li xkutankil li tojb'amaak.</t>"}