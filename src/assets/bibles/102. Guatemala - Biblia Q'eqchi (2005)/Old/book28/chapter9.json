{"1": "<pb/><t>Misaho'k aach'ool, a Israel;</t> <t>matpisk'ok xb'aan xsahilal aawaanm jo'eb' li tenamit junch'ol,</t> <t>xb'aan naq xab'alaq'i laaYos</t> <t>ut q'axal chik xarahi ru li xtuminal li maakob'k</t> <t>sa'atqeb' li na'ajej na'isiik wi' li rix li triiw.</t>", "2": "<t>Ab'anan ink'a' chik taawanq laatriiw ut laa'uub',</t> <t>ut maak'a'aq chik li ak' b'iin li taawuk' raj.</t>", "3": "<t>Eb' laj Efraín te'sutq'iiq wi' chik Ejiipt</t> <t>ut aran Asiria te'xtzeka li k'aru ink'a' us xtzekankil.</t> <t>Ink'a' chik te'wanq sa' li xch'och' li Qaawa'.</t>", "4": "<t>Ink'a' te'mayejaq b'iin chiru li Qaawa',</t> <t>chi moko li xmayejeb' taawulaq chiru:</t> <t>rahaq chik xch'ooleb' naq te'tzekanq</t> <t>jo' tawi' naq yooqeb' chi k'aak'alenk kamenaq,</t> <t>ut muxb'ileb' ru te'kanaaq eb' li te'tzekanq re.</t> <t>Li wa a'an ka'ajwi' re te'xtzeka eb' a'an,</t> <t>ut ink'a' naru taak'ame'q sa' rochoch li Yos.</t>", "5": "<t>K'aru teeyeechi'i laa'ex sa' li ninq'e,</t> <t>naq taawulaq xq'ehil xloq'oninkil ru li Qaawa'?</t>", "6": "<t>Ilomaq: eb' li tenamit xe'elelik xb'aan li rahilal;</t> <t>eb' laj Ejiipt te'k'uluq reheb' ut aran Menfis te'muqlaaq.</t> <t>K'aamla taamuquq re li xb'ihomaleb'</t> <t>ut junes pajl te'yo'laaq sa' li xmuheb'aaleb'.</t>", "7": "<pb/><t>Ak xwulak xkutankil li raaxiik';<f>[31]</f></t> <t>xwulak chik xq'ehil li xtojb'al rix leemaak!</t> <t>Eb' laj Israel tento te'xnaw a'an.</t> <t>Laa'ex nekeye: “Maak'a' xna'leb' li propeet.</t> <t>Li xtaql li Yos xkaano'k ru”, chankex.</t> <t>Ab'an nekeye chi jo'kan,</t> <t>xb'aan naq numtajenaq leemaa'usilal ut q'axal xik' nikineril.</t>", "8": "<t>Taqlanb'ilin chaq xb'aan li Yos</t> <t>li xinxaqab' cho'q propeet re rilb'aleb'<f>[32]</f> laj Efraín.</t> <t>A'ut laa'ex yalaq b'ar nekeraj inra'lenkil,</t> <t>ut sa' ajwi' li rochoch linYos xik' nikineril.</t>", "9": "<t>Q'axal xnumtaak leemaa'usilal,</t> <t>jo' keb'aanu chaq aran Kibehá.<f>[33]</f></t> <t>A'ut li Qaawa' junelik wank sa' xch'ool leemaa'usilal,</t> <t>ut texk'e chi xtojb'al rix leemaak.</t>", "10": "<t>Jo'ka'in xye li Qaawa':</t> <t>“Naq kintaw laj Israel, kisaho'k linch'ool</t> <t>jo' naq natawmank li uub' sa' li chaqich'och'.</t> <t>Kisaho'k linch'ool rik'ineb' leena' leeyuwa'</t> <t>jo' naq natawmank li xb'een ru li ki'il q'een.</t> <t>Ab'an naq ke'wulak aran Bahal-Pehor,<f>[34]</f></t> <t>ke'xq'axtesi rib' reheb' li yal k'oxlanb'il yos,</t> <t>ut q'axal tz'eqtaananb'ileb' chik ke'kanaak</t> <t>jo'eb' li pek che' raarookeb' xb'aaneb'.</t>", "11": "<t>Li xloq'aleb' laj Efraín taa'oso'q</t> <t>jo' naq naxik'ank junaq xul chiru choxa:</t> <t>ink'a' chik te'wanq ralal xk'ajoleb',</t> <t>maajun chik ixq taakanaaq sa' yu'am</t> <t>ut ink'a' chik taasiyaaq junaq k'uula'al.</t>", "12": "<t>Us ta toxe'xk'iiresi junaq ralal xk'ajol,</t> <t>laa'in tinmaq'oq re chiruheb'.</t> <t>Ra chaalel sa' xb'eeneb' li poyanam a'an</t> <t>naq teb'inkanab' laa'in!</t>", "13": "<t>Nink'e reetal naq eb' li ralal xk'ajol laj Efraín</t> <t>chanchaneb' wi' li xtzak eb' li neke'yohok:</t> <t>teneb'anb'il kamk sa' xb'eeneb'”.</t>", "14": "<pb/><t>At Qaawa', chak'e reheb' jo' li xk'ulub'eb'.</t> <t>K'e reheb' li ixq naq ink'a' chik te'wanq xkok'aleb'</t> <t>ut chichaqiq li xtu'eb'.</t>", "15": "<pb/><t>Jo'ka'in ajwi' xye li Qaawa':</t> <t>“Chixjunil li xmaa'usilaleb' kik'utunk aran Kilkal;<f>[35]</f></t> <t>aran ajwi' kintikib' xxik'b'al rilb'aleb'.</t> <t>Xb'aan li xyib'al ru xb'aanuhomeb'</t> <t>te'wisiheb' sa' linmuheb'aal ut ink'a' chik tinraheb',</t> <t>xb'aan naq jwal q'etq'eteb' chixjunil laj k'amol xb'eheb'.</t>", "16": "<t>Kamk re laj Efraín,</t> <t>chanchan aj chik li chaqiche' li ink'a' chik na'uuchink.</t> <t>Us ta te'wanq ralal xk'ajoleb',</t> <t>laa'in tink'e chi kamk li xmaataneb'”.</t>", "17": "<pb/><t>Li tenamit a'in ink'a' xe'paab'ank chiru li Qaawa';</t> <t>jo'kan naq te'tz'eqtaanaaq xb'aan linYos</t> <t>ut yal te'xb'eeni aj chik rib' sa'atqeb' li jalanil tenamit.<f>[36]</f></t>"}