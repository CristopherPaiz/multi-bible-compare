{"1": "<pb/><t>Ab'ihomaq li raatin li Qaawa', ex aj Israel.</t> <t>Ok re sa' raqb'a aatin<f>[18]</f> rik'ineb' li wankeb' sa' li tenamit a'in,</t> <t>xb'aan naq maak'a' chik arin li tiikil ch'oolej ut li rahok,</t> <t>maajun chik nanawok ru li Qaawa'.</t>", "2": "<t>Neke'yehok jurament ut ink'a' neke'xb'aanu li k'aru neke'xye;</t> <t>k'ajo' li tik'ti'ik, li kamsink poyanam ut li elq'ak,</t> <t>numtajenaq li muxuk sumlaak ut li raaxiik',</t> <t>ut junelik aj chik wank li kamsij ib'.</t>", "3": "<t>Jo'kan naq ra xch'ooleb' chixjunil li tenamit</t> <t>ut maak'a'eb' chik xmetz'ew li wankeb' chisa';</t> <t>jun kamikeb' li k'iche'il xul, eb' li neke'rupupik chiru choxa</t> <t>jo' ajwi' eb' li kar sa' palaw.</t>", "4": "<t>Li Qaawa' naxye chi jo'ka'in:</t> <t>“Maajun chijitoq ut maa'ani chich'iilanq!</t> <t>At aj tij, ka'ajwi' aawik'in yo inch'a'ajkilal.</t>", "5": "<t>Tatt'ane'q sa' li maak chi kutan,</t> <t>ut chiru q'oqyink taamaakob'q chik li propeet aawochb'een;</t> <t>ut laa'in tinsach ru laana'.</t>", "6": "<t>Yo chi kamk lintenamit</t> <t>xb'aan naq ink'a' neke'xnaw wu.</t> <t>Ut laa'at, aj tij, xatz'eqtaana xnawb'al wu,</t> <t>jo'kan naq tatwisi sa' laak'anjel.</t> <t>Xb'aan naq xatz'eqtaana li xchaq'rab' laaYos,</t> <t>laa'in ajwi' teb'intz'eq chirix inch'ool eb' laawalal aak'ajol.</t>", "7": "<pb/><t>“Naq k'ajo' xk'ihaleb' laj tij,</t> <t>k'ajo' chik xe'maakob'k;</t> <t>ut laa'in twisi xloq'aleb' ut tink'ut xxutaaneb'.</t>", "8": "<t>Neke'xch'oolani rib' rik'in xmaakeb' lintenamit;</t> <t>jo'kan naq neke'rataw naq q'axal chik te'maakob'q li poyanam!</t>", "9": "<t>Ab'an juntaq'eet te'xk'ul laj tij rik'ineb' li tenamit:</t> <t>tink'eheb' chi xtojb'al li xmaakeb'</t> <t>ut teb'inq'ajkamu jo' chanru li xyehom ut xb'aanuhomeb'.</t>", "10": "<t>Te'tzekanq, ab'an ink'a' te'k'ojlaaq xch'ool;</t> <t>te'ko'b'eetaq, ab'an ink'a' te'alanq.</t> <t>Xb'aan naq xe'xkanab' k'anjelak chiru li Qaawa'</t> <t>ut a' chik li ko'b'eetak xe'xb'aanu.</t>", "11": "<t>“Li ko'b'eetak ut li b'iin neke'sachok na'leb'.</t>", "12": "<t>Lintenamit neke'patz'ok rik'in jun tolol chi che'</t> <t>ut li xxuq'eb' neke'sumenk reheb'.</t> <t>Xb'aan xmuxb'al li xpaab'aaleb' yo chi sachk lintenamit</t> <t>ut xe'xnajtob'resi rib' rik'in li Qaawa' li xYoseb'.</t>", "13": "<t>Neke'xik chi mayejak sa' xjolomeb' li tzuul</t> <t>ut sa' xb'eeneb' li b'ool neke'k'atok k'ajpom;</t> <t>jo'kan ajwi' neke'xb'aanu rub'eleb' li xninqal che',</t> <t>xb'aan naq sa neke'hilank rub'el li xmuheb' a'an.</t> <t>Eb' leerab'in neke'yumb'eetak</t> <t>ut eb' leeralib' neke'xmux li xsumlajikeb'.</t>", "14": "<t>Ab'an laa'in ink'a' tinrahob'tesiheb' leerab'in xb'aan li yumb'eetak</t> <t>chi moko leeralib' xb'aan xmuxb'al li xsumlajikeb',</t> <t>xb'aan naq laa'ex ajwi' nekexxik chi maakob'k rik'ineb' laj yumb'eet,</t> <t>ut nekexmayejak eerochb'eeneb' li ixq</t> <t>li neke'yumb'eetak sa'eb' leetijob'aal;</t> <t>ut lintenamit li maak'a' xna'leb'eb'<f>[19]</f></t> <t>yookeb' chi sachk.</t>", "15": "<pb/><t>“At Israel, wi laa'at nakamux laapaab'aal,</t> <t>ab'an ink'a' taxaq taamaakob'q laj Judá.</t> <t>Mexxik aran Kilkal chi moko chex'ok Bet-Abén;</t> <t>meeye eejurament sa' xk'ab'a' li Qaawa'.<f>[20]</f></t>", "16": "<t>Laj Israel xq'etq'eti rib' chiru li Qaawa'</t> <t>jo' junaq wakax kaan ru:</t> <t>chan tawi' ru naq taach'oolaniiq xb'aan li Qaawa'</t> <t>jo' junaq ch'ina karneer sa' li chaab'il pach'aya'?</t>", "17": "<t>Laj Efraín xkoho xch'ool chirixeb' li yal k'oxlanb'il yos:</t> <t>kanab'omaq chi xb'aanunkil!</t>", "18": "<t>Xb'aan li kalaak chixjunileb' neke'raj xmuxb'al rib'</t> <t>ut ink'a' chik neke'xkol rix li xloq'aleb':</t> <t>a' chik li Tz'i'b'eetal nawulak chiruheb'.</t>", "19": "<t>K'amb'ilaqeb' yalaq b'ar xb'aan li iq' naq te'oso'q,</t> <t>ut q'axal te'xutaanaq xb'aan naq xe'xmux li xpaab'aaleb'.</t>"}