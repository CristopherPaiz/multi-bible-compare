{"1": "<pb/><t>Patz'omaq li hab' re li Qaawa' sa' xq'ehil,</t> <t>ut li Qaawa', li naxk'e li kaaq, tixk'e li hab' chi yo'oon,</t> <t>ut taaraxo'q wi' chik li pim sa' leena'aj chejunilex.</t>", "2": "<t>Eb' li yal k'oxlanb'il yos neke'b'alaq'ik,</t> <t>ut eb' laj q'e tik'ti' li neke'ril.</t> <t>Moko yaal ta neke'xye eb' li neke'xtaw ru li matk',</t> <t>yal re b'an k'ojob'ank ch'oolej naq neke'aatinak.</t> <t>Jo'kan naq li tenamit neke'cha'chotk jo'eb' li karneer,</t> <t>ut wankeb' chi yalaq chanru</t> <t>xb'aan naq maak'a' laj k'aak'alehom reheb'.<f>[36]</f></t>", "3": "<pb/>Xyehom li Qaawa': <pb/><t>“K'ajo' injosq'il sa' xb'eeneb' laj k'aak'alehom re lintenamit:<f>[37]</f></t> <t>tinrahob'tesiheb' li q'etq'et aj k'amol b'e.</t> <t>Naq li Nimajwal Yos tolrula'ani eb' li xkarneer,</t> <t>a'eb' li ralal xk'ajol laj Judá,</t> <t>tixkawresiheb' chi us ut tixk'eheb' xkawilal:</t> <t>jo'aqeb' chik li kawaay jwal kaweb' rib' re yalok.</t>", "4": "<t>Sa' xyanqeb' a'an te'elq laj jolominel, laj k'amol b'e ut li ninqeb' xwankil;</t> <t>sa' xyanqeb' a'an te'elq ajwi' chixjunileb' laj k'amol b'e.</t>", "5": "<t>Jo'kaqeb' laj puub' li neke'xyeq'i li sulul sa' li yalok;</t> <t>te'yaloq xb'aan naq li Qaawa' na'ochb'eenink reheb',</t> <t>ut te'xkanab' sa' xutaan eb' li neke'b'eek chirix kawaay.</t>", "6": "<pb/><t>“Laa'in tink'e xkawub' xch'ooleb' laj Judá</t> <t>ut tintenq'aheb' li ralal xk'ajol laj José.</t> <t>Tink'ameb' chaq wi' chik sa' li xtenamiteb'</t> <t>xb'aan naq nawil xtoq'ob'aal ruheb';</t> <t>chanchan naq maajun sut xintz'eqtaanaheb',</t> <t>xb'aan naq laa'in li Qaawa' li xYoseb'</t> <t>ut nink'ul li xtijeb'.</t>", "7": "<t>Eb' laj Efraín kama'aqeb' li kaweb' rib' chi yalok.</t> <t>Q'axal te'saho'q sa' xch'ool</t> <t>jo'aqeb' li xe'uk'ak b'iin;</t> <t>ut naq te'ril a'an,</t> <t>te'saho'q ajwi' xch'ool eb' li ralal xk'ajol.</t> <t>K'ajo' naq te'yoxinq chiru li Qaawa'.</t>", "8": "<pb/><t>“Rik'in jun xuxb' teb'inb'oq ut teb'inch'utub'</t> <t>xb'aan naq laa'in xinkolok reheb';</t> <t>ut q'axal te'tamq wi' chik</t> <t>jo' naq xe'wank chaq junxil.</t>", "9": "<t>Laa'in xincha'cha'iheb' sa' chixjunileb' li tenamit,</t> <t>ab'an us ta wanqeb' chaq chi najt,</t> <t>tinjultiko'q chaq reheb';</t> <t>ut sa' jun kutan te'sutq'iiq chaq</t> <t>rochb'eeneb' li ralal xk'ajoleb'.</t>", "10": "<t>Twisiheb' chaq Ejiipt,</t> <t>ut tink'ameb' chaq li wankeb' Asiria;</t> <t>tinch'utub'eb' sa' xteepal Galahad ut Líbano,</t> <t>ut k'ajo'aq xk'ihaleb'</t> <t>toj reetal ink'a' taatz'aqloq li xna'ajeb'.</t>", "11": "<t>Toja' naq te'nume'q wi' chik junpak'al li palaw re Ejiipt,</t> <t>te'xpaynumi chaq li xkawil oq li palaw</t> <t>ut tinchaqihob'resi li ha' re Nilo toj sa' xchamal.</t> <t>Tinsach li xq'etq'etil eb' laj Asiria</t> <t>ut tinjuk' li xwankilal eb' laj Ejiipt.</t>", "12": "<t>Tinkawub'resi xch'ooleb' lintenamit</t> <t>ut te'b'eeq sa' ink'ab'a'.</t> <t>Laa'in, li Qaawa', xinyehok re a'in”.</t>"}