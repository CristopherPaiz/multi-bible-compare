{"1": "<pb/><t>“Wi taawaj sutq'iik chaq, a Israel,</t> <t>-chan li Qaawa'-</t> <t>wik'in laa'in tento tatsutq'iiq chaq.</t> <t>Wi taakanab' xloq'oninkil li jalanil yos li k'ajo' xyib'al ru</t> <t>ut ink'a' chik tat-eleliq chiwu,</t>", "2": "<t>wi taaye aajurament sa' xk'ab'a' li Qaawa'</t> <t>rik'in li yaal, li tiikilal ut tiikil ch'oolej,</t> <t>sa' xk'ab'a' a'an osob'tesinb'ilaqeb' chixjunil li tenamit</t> <t>ut te'nimaaq xloq'al chi junelik”.</t>", "3": "<pb/>Jo'ka'in kixye li Qaawa' reheb' laj Judá ut aj Jerusalén: <pb/><t>“Pikomaq chi chaab'il li ch'och' tex'awq wi'<f>[24]</f></t> <t>ut mex'awk chik sa' li k'ix ru.</t>", "4": "<t>Ex poyanam aj Judá ut aj Jerusalén,</t> <t>q'axtesihomaq eerib' re li Qaawa' Yos,</t> <t>ut k'ehomaq sa' leech'ool li reetalil linSumwank.<f>[25]</f></t> <t>Mare anchal taachalq injosq'il jo' li xam</t> <t>ut taa'ok chi sachok, chi maajun chik taaramoq re,</t> <t>xb'aan li k'iila maa'usilal nekeb'aanu.</t>", "5": "<t>“Yehomaq li esilal a'in reheb' laj Judá</t> <t>ut puktesihomaq reheb' laj Jerusalén.</t> <t>Yaab'asihomaq li pur yalaq b'ar sa' li na'ajej a'in</t> <t>ut yehomaq resil chi kaw xyaab' leekux:</t> <t>«Ch'utub'omaq eerib' ut yo'qeb' sa'eb' li kawub'resinb'il tenamit.</t>", "6": "<t>Taqsihomaq li eetalil sa' xjayal Sión</t> <t>ut ayuqex sa' aanil chi elelik chi maak'a'aq hilank».</t> <t>Xb'aan naq taachalq chaq li rahilal sa' xjayal releb'l iq';</t> <t>nimla sachok ut raaxiik' tink'am chaq aran.</t>", "7": "<t>Ak xwakliik chaq laj sachonel tenamit,</t> <t>jo' jun li kaqkoj x'elk chaq sa' li xsok;</t> <t>chalk re sa' aab'een re xsachb'al laana'aj:</t> <t>nakirirnak te'kanab'aaq eb' laatenamit</t> <t>chi maajunaq chik li poyanam chisa'.</t>", "8": "<t>Jo'kan naq jutub'omaq eerib' sa' q'es ruhil t'ikr,</t> <t>tz'uyinqex ut yaab'anqex xb'aan xrahil leech'ool,</t> <t>xb'aan naq toj yo xjosq'il li Qaawa' sa' qab'een”.</t>", "9": "<pb/><t>“Sa' li kutan a'an te'ch'inanq xch'ool li awab'ej jo'wi' li xjolomileb' li tenamit;</t> <t>parpotqeb' laj tij xb'aan xxiweb',</t> <t>ut eb' li propeet te'sachq xna'leb'eb'”,</t> <t>chan li Qaawa'.</t>", "10": "<t>Ut laa'in kinye: “At Qaawa',</t> <t>k'ajo' naq xab'alaq'iheb' laj Jerusalén</t> <t>rik'in xyeeb'al naq te'wanq sa' tuqtuukilal,</t> <t>ut anaqwan a' chik li kamk xteneb'aak sa' xb'eeneb'!”.</t>", "11": "<t>Chiruheb' li kutan a'an taayeemanq</t> <t>reheb' li poyanam a'in ut reheb' laj Jerusalén:</t> <t>“Chalk chaq re sa' li chaqich'och'</t> <t>jun tiqwal iq' sa' xb'een lintenamit.</t> <t>A'an maawa' iq' re xpuuxinkil ru li triiw,</t>", "12": "<t>a'an b'an jun kawil iq'</t> <t>li taachalq chi xb'aanunkil li nintaqla wi',</t> <t>xb'aan naq ok we chi raqok aatin sa' xb'eeneb' a'an”.</t>", "13": "<t>Ilomaq, eb' li xik' neke'ilok re li tenamit</t> <t>yookeb' chi chalk jo'eb' li choql;</t> <t>li xkaareb' a'an chanchaneb' li kaqsut-iq' chi chalk,</t> <t>ut eb' li kawaay neke'aanilak chi kaw</t> <t>chanchan xseeb'aleb' li t'iw.</t> <t>Q'axal toq'ob'aal qu xb'aan naq oso'k qe.</t>", "14": "<t>At Jerusalén, ch'ajob'resi ru laach'ool re naq tatkole'q.</t> <t>Jo' najtil chik twanq li maa'usilal sa' laawaanm?</t>", "15": "<t>Ab'i li xyaab' kuxej li nachalk chaq toj Dan:</t> <t>a'an naxye resil li rahilal yo chaq chi chalk sa' xteepal Efraín:</t>", "16": "<t>“Yehomaq reheb' li xninqal ru tenamit ut re Jerusalén</t> <t>naq eb' laj xik'il uuchinel ak wankeb' arin;</t> <t>toj najt xe'chalk chaq,</t> <t>japjookeb' chaq re chi chalk sa' xb'eeneb' li tenamit re Judá.</t>", "17": "<t>Jo'keb' laj k'aak'alenel ch'och' naq te'xsut Jerusalén</t> <t>xb'aan naq xq'etq'eti rib' chiwu -chan li Qaawa'-.</t>", "18": "<t>“Laana'leb' ut laab'aanuhom</t> <t>xk'amok chaq re li rahilal a'in sa' aab'een;</t> <t>li maa'usilal xwulak li xmay toj sa' laawaanm,</t> <t>xb'aan naq xaq'etq'eti aawib' chiwu”.</t>", "19": "<t>Jwal nayot'e'k linch'ool</t> <t>ut q'axal namayok li waanm,</t> <t>ka'aj chik maa na'elk linch'ool sa' li xna'aj.</t> <t>Ink'a' ninkanab' xjapb'al we chi aatinak</t> <t>xb'aan naq yookin chi rab'inkil xyaab'eb' li pur</t> <t>li yo chi b'oqok re xik chi yalok.</t>", "20": "<t>Sa' riiqaj rib' xchalk li rahilal sa' inb'een,</t> <t>ut chixjunil li tenamit xjuk'mank.</t> <t>Sa' junpaat xe'juk'e'k li qochoch</t> <t>ut xookanaak chi maak'a' chik qamuheb'aal.</t>", "21": "<t>Jo' najtil chik yooqin rilb'al li reetalil li yalok</t> <t>ut yooqin rab'inkil xyaab'eb' li pur?</t>", "22": "<t>“Maak'a' xna'leb' lintenamit,</t> <t>ink'a' naxnaw wu -chan li Qaawa'-.</t> <t>Jipeb' ut maak'a' xk'a'uxeb'.</t> <t>K'ajo' xna'leb'eb' chi b'aanunk maa'usilal,</t> <t>ab'an maak'a' neke'xnaw chirix li chaab'ilal”.</t>", "23": "<t>Kiwil li ruuchich'och' ut kink'e reetal naq maak'a' wank chiru;<f>[26]</f></t> <t>kin'ilok sa' choxa ut maak'a' saqenk chiru.</t>", "24": "<t>Kiwil eb' li k'iche'</t> <t>ut kink'e reetal naq neke'heetank sa' li xna'ajeb';</t> <t>chixjunileb' li tzuul neke'chiq'lok sa' xna'ajeb'.</t>", "25": "<t>Kiwil naq maajun chik poyanam;</t> <t>elenaqeb' ajwi' chixjunileb' li xik'anel xul.</t>", "26": "<t>Kin'ilok wi' chik</t> <t>ut kiwil naq joxk' aj chik ru li chaab'il ch'och',</t> <t>juk'b'ileb' chik chixjunileb' li tenamit xb'aan li Qaawa',</t> <t>xb'aan xxamlel li xjosq'il.</t>", "27": "<pb/><t>Jo'ka'in kixye li Qaawa':</t> <t>“Chixjunil li ruuchich'och' taasachmanq,</t> <t>ab'an moko taa'oso'q ta chixjunil.</t>", "28": "<t>Taaraho'q xch'ool li ruuchich'och'</t> <t>ut li choxa taa'aak'ab'o'q ru.</t> <t>Xin'aatinak, ut ink'a' tinjal ru li aatin xinye;</t> <t>jo'kan xink'uub' xb'aanunkil, ut ink'a' traho'q linch'ool.</t>", "29": "<t>Xb'aan xyaab' xkuxeb' li k'iila aj puub'</t> <t>jo'eb' ajwi' li neke'kutuk rik'in simaj,</t> <t>chixjunileb' li poyanam te'xkanab' li na'ajej wankeb' wi':</t> <t>wankeb' te'eleliq sa'atqeb' li k'iche',</t> <t>wankeb' chik te'lochte'eq chiruheb' li saqoonak.</t> <t>Nakirirnak te'kanaaq chixjunileb' li tenamit</t> <t>ut maajun chik taatawmanq aran.</t>", "30": "<t>Ut laa'at li xatk'uluk rahilal, k'aru taab'aanu?</t> <t>Us ta taatiqib' aawib' rik'in chaab'il t'ikr,</t> <t>us ta taak'e xsahob' aawu rik'in chaab'il oor</t> <t>ut taab'onatq eb' li rixeb' laawu,</t> <t>maak'a' chik aj e naq taach'ina'usi aawib':</t> <t>xate'xtz'eqtaana li neke'rahink aawu,</t> <t>a' chik laakamik neke'xsik'.</t>", "31": "<t>Toja' naq xwab'i xyaab' xkux jun li ixq,</t> <t>chanchan naq toj xb'enwa ok re chi alank.</t> <t>A'an pe' li xyaab' xkux li xrab'in li tenamit Sión;</t> <t>naxjiq' xch'ool chi yaab'ak, naxye' li ruq' ut naxye:</t> <t>«Toq'ob' wu, oso'k we xb'aaneb' laj kamsinel poyanam!»”.</t>"}