{"1": "<pb/>Ex ralal xk'ajol laj Israel, ab'ihomaq li ok re chi xyeeb'al eere li Qaawa'.", "2": "Li Qaawa' naxye chi jo'ka'in: <pb/><t>“Meetzol eerib' rik'ineb' li jalanil tenamit</t> <t>chi moko chexiwa li k'aru nekeril chiru choxa,</t> <t>jo' neke'xb'aanu eb' li junch'ol chik.</t>", "3": "<t>Maak'a' na'ok wi' li xpaab'ahomeb' li tenamit a'an.</t> <t>Neke'xyok' jun tololaq li che' sa' k'iche'</t> <t>ut jun aj peech' natuqub'ank ru rik'in li xch'iich';</t>", "4": "<t>naruutz'u'uji ru rik'in oor ut plaat,</t> <t>naxt'oj chi klawx re naq ink'a' taa'eek'anq sa' xna'aj.<f>[57]</f></t>", "5": "<t>Chanchaneb' li xxib'enkileb' li xul sa'eb' li awimq,</t> <t>xb'aan naq ink'a' neke'ruuk chi aatinak.</t> <t>Tento xpaqonkileb', xb'aan naq ink'a' neke'b'eek.<f>[58]</f></t> <t>Meexiwaheb', xb'aan naq maak'a' k'aru us neke'xb'aanu</t> <t>chi moko k'a' ta ru ink'a' us”.<f>[59]</f></t>", "6": "<pb/><t>Maajun junaq juntaq'eetat wi', at Qaawa':</t> <t>jwal nim laaloq'al ut k'ajo' xnimal laawankil!</t>", "7": "<t>Ani ink'a' taaxiwanq aawu, at xReyeb' li xninqal ru tenamit?<f>[60]</f></t> <t>Relik chi yaal naq aak'ulub' naq xiwanb'ilaq aawu.</t> <t>Sa' xyanqeb' chixjunileb' li wankeb' xna'leb'</t> <t>ut sa' xyanqeb' li awab'ej sa' ruuchich'och'</t> <t>maajun chik wank jo' laa'at, at Qaawa'.</t>", "8": "<t>Chixjunileb' a'an jwal jipeb' ut memeb' chawu laa'at;</t> <t>junes memil neke'xtzol chirixeb' li che'il yos.</t>", "9": "<t>Neke'xk'am chaq li tenb'il plaat aran Tarsis ut li oor re Ofir;</t> <t>laj tenol plaat ut laj pak'onel neke'yiib'ank re</t> <t>ut neke'xtiqib' rik'in kaq ut kaqmoqinkil t'ikr:</t> <t>chixjunil a'an yal xk'uub'ahom li xseeb'al li winq.</t>", "10": "<t>A'ut li Qaawa' a'an li tz'aqal Yos:</t> <t>A'an li yo'yookil Yos ut li Rey wank chi junelik.</t> <t>Naq najosq'o'k li Qaawa', nahich'hotk li ruuchich'och';</t> <t>ut eb' li tenamit ink'a' neke'xkuy li xjosq'il li Yos.</t>", "11": "<pb/>Jo'ka'in teeye reheb' li tenamit maak'a' xpaab'aaleb', ex ralal xk'ajol laj Israel: “Eb' li yos, li ink'a' ke'yiib'ank re li choxach'och', te'oso'q junsut junrub'el choxa”, cha'qex.", "12": "<pb/><t>Li Qaawa' kixk'uub' li ruuchich'och' rik'in li xwankil;</t> <t>kixk'ojob' sa' xna'aj li choxach'och' rik'in xseeb'al li xk'a'uxl,</t> <t>ut rik'in li xnimal xnawom kixhel ru li choxa.</t>", "13": "<t>Rik'in xyaab' li xkux neke'ch'utlaak li ha' sa' choxa,</t> <t>ut naxwaklesi eb' li choql toj sa' xmaril li ruuchich'och'.</t> <t>A'an nak'ehok chi repok li kaaq naq yo li hab',</t> <t>ut narisiheb' chaq li iq' b'arwi' k'uulanb'ileb' xb'aan.<f>[61]</f></t>", "14": "<t>Chixjunileb' li poyanam jwal jipeb' ut maak'a' neke'xnaw;</t> <t>eb' laj tenol ch'iich' neke'kanaak sa' xutaan xb'aaneb' li xyoseb',</t> <t>xb'aan naq eb' li jalam u li neke'xyiib',</t> <t>a'an yal tik'ti' ut maak'a' xyu'ameb'.</t>", "15": "<t>Maak'a' xyaalal ut xk'ulub'eb' li tz'eqtaanaak;</t> <t>te'oso'q sa' xkutankil li raqb'a aatin.</t>", "16": "<t>A'ut li xYos laj Jakob moko jo'kan ta:</t> <t>A'an kiyiib'ank re li choxach'och'</t> <t>ut kixsik' ru laj Israel cho'q reechanihom:</t> <t>“Li Nimajwal Yos” a'an li xk'ab'a'.</t>", "17": "<t>Ex aj Jerusalén, xokomaq li k'a'aq ru eere ut elenqex,</t> <t>xb'aan naq sutsuukex xb'aaneb' li xik' neke'ilok eere.</t>", "18": "<t>Jo'ka'in naxye li Qaawa':</t> <t>“Anaqwan twaanilasiheb' chi najt li wankeb' sa' li na'ajej a'in;</t> <t>relik chi yaal naq tinrahob'tesiheb'</t> <t>re rilb'al ma tine'xtaw wi' chik”.</t>", "19": "<pb/><t>Jwal toq'ob' wu, q'axal ra wankin</t> <t>ut maak'a' xb'anol linrahilal.</t> <t>Sa' inch'ool laa'in naq ink'a' nim linrahilal</t> <t>ut moko ch'a'aj ta xkuyb'al li xmay.</t>", "20": "<t>Juk'b'ileb' chik linmuheb'aal anaqwan</t> <t>ut chixjunileb' li xk'aamal xet'upe'k.</t> <t>Eb' li walal ink'ajol xine'xkanab' injunes</t> <t>ut maajun chik xkanaak.</t> <t>Maajun chik taawaklesinq re linmuheb'aal</t> <t>ut maa'ani chik taaheloq re li xt'ikrul.</t>", "21": "<pb/><t>Eb' laj k'aak'alehom re li tenamit a'in xe'jipo'k</t> <t>ut ink'a' xe'xsik' li Qaawa'.</t> <t>Jo'kan naq ink'a' us neke'elk sa' xk'anjeleb'</t> <t>ut chixjunileb' li ketomq xe'cha'cha'iik yalaq b'ar.<f>[62]</f></t>", "22": "<pb/><t>Ab'ihomaq li esil a'in ut k'ehomaq reetal.</t> <t>chalk re jun nimla choqink, tz'aapixik rab'inkil;</t> <t>chalk chaq re sa' xjayal releb'l iq'.</t> <t>Chixjunileb' li tenamit sa' xteepal Judá te'sache'q ru</t> <t>ut te'kanaaq chi po'lem, cho'q xna'ajeb' laj xojb'.</t>", "23": "<pb/><t>At Qaawa', ninnaw naq li winq moko a'an ta yaal re sa' xb'een li xyu'am,</t> <t>chi moko sa' ruq' wank li xb'eenik.<f>[63]</f></t>", "24": "<t>Choohaaq'us, at Qaawa', jo' chanru li xtiikilal laach'ool</t> <t>ut ink'a' xb'aan laajosq'il:</t> <t>mare anchal toohaasach chi junwaakaj.<f>[64]</f></t>", "25": "<t>Isi laajosq'il sa' xb'eeneb' li tenamit li ink'a' neke'nawok aawu,</t> <t>jo' ajwi' sa' xb'eeneb' li poyanam li ink'a' neke'tijok chawu.</t> <t>Xb'aan naq xe'xsach ruheb' li ralal xk'ajol laj Jakob</t> <t>toj reetal xe'oso'k chi junajwa,</t> <t>ut nakirirnak aj chik li xna'ajeb' xe'xkanab'.<f>[65]</f></t>"}