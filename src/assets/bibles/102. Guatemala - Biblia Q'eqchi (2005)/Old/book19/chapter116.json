{"1": "<pb/><t>Ninra li Qaawa' xb'aan naq narab'i lintij,</t>", "2": "<t>ut naxk'e xch'ool chi wab'inkil</t> <t>naq nintz'aamank chiru.</t>", "3": "<pb/><t>Xinxsut chaq li xwankil li kamk,<f>[309]</f></t> <t>xinsutunk xb'aan xra'al li xb'alb'a:</t> <t>k'ajo' naq xraho'k ut xyot'e'k li waanm!</t>", "4": "<t>Toja' naq xinpatz' xk'ab'a' li Qaawa':</t> <t>“At Qaawa', chakol linyu'am”, chankin.</t>", "5": "<pb/><t>Q'un ut tiik xch'ool li Qaawa',</t> <t>k'ajo' xnimal li ruxtaan li qaYos.</t>", "6": "<t>Li Qaawa' narileb' li q'uneb' xch'ool:</t> <t>naq maak'a' chik inmetz'ew, xinxkol.</t>", "7": "<t>K'ojk'o li waanm anaqwan</t> <t>xb'aan naq li Qaawa' xrusila wu.</t>", "8": "<t>Xinxkol chiru xwankil li kamk,</t> <t>xchaqihob'resi li xya'al wu</t> <t>ut ink'a' xinxk'e chi t'ane'k.</t>", "9": "<t>Tinb'eeq chiru li Qaawa' sa' xna'ajeb' li yo'yookeb'.</t>", "10": "<pb/><t>K'ojk'o linch'ool rik'in li Qaawa',</t> <t>us ta xinye naq q'axal xtoq'ob'aal wu:<f>[310]</f></t>", "11": "<t>“Junes aj tik'ti' chixjunileb'”,</t> <t>chankin sa' xsachonik linna'leb'.</t>", "12": "<pb/><t>Chanru tintoj re li Qaawa' chixjunil li usilal xb'aanu we?</t>", "13": "<t>Tinterq'usi li sek' re xyoxinkil chiru naq xinxkol<f>[311]</f></t> <t>ut tinyaab'a li xloq'laj k'ab'a'.</t>", "14": "<t>Chi anchal linch'ool tinb'aanu li xinyeechi'i re linYos,</t> <t>chiruheb' chixjunil li xtenamit.</t>", "15": "<pb/><t>Jwal ra nareek'a li Qaawa'</t> <t>naq neke'kamk eb' li neke'paab'ank re.</t>", "16": "<t>At Qaawa', laa'in laamoos,</t> <t>chak'e reetal, laa'in laj k'anjel chawu!</t> <t>Xat'up li kareen b'ak'b'ookin wi'.</t>", "17": "<t>Tinmayejaq chawu re b'anyoxink</t> <t>ut tinloq'oni laak'ab'a'.</t>", "18": "<pb/><t>Chi anchal linch'ool tinb'aanu li xinyeechi'i re li Qaawa',</t> <t>chiruheb' chixjunil li xtenamit,</t>", "19": "<t>chi xneb'aalil li rochoch li Yos,</t> <t>sa' aayanq laa'at, at Jerusalén. <pb/>Aleluya!</t>"}