{"1": "<pb/><e>Xsaalm laj David.</e> <pb/><t>At Qaawa', ninq'axtesi aawe linch'ool,</t>", "2": "<t>aawe laa'at, at inNa' at inYuwa'.</t> <t>Aawik'in kaw linch'ool;</t> <t>mik'ute'k taxaq inxutaan</t> <t>chi moko che'numtaaq sa' inb'een eb' li xik' neke'ilok we!</t>", "3": "<t>Maak'a' xk'utb'al xxutaan li kaw xch'ool aawik'in,</t> <t>ka' aj b'an wi' cho'q re li nab'alaq'ink chi maak'a' xyaalal.</t>", "4": "<pb/><t>At Qaawa', chak'ut taxaq chiwu laab'e,</t> <t>chinaatzol sa' chixjunil laachaq'rab'.</t>", "5": "<t>K'amin chi xnawb'al li yaal ut chinaatzol,</t> <t>xb'aan naq laa'at linYos ut laj Kolol we;</t> <t>aawik'in k'ojk'o li waanm chi junelik.</t>", "6": "<pb/><t>Chijultiko'q taxaq aawe, at Qaawa', laawusilal</t> <t>jo' ajwi' laarahom li wank chi junelik.</t>", "7": "<t>Ink'a' taxaq chiwanq linmaak sa' laawaanm</t> <t>jo'wi' li ink'a' us li kinb'aanu sa' linsaajilal.</t> <t>Chinnaq sa' aach'ool xb'aan laawuxtaan,</t> <t>jo' chanru xnimal laarahom, at Qaawa'.</t>", "8": "<pb/><t>Chaab'il ut tiik xch'ool li Qaawa':</t> <t>jo'kan naq naxk'ut li b'e chiruheb' laj maak.</t>", "9": "<t>Naxb'eresi li tuulan sa' xb'ehil li tiikil ch'oolej,</t> <t>ut naxk'ut li xb'e chiruheb' li neb'a'.</t>", "10": "<t>Chixjunil li xb'e li Qaawa' a'an rahok ut yaal</t> <t>cho'q reheb' li neke'paab'ank re li xsumwank ut li xchaq'rab'.</t>", "11": "<pb/><t>Sa' xk'ab'a' xnimal aarahom</t> <t>chinaakuy, at Qaawa', xb'aan naq q'axal nim linmaak.</t>", "12": "<t>Ma wank junaq napaab'ank re li Qaawa'?</t> <t>A' ajwi' li Yos taak'utuq chiru li b'e tento tixk'am.</t>", "13": "<t>Chi jo'kan sahaq sa' xch'ool chi junelik,</t> <t>ut eb' li ralal xk'ajol te'reechani li ruuchich'och'.<f>[59]</f></t>", "14": "<t>Li Qaawa' a'an ramiiw eb' li neke'paab'ank re,</t> <t>jo'wi' naxk'e chi xnaweb' li xloq'laj sumwank.</t>", "15": "<t>Li wilob'aal wank rik'in li Qaawa',</t> <t>a'an taa'isinq re li woq sa' li ra'al.</t>", "16": "<pb/><t>Chinaawil taxaq ut chawuxtaana wu,</t> <t>xb'aan naq xinkanaak injunes ut q'axal toq'ob' wu.</t>", "17": "<t>Chakotz taxaq xyot'ik li waanm</t> <t>ut chinaawisi sa' li rahil ch'oolej wankin wi'.</t>", "18": "<t>Chawil taxaq xtoq'ob'aal wu ut linch'a'ajkilal,</t> <t>chakuy chasach chixjunil linmaak.</t>", "19": "<t>Chak'e reetal, k'ajo' xk'ihaleb' li xik' neke'ilok we;</t> <t>k'ajo' xik'al nikine'ril.</t>", "20": "<t>Chak'aak'ale linyu'am ut chinaakol;</t> <t>minkanaak sa' xutaan naq ninmuhenk aawik'in.</t>", "21": "<t>Li xsaqal ru li waanm ut li tiikilal che'k'aak'alenq we,</t> <t>xb'aan naq kaw linch'ool aawik'in, at Qaawa'.</t>", "22": "<pb/><t>At inYos,</t> <t>chakoleb' taxaq laj Israel chiru chixjunil li rahilal wankeb' wi'.</t>"}