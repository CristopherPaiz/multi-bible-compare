{"1": "<pb/><e>B'ich re li taqsink.</e> <pb/><t>Toj sa' xchamal li rahilal ninyaab'a laak'ab'a', at Qaawa'.<f>[332]</f></t>", "2": "<t>At inNa' at inYuwa', chawab'i taxaq lintij,</t> <t>chasume xyaab' linkux</t> <t>naq nintz'aama intenq'ankil.</t>", "3": "<pb/><t>Wi ta nakak'e sa' aach'ool li qamaak, at Qaawa',</t> <t>ani truuq tkanaaq chi xaqxo chawu?</t>", "4": "<t>Ab'an laa'at nakakuy nakasach li qamaak,</t> <t>jo'kan naq aak'ulub' naq tatqoxloq'i.</t>", "5": "<pb/><t>K'ojk'o linch'ool rik'in li Qaawa',</t> <t>k'ojk'o li waanm rik'in li xloq'laj aatin.</t>", "6": "<t>Q'axal chik nawoyb'eni li Qaawa'</t> <t>chiru naq laj k'aak'alenel tenamit naroyb'eni li kutan naq nahik'e'k.</t>", "7": "<t>Jo' naq laj k'aak'alenel naroyb'eni li hik'e'k,</t> <t>jo'kanaqeb' ajwi' laj Israel chi royb'eninkil li Qaawa'. <pb/>Xb'aan naq rik'in li Qaawa' wank li rahok,</t> <t>rik'in a'an wank li tz'aqal kolb'a ib'.</t>", "8": "<t>A'an taa'isinq re laj Israel</t> <t>sa' chixjunil li maak xlaje'xb'aanu.<f>[333]</f></t>"}