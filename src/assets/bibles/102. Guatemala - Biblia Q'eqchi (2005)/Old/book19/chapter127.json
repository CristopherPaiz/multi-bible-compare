{"1": "<pb/><e>B'ich re li taqsink. Xsaalm laj Salom√≥n.</e> <pb/><t>Wi li Qaawa' ink'a' naxyiib' li kab'l,</t> <t>maak'a' aj e naq neke'xtawasi rib' laj kab'lanel.</t> <t>Wi li Qaawa' ink'a' naxk'aak'ale li tenamit,</t> <t>maak'a' aj e naq nayo'lek laj k'aak'alehom re.</t>", "2": "<t>Maak'a' rajb'al naq nekeseeb'a eerib' chi wakliik</t> <t>ut toj ewu nekexxik chi hilank,</t> <t>malaj neketawasi eerib' chi xsik'b'al leetzekemq:</t> <t>li Qaawa' naxk'eheb' xtzekemq li ramiiw</t> <t>us ta eb' a'an yookeb' chi wark!</t>", "3": "<pb/><t>Li qakok'al a'aneb' li rosob'tesihom li Qaawa',</t> <t>eb' li qalal qak'ajol a'aneb' li qaq'ajkamunkil.</t>", "4": "<t>Kama'eb' li ral simaj sa' ruq' li jwal kaw rib',</t> <t>jo'kaneb' li qalal qak'ajol yo'lajenaqeb' sa' li qasaajilal.</t>", "5": "<pb/><t>Us xaq re li winq li naab'aleb' ralal xk'ajol:</t> <t>ink'a' xutaanal tkanaaq xb'aaneb' li xik' neke'ilok re,</t> <t>naq taajitmanq chiruheb' laj raqol aatin.</t>"}