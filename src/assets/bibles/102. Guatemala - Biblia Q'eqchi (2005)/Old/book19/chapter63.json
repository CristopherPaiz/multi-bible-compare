{"1": "<pb/><e>Xsaalm laj David, naq wan chaq sa' li chaqich'och' re Jud√°.</e>", "2": "<pb/><t>At Qaawa', laa'at linYos.</t> <t>Chi anchal linch'ool nakatinsik';</t> <t>taachaqiq we chasik'b'al.<f>[132]</f></t> <t>K'ajo' naq nawaj wank aawik'in;</t> <t>chanchanin li ch'och' li xchaqik ut naraj ru li ha'.</t>", "3": "<pb/><t>K'ajo' naq xatinka'ya sa' laamuheb'aal</t> <t>naq xwil laawankil ut laaloq'al!</t>", "4": "<t>Laarahom, a'an q'axal loq' cho'q we chiru li yu'amej,</t> <t>ut ninnima aawu rik'in xtz'uumal we.</t>", "5": "<t>Chiru chixjunil linyu'am tatinloq'on</t> <t>ut tinterq'usi li wuq' re xk'eeb'al aaloq'al.</t>", "6": "<t>Taak'ojlaaq li waanm jo' junaq li xtzekank chi chaab'il.</t> <t>Chi sa sa' inch'ool</t> <t>tinterq'usi laak'ab'a' rik'in xtz'uumal we.</t>", "7": "<pb/><t>Chiru li q'oqyink sa' linwarib'</t> <t>nakatjultiko'k we ut ninyo'lek chak'oxlankil:</t>", "8": "<t>laa'at laj tenq'ahom we.</t> <t>K'ajo' naq ninsaho'k chi wank rub'el laakupuhom;<f>[133]</f></t>", "9": "<t>li waanm naxjunaji rib' aawik'in</t> <t>ut laanim uq' nakuutunk we.</t>", "10": "<pb/><t>A'ut eb' li te'ajoq inkamsinkil,</t> <t>che'nuq'e'q ta xb'aan xchamal li ch'och';</t>", "11": "<t>che'kamsiiq ta rik'in ch'iich'</t> <t>re naq te'kanaaq cho'q xtib'eb' laj xojb'!</t>", "12": "<pb/><t>Ab'an li awab'ej taasaho'q xch'ool rik'in li Yos;</t> <t>k'ajo'aq xsahilaleb' xch'ool li neke'b'aanunk jurament sa' xk'ab'a' A'an.</t> <t>A'ut taatz'ape'q xsa' reheb' li neke'yehok tik'ti'.</t>"}