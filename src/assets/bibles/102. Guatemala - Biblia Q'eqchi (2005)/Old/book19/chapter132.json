{"1": "<pb/><e>B'ich re li taqsink.</e> <pb/><t>At Qaawa', jultikaq aawe laj David</t> <t>jo'wi' chixjunileb' li xrahilal.</t>", "2": "<t>Jultikaq aawe li xyehom sa' jurament,</t> <t>at xNimajwal Yos laj Jakob:</t>", "3": "<t>“Ink'a' tin'ok rub'el linmuheb'aal, chan;</t> <t>ink'a' tinyokob' wib' sa' linwarib',</t>", "4": "<t>ink'a' tink'e chi wark xsa' li wu</t> <t>chi moko tink'e chi hilank li rix wu,</t>", "5": "<t>toj reetal tintaw junaq na'ajej cho'q re li Qaawa',</t> <t>junaq muheb'aal cho'q re li xNimajwal Yos laj Jakob”.</t>", "6": "<pb/><t>Xqab'i resil naq li Loq'laj Kaax wan chaq aran Efratá,</t> <t>ut xqataw chaq sa' xtaq'ahil li K'iche'b'aal.<f>[334]</f></t>", "7": "<t>Yo'qeb' wan wi' li xmuheb'aal li Qaawa',</t> <t>ut qahupub' qib' rub'el roq rub'el ruq'!</t>", "8": "<pb/><t>Waklin, at Qaawa';</t> <t>kim sa' laasantil hilob'aal,</t> <t>laa'at ut li Loq'laj Kaax,</t> <t>reetalil laawankilal!</t>", "9": "<t>Eb' laj tij li neke'k'anjelak chawu</t> <t>che'xtiqib' rib' rik'in tiikil ch'oolej,</t> <t>ut eb' laawamiiw che'xjap reheb' xb'aan xsahilaleb' xch'ool.</t>", "10": "<t>Sa' xk'ab'a' laj David laj k'anjel chawu</t> <t>maatz'eqtaana li awab'ej sik'b'il ru aab'aan.<f>[335]</f></t>", "11": "<pb/><t>Li Qaawa' kixye sa' jurament re laj David,</t> <t>tz'aqal yaal ut ink'a' tixjal xk'a'uxl:</t> <t>“Sa' xyanqeb' li te'yo'laaq aawik'in</t> <t>tinsik' ru junaq li tkanaaq sa' laak'ojarib'aal.<f>[336]</f></t>", "12": "<t>Wi eb' laawalal aak'ajol te'xpaab' linsumwank</t> <t>ut linchaq'rab' li tink'ut chiruheb',</t> <t>jo'kaqeb' ajwi' li ralal xk'ajoleb' chi junelik:</t> <t>te'k'ojlaaq sa' laak'ojarib'aal”.</t>", "13": "<pb/><t>Xb'aan naq li Qaawa' kixsik' ru li tzuul Sión</t> <t>ut kixxaqab' cho'q xloq'laj muheb'aal:</t>", "14": "<t>“Arin wank linhilob'aal, chan;</t> <t>arin twaj tinhilanq chi junelik:</t> <t>jo'kan x'alaak sa' inch'ool.</t>", "15": "<t>Twosob'tesi Sión chi numtajenaq</t> <t>ut maak'a' taamajelo'q chiru;</t> <t>tink'ojob' xch'ooleb' li xneb'a' rik'in xwaheb'.</t>", "16": "<t>Tintiqib' eb' laj tij rik'in kolb'a ib';</t> <t>k'ajo' naq te'xjap re laj paab'anel xb'aan xsahilaleb' xch'ool.</t>", "17": "<t>Aran tink'e chi tuxmek li xwankil laj David</t> <t>ut tinkawresi junaq saqenk cho'q re li sik'b'il ru inb'aan.<f>[337]</f></t>", "18": "<t>Xutaanal teb'inkanab' li xik' neke'ilok re;</t> <t>a'ut a'an taalemtz'unq li xkoroon chi junelik”.</t>"}