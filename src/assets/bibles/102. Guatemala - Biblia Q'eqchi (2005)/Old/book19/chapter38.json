{"1": "<pb/><e>Xsaalm laj David. Re xjultikankil.</e>", "2": "<pb/><t>At Qaawa', minaaq'us sa' laajosq'il,</t> <t>minaak'e chi xtojb'al linmaak sa' xpo'ik laach'ool.<f>[88]</f></t>", "3": "<t>Xb'aan naq xlaje'xlap rib' laasimaj sa' lintib'el,</t> <t>ra naweek'a xb'aan li raalal laawuq' sa' inb'een;<f>[89]</f></t>", "4": "<t>maak'a' chik rusil lintib'el xb'aan laajosq'il,</t> <t>maak'a' chik xkawilal linb'aqel xb'aaneb' linmaak.</t>", "5": "<t>Relik chi yaal naq linmaak q'axal naxq'ax linteram,</t> <t>k'ajo' raalal chiru xkawilal linmetz'ew.</t>", "6": "<t>Linxox yo chi pojenk ut x'ok chi chuho'k:</t> <t>xmaak'a'il inna'leb' naq yookin chi xk'ulb'al a'an;</t>", "7": "<t>k'utzk'uukin aj chik, lub'luukin chi junajwa</t> <t>ut q'axal ra sa' inch'ool chiru chixjunil li kutan.</t>", "8": "<t>Xsipoje'k li xyi wix xb'aan li tiq,</t> <t>maak'a' chik rusil lintib'el xb'aan li yajel;</t>", "9": "<t>tawajenaqin, putz'inb'ilin chinjunxaqalil,</t> <t>aakanin aj chik,</t> <t>ka'aj chik maa na'elk li waanm.</t>", "10": "<pb/><t>At Qaawa', ch'olch'o chawu chixjunil li nawaj,</t> <t>moko muqmu ta naq yookin chi yaab'ak;</t>", "11": "<t>natentotk li waanm,</t> <t>yo chi lajk linmetz'ew,</t> <t>a' ajwi' xsa' li wu yo chi moyk.</t>", "12": "<t>Eb' li wamiiw ut eb' linkomon neke'kanaak chi najt,</t> <t>eb' li wech'alal neke'elk chink'atq xb'aan linyajel.<f>[90]</f></t>", "13": "<t>Eb' li neke'raj inkamsinkil neke'xyal xq'e chinra'lenkil;</t> <t>eb' li neke'xrahi ch'a'ajkilal we</t> <t>neke'xk'uub' inrahob'tesinkil,</t> <t>ut chixjunil li kutan neke'xyoob' aatin chiwix.</t>", "14": "<pb/><t>A'ut laa'in nintz'apxiki wib' ut ink'a' nawab'i,</t> <t>ninb'aanu wib' jo' li mem,</t> <t>ut ink'a' nin'aatinak;<f>[91]</f></t>", "15": "<t>kama'in li winq li ink'a' na'ab'ink</t> <t>ut ink'a' naxsume ru li nayeemank re.</t>", "16": "<t>Aawik'in, at Qaawa', wank li woyb'enihom;</t> <t>laa'at taasume linpatz'om, at Qaawa', at inYos.</t>", "17": "<t>Ka'ajwi' a'in nintz'aama chawu:</t> <t>“Mine'xse'e, me'numtaak sa' inb'een naq tintichk'oq!”.</t>", "18": "<pb/><t>A'ut anaqwan kach'in chik maa nint'ane'k,</t> <t>li rahilal wankin wi' tik ink'a' nikinxkanab'.</t>", "19": "<t>Tinxooto linmaak chawu,</t> <t>k'ajo' xrahil linch'ool xb'aan li xinmaakob'k wi'.</t>", "20": "<t>Numtajenaqeb' chik li xik' neke'ilok we chi maak'a' xyaalal,</t> <t>naab'aleb' li neke'tz'eqtaanank we chi maak'a' inmaak,</t>", "21": "<t>eb' li neke'sumenk usilal rik'in maa'usilal</t> <t>ut neke'jitok we xb'aan naq ninb'aanu li us.</t>", "22": "<pb/><t>At Qaawa', minaakanab' injunes;</t> <t>at inYos, matnajtok wik'in!</t>", "23": "<t>Chalqat sa' junpaat chintenq'ankil,</t> <t>at inNa' at inYuwa', aj Kololat we!</t>"}