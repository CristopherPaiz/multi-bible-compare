{"1": "<pb/><e>Re li xjolomileb' laj b'ichanel. Xsaalm laj David.</e> <pb/><t>Rik'in li Qaawa' ninmuhenk.</t> <t>K'a'ut naq nekeye we:</t> <t>“Elelin sa' k'iche' jo' junaq xik'anel xul?</t>", "2": "<t>Li ink'a' useb' xna'leb' yookeb' chi xyiib'ankil xsimaj,</t> <t>neke'xk'e li ral simaj chiru xk'aamal</t> <t>re xkamsinkileb' sa' muqmu li tiikeb' xch'ool.</t>", "3": "<t>Naq li rub'elankil xt'ane'k ut yo chi oso'k chixjunil,</t> <t>k'a' ta chik ru tixb'aanu li tiik xch'ool?”.</t>", "4": "<pb/><t>Li Qaawa' wank sa' li xloq'laj ochoch,<f>[23]</f></t> <t>li Qaawa' wank xk'ojarib'aal sa' li choxa;</t> <t>naril chaq chixjunil li ruuchich'och'</t> <t>ut naxk'e reetal chixjunil li qab'aanuhom.<f>[24]</f></t>", "5": "<t>Li Qaawa' naxyal rix laj maak ut li tiik xch'ool;</t> <t>xik' naril li narahink re li raaxiik'.</t>", "6": "<t>Tixtaqla chaq xam ut asuupr sa' xb'eeneb' li wankeb' xmaak,</t> <t>ut tixq'ajkamuheb' rik'in kaqsut-iq' li tixk'at chixjunil.</t>", "7": "<pb/><t>Li Qaawa' a'an tiik xch'ool ut naxra li tiikilal:</t> <t>eb' li tiikeb' ru xyu'am toxe'ril ru li Yos.</t>"}