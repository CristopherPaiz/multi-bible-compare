{"1": "<pb/><e>Re li xjolomileb' laj b'ichanel. Rik'ineb' li wajb' li wankeb' li ru. Xsaalm laj David.</e>", "2": "<pb/><t>At inYos, chawab'i taxaq xyaab' linkux,</t> <t>chasume taxaq lintij!</t>", "3": "<t>Toj sa' chaq xmaril li ruuchich'och'</t> <t>ninyaab'a laak'ab'a',</t> <t>naq q'axal nayot'e'k li waanm.</t> <t>Chinaab'eres toj sa' xb'een li saqoonak najt xteram,</t>", "4": "<t>xb'aan naq laa'at nakatmuheelank we;</t> <t>kama'at junaq kab'l li q'axal kaw rib'</t> <t>chiru li xik' na'ilok we.</t>", "5": "<pb/><t>Laa'in taxaq tinwanq junelik sa' laamuheb'aal,</t> <t>chinmuhenq junelik rub'el laakupuhom!<f>[129]</f></t>", "6": "<t>At inYos, laa'at xawab'i linyeechi'om</t> <t>ut xak'e we li reechanihom eb' li neke'paab'ank chawu.</t>", "7": "<pb/><t>Chatiq roq li xyu'am li awab'ej</t> <t>ut chiyo'yooq taxaq chiru naab'al chihab'.</t>", "8": "<t>Chi'awab'ejinq junelik rub'el laawosob'tesihom,</t> <t>chawil rik'in laarahom ut li xtiikilal aach'ool.</t>", "9": "<t>Jo'kan naq tinb'ichanq junelik sa' laak'ab'a'</t> <t>ut rajlal kutan tinb'aanu li xinyeechi'i aawe.</t>"}