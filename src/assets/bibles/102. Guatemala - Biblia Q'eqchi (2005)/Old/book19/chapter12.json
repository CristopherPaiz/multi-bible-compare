{"1": "<pb/><e>Re li xjolomileb' laj b'ichanel. Rik'ineb' li wajb' waqxaqitq li ru. Xsaalm laj David.</e>", "2": "<pb/><t>Choohaakol taxaq, at Qaawa',</t> <t>xb'aan naq maajun chik chaab'il;<f>[25]</f></t> <t>xlaje'oso'k chixjunileb' li tiikeb' xch'ool.</t>", "3": "<t>Ka'aj chik tik'ti' naxye li junjunq re li ras riitz'in,</t> <t>neke'q'unb'esink rik'in xchaq'alil ru aatin ut b'alaq'il.</t>", "4": "<pb/><t>Xtz'apaq li Qaawa' li xtz'uumal reheb' li neke'b'alaq'ink,</t> <t>xsetaq li ru'uj raq' eb' li neke'xq'etq'eti rib'eb',</t>", "5": "<t>eb' li neke'yehok re:</t> <t>“Li ru'uj qaq' a'an qakawilal;</t> <t>li xtz'uumal qe nokooxtenq'a,</t> <t>ani tawi' taataqlanq sa' qab'een?”.</t>", "6": "<pb/><t>A'ut laa'at xaye reheb':</t> <t>“Sa' xk'ab'a' naq rahob'tesinb'il li toq'ob' ru,</t> <t>sa' xk'ab'a' naq yo chi yaab'ak li neb'a',</t> <t>laa'in tinwakliiq anaqwan</t> <t>ut tinkol li naroyb'eni xkolb'al”.</t>", "7": "<pb/><t>Li raatin li Qaawa' a'an tz'aqal yaal,</t> <t>chanchan li plaat saqob'resinb'il ru sa' xam wuqub' sut.</t>", "8": "<t>At Qaawa', laa'at tattenq'anq qe,</t> <t>laa'at tatkoloq qe chiruheb' li tenamit a'an chi junelik.</t>", "9": "<t>Yalaq b'ar te'xikje'q li ink'a' useb' xna'leb',</t> <t>tz'i'b'eetaleb' aj chik ru sa' xyanqeb' chixjunileb' li poyanam.</t>"}