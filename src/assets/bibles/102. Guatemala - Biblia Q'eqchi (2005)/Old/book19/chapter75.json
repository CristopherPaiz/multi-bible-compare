{"1": "<pb/><e>Re li xjolomileb' laj b'ichanel. “Matsachok”. Xsaalm ut xb'ich laj Asaf.</e>", "2": "<pb/><t>Nokooyoxink chawu, at Qaawa',</t> <t>nokooyoxink chawu!</t> <t>Naqayaab'a laaloq'laj k'ab'a'</t> <t>ut naqapuktesi resil li sachb'ach'oolej xlajaab'aanu.</t>", "3": "<pb/><t>Xyehom li Qaawa':</t> <t>“Sa' li honal xaqxo inb'aan</t> <t>a' ajwi' laa'in tinraqoq aatin sa' tiikilal.</t>", "4": "<t>Us ta taahiich'anq li ruuchich'och' rochb'eeneb' li poyanam,</t> <t>ab'an laa'in tinkuutunq re.</t>", "5": "<t>Ninye reheb' li q'etq'et: «Meeq'etq'eti chik eerib'»;</t> <t>ut reheb' li ink'a' useb' xna'leb':</t> <t>«Meenima chik eerib';</t>", "6": "<t>mi q'axal eenimob'resi chik leewankil</t> <t>ut mexhob'ok chik»”.</t>", "7": "<pb/><t>Li raqb'a aatin ink'a' nachalk sa' releb'l saq'e malaj sa' rokeb'l,</t> <t>chi moko sa' ta li chaqich'och' malaj sa'atqeb' li tzuul;</t>", "8": "<t>a' li Qaawa' laj raqol aatin:</t> <t>jun ta tixsach xwankil,</t> <t>ut jun ta chik tixk'e xloq'al.</t>", "9": "<t>Wank jun sek' sa' ruq' li Qaawa',</t> <t>wank jun li uk'leb' sek' nujenaq chi k'ahil ha':</t> <t>a'an tixk'e chi uk'e'k toj reetal taachoye'q</t> <t>xb'aaneb' chixjunil li ink'a' useb' sa' ruuchich'och'.<f>[158]</f></t>", "10": "<pb/><t>Ut laa'in junelik tinpuktesi resil li xloq'al;</t> <t>tinb'ichanq, tinwajb'aq cho'q re li xYos laj Jakob</t>", "11": "<t>xb'aan naq trisiheb' sa' xwankil chixjunil li ink'a' useb' xna'leb',</t> <t>ab'an taaxaqab'aaq xwankil li tiik ru xyu'am.</t>"}