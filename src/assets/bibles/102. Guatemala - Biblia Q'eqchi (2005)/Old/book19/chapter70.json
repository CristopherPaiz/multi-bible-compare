{"1": "<pb/><e>Re li xjolomileb' laj b'ichanel. Xsaalm laj David. Re xjultikankil.</e>", "2": "<pb/><t>At inYos, kim chinkolb'al!</t> <t>At Qaawa', seeb'a chaq aawib' chintenq'ankil!</t>", "3": "<t>Che'kanaaq sa' xutaan ut che'sachq sa' xch'ool</t> <t>chixjunileb' li neke'ajok inkamsinkil.</t> <t>Che'sutq'iiq chirixeb' chi sachsooqeb' xna'leb'</t> <t>eb' li neke'ajok xb'aanunkil maa'usilal we.</t>", "4": "<t>Che'q'ajq chirixeb' xb'aaneb' xxutaan</t> <t>eb' li neke'se'enk we: “Ja, ja!”, chankeb'.</t>", "5": "<pb/><t>Ab'an che'nujaq rik'in nimla sahil ch'oolej</t> <t>chixjunileb' li neke'sik'ok aawe.</t> <t>Che'xye chi junelik</t> <t>jo'k'ihaleb' li neke'rahok re laakolom:</t> <t>“Q'axal nim li Qaawa'!”, cha'qeb'.</t>", "6": "<pb/><t>At inYos, maak'a' wank we ut q'axal toq'ob' wu;</t> <t>seeb'a chaq aawib' chintenq'ankil.</t> <t>Laa'at laj tenq'ahom ut laj kolol we;</t> <t>matb'ayk chaq, at Qaawa'.</t>"}