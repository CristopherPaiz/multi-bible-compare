{"1": "<pb/><e>Xsaalm laj David.</e> <pb/><t>Li Qaawa' a'an laj eechal re li choxach'och'</t> <t>ut chixjunil li wank chisa'.<f>[57]</f></t>", "2": "<t>Re li Qaawa' chixjunil li ruuchich'och'</t> <t>jo'wi' eb' li neke'hilank chisa'.</t> <t>A'an kixaqab'ank re li ruuchich'och' sa' xb'een li palaw,</t> <t>a'an kik'ojob'ank re sa' xb'eeneb' li nima'.</t>", "3": "<pb/><t>Ani taataqe'q sa' xtzuul li Qaawa'?</t> <t>Ani truuq taawanq sa' li xloq'laj na'aj?</t>", "4": "<t>Ka'ajwi' li chaab'il xyu'am ut saq ru xch'ool,<f>[58]</f></t> <t>li ink'a' naxloq'oni eb' li jalanil yos,</t> <t>chi moko nayehok jurament sa' tik'ti'.</t>", "5": "<t>A'an taak'uluq re li rosob'tesihom li Qaawa'</t> <t>jo'wi' li kolb'a ib' nachalk rik'in li Yos aj kolol re.</t>", "6": "<pb/><t>Tz'aqal jo'kaneb' li neke'sik'ok aawe,</t> <t>eb' li neke'raj rilb'al aawu, at xYosat laj Jakob!</t>", "7": "<pb/><t>Tehomaq eerib', ex okeb'aal,</t> <t>waklesihomaq eerib', ex najteril okeb'aal,</t> <t>re naq taa'ok li nimajwal Awab'ej!</t>", "8": "<pb/><t>Ani li nimajwal Awab'ej?</t> <t>A'an li Qaawa', li kaw rib', li wank xwankil,</t> <t>a' li Qaawa', li kaw rib' chi yalok.</t>", "9": "<pb/><t>Tehomaq eerib', ex okeb'aal,</t> <t>waklesihomaq eerib', ex najteril okeb'aal,</t> <t>re naq taa'ok li nimajwal Awab'ej!</t>", "10": "<pb/><t>Ani li nimajwal Awab'ej?</t> <t>A' li Qaawa', li rajawal kaw rib',</t> <t>a'an li nimajwal Awab'ej.</t>"}