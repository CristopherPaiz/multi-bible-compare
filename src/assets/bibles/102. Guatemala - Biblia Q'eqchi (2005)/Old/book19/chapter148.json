{"1": "<pb/><t>Aleluya! <pb/>Chenima ru li Qaawa' toj sa' choxa,</t> <t>chenima ru li Qaawa' toj taqe'q!</t>", "2": "<t>Chejunilex li x'Ã¡njel chenima ru;</t> <t>chenima ru chejunilex li nekexk'anjelak chiru!</t>", "3": "<t>Saq'e ut po, chenima ru li Qaawa';</t> <t>ex chahim li nekexlemtz'unk taqe'q,</t> <t>chenima ru li Qaawa'.</t>", "4": "<t>At choxa li jwal nim aateram,</t> <t>jo'wi' at ha' li wankat sa' xb'een li choxa,</t> <t>chenima ru li Qaawa'.</t>", "5": "<pb/><t>Chek'e xloq'al li xk'ab'a' li Qaawa' chejunilex,</t> <t>xb'aan naq ki'aatinak, ut jo'kan ki'uxk;</t>", "6": "<t>kexxk'ojob' sa' leena'aj chi junajwa,</t> <t>kixxaqab' li xchaq'rab',</t> <t>ut maajoq'e taa'oso'q xwankil.</t>", "7": "<pb/><t>Chenima ru li Qaawa' chalen toj arin sa' ruuchich'och'</t> <t>chejunilex li xninqal xul ut li xchamal jul re li palaw,</t>", "8": "<t>laa'ex xam ut saqb'ach, ratz'amke ut k'ajob',</t> <t>laa'at kaqsut-iq' li nakak'anjela ru li xchaq'rab',</t>", "9": "<t>laa'ex tzuul ut chejunilex li b'ool,</t> <t>laa'ex che' li nekex'uuchink ut chejunilex li yaw,</t>", "10": "<t>laa'ex josq' aj xul ut chejunilex li ketomq,</t> <t>laa'ex li nekejukuki eerib' chiru ch'och'</t> <t>jo'wi' li nekexrupupik chiru choxa,</t>", "11": "<t>laa'ex x'awab'ej li ruuchich'och' ut chejunilex li tenamit,</t> <t>ex xninqalex ru winq ut chejunilex laj raqol aatin sa' ruuchich'och',</t>", "12": "<t>ex saaj winq ut ex saaj ixq,</t> <t>ex cheekel winq eerochb'eeneb' li kok'al!</t>", "13": "<pb/><t>Cheterq'usi xk'ab'a' li Qaawa'</t> <t>xb'aan naq ka'ajwi' li xk'ab'a' jwal nim xloq'al;</t> <t>xaqxo li xwankil sa' xb'een li choxach'och'!</t>", "14": "<pb/><t>A'an laj k'ehol xkawilal li xtenamit!</t> <t>Jo'kan naq eb' laj paab'anel neke'xnima xloq'al;</t> <t>neke'xterq'usi li xk'ab'a' eb' laj Israel, li tenamit sik'b'il ru xb'aan. <pb/>Aleluya!<f>[378]</f></t>"}