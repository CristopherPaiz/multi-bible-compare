{"1": "<pb/><e>Re li xjolomileb' laj b'ichanel. Xsaalm laj David, laj k'anjel chiru li Qaawa'.</e>", "2": "<pb/><t>Li ink'a' us xna'leb',</t> <t>a' li maak na'aatinak sa' xchamal li xch'ool;</t> <t>tik ink'a' naxxiwa ru li Yos.<f>[78]</f></t>", "3": "<t>K'ajo' naq naxra rib'</t> <t>ut ink'a' naxk'e reetal li xmaak</t> <t>chi moko naxtz'eqtaana li xmaa'usilal.</t>", "4": "<t>Junes tz'ajn aj aatin naxye ut ka'aj chik b'alaq'ik naxb'aanu;</t> <t>ink'a' naraj xtawb'al ru chi moko xb'aanunkil li us.</t>", "5": "<t>Naq jiljo sa' xwarib', junes maak naxk'uub' ru;</t> <t>kaw xch'ool sa' li b'e ink'a' us</t> <t>ut ink'a' naxtz'eqtaana li maa'usilal.</t>", "6": "<pb/><t>At Qaawa', toj sa' choxa nawulak laarahom,</t> <t>toj sa'eb' li choql nawulak xnimal laachaab'ilal;<f>[79]</f></t>", "7": "<t>li xtiikilal laach'ool chanchan xterameb' li ninqi tzuul,</t> <t>ut laak'uub'ahom chanchan xchamal li nimla palaw.</t> <t>At Qaawa', laa'at nakat-ilok reheb' li poyanam ut eb' li xul.</t>", "8": "<t>At inYos, k'ajo' xchaq'al ru laarahom!</t> <t>Jo'kan naq eb' li poyanam neke'muhenk rub'el laakupuhom.</t>", "9": "<t>Neke'xch'oolani rib' rik'in li saa'us wank sa' laawochoch;</t> <t>chanchan xkawil oq li nima',</t> <t>li sahilal nakak'e chi ruk'eb'.</t>", "10": "<t>Xb'aan naq aawik'in wank li xyo'leb'aal li yu'am;</t> <t>ut wi nokoohaakutanob'resi,</t> <t>wanko sa' saqenk.</t>", "11": "<pb/><t>Chahoy xnimal laarahom</t> <t>sa' xb'eeneb' li neke'xnaw aawu;</t> <t>chak'ut xtiikilal aak'a'uxl</t> <t>rik'ineb' li tiikeb' xch'ool.</t>", "12": "<t>Ink'a' taxaq tinxyeq'i sa' roq li q'etq'et,</t> <t>chi moko chinrisi sa' linna'aj li ink'a' us xna'leb'.</t>", "13": "<pb/><t>Chek'e reetal chanru neke't'ane'k laj b'aanuhom maa'usilal:</t> <t>xe'kute'k chi ch'och', ut ink'a' chik neke'ruhank chi xaqliik.</t>"}