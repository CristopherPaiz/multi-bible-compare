{"1": "<pb/><e>Re li xjolomileb' laj b'ichanel. Sa' xhonalil li yajel. Xk'utum laj David.</e>", "2": "<pb/><t>Eb' li jip neke'xk'oxla naq maak'a' li Yos.</t> <t>Sachenaqeb', oso'jenaqeb' sa'eb' li xyib' aj na'leb',</t> <t>maajun reheb' nab'aanunk li us.<f>[118]</f></t>", "3": "<t>Li Qaawa' toj sa' choxa narileb' chaq li poyanam:</t> <t>ma wank tana junjunqaq li wank xna'leb',</t> <t>junaq taxaq li nasik'ok re li Yos.</t>", "4": "<t>Ab'an sachenaqeb' sa' b'e chixjunileb',</t> <t>junxikikeb' sa' li maa'usilal.</t> <t>Maak'a' junaq nab'aanunk li us,</t> <t>yal jun taxaq.<f>[119]</f></t>", "5": "<pb/><t>Ma ink'a' te'xtaw xyaalal eb' laj b'aanuhom maa'usilal,</t> <t>chixjunileb' li neke'xlow lintenamit jo' nawa'e'k li wa,</t> <t>eb' li ink'a' neke'xpatz' xk'ab'a' li Qaawa'?</t>", "6": "<t>Ab'an te'xsiksiki rib' xb'aaneb' xxiw,</t> <t>us ta maak'a' taaxib'esinq reheb',</t> <t>xb'aan naq li Yos tixsach xwankil li xik' na'ilok re.</t> <t>Numtajenaq te'k'ute'q xxutaan</t> <t>xb'aan naq li Yos naxtz'eqtaanaheb'.</t>", "7": "<pb/><t>Chichalq taxaq toj Si√≥n</t> <t>li xkolb'aleb' laj Israel!</t> <t>Naq li Qaawa' tixwaklesi xch'ool li xtenamit,</t> <t>te'ok chi ninq'ehik eb' li ralal xk'ajol laj Jakob,</t> <t>k'ajo' naq te'saho'q xch'ool eb' laj Israel!</t>"}