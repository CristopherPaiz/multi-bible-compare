{"1": "<pb/><t>Kimqex, b'ichanqo chiru li Qaawa' chi sa qach'ool,</t> <t>qanimaaq ru li Saqoonak li naqakol wi' qib'.</t>", "2": "<t>Choojiloq chi xk'atq rik'in b'anyoxink</t> <t>ut choob'ichanq re xloq'oninkil ru.</t>", "3": "<t>Xb'aan naq li Qaawa' a'an li Yos nim xwankil,</t> <t>a'an xnimal ru Awab'ej sa' xb'eeneb' chixjunileb' li yos.</t>", "4": "<t>Sa' ruq' a'an wank xchamal li ruuchich'och',</t> <t>a'an aj eechal re chixjunileb' li ninqi tzuul.</t>", "5": "<t>Re a'an li palaw, xb'aan naq a'an kiyiib'ank re,</t> <t>a'an kipak'ok re chixjunil li ruuchich'och'.<f>[218]</f></t>", "6": "<pb/><t>Okanqex, chooloq'oninq,</t> <t>junb'uchlikaqo, qawiq'ib'aq qib' chiru li Qaawa':</t> <t>a'an laj winqob'resihom qe!</t>", "7": "<t>Xb'aan naq a'an li qaYos ut laa'o li xtenamit;</t> <t>laa'o xkarneer li b'eresinb'ilo xb'aan. <pb/>Us rajan teerab'i hoon li xyaab' xkux:</t>", "8": "<t>“Meeq'etq'eti leech'ool<f>[219]</f> jo' kik'ulmank aran Meribá,</t> <t>sa' li kutan naq leena' leeyuwa' ke'wank Masá sa' li chaqich'och'.</t>", "9": "<t>Aran ke'xyal wix ut ke'raj raj inraalenkil,<f>[220]</f></t> <t>us ta ak rilomeb' chaq chixjunil linb'aanuhom.</t>", "10": "<t>Chiru ka'k'aal chihab' ke'xpo' linch'ool eb' li tenamit a'an,</t> <t>ut kinye: «Li tenamit a'in q'axal b'ach'b'ach'eb',</t> <t>ink'a' neke'raj xtaaqenkil linb'e».</t>", "11": "<t>Jo'kan naq kinye rik'in jurament sa' linjosq'il:</t> <t>«Maajoq'e te'ok<f>[221]</f> sa' linhilob'aal!»”.<f>[222]</f></t>"}