{"1": "<pb/><e>Re li xjolomileb' laj b'ichanel. Taab'ichamanq jo' chanru li xyaab': “Li mukuy reheb' li najtil yos”. Xb'ich laj David, naq kichape'k xb'aaneb' laj Filistea aran Gat.</e>", "2": "<pb/><t>At inYos, chawuxtaana wu</t> <t>xb'aan naq yookeb' chinyeq'inkil sa' roqeb';</t> <t>chixjunil li kutan nikine'xrahob'tesi.</t> <t>K'ajo' naq neke'raj numtaak sa' inb'een!</t>", "3": "<t>Chi ewu chi eq'la nikine'xsik' eb' li xik' neke'ilok we,</t> <t>makach'in xk'ihaleb' li neke'raj inrahob'tesinkil.</t>", "4": "<pb/><t>Sa' li kutan naq k'ajo' linxiw,</t> <t>k'ojk'o linch'ool aawik'in.</t>", "5": "<t>K'ojk'o li waanm rik'in li Yos ut nink'e xwankil li raatin,</t> <t>k'ojk'o linch'ool rik'in li Yos, ut ink'a' chik tinxiwaq.</t> <t>K'aru truuq xb'aanunkil we junaq yal winq?<f>[123]</f></t>", "6": "<pb/><t>Chixjunil li kutan neke'xjal xyaalalil li waatin,</t> <t>junes ink'a' us neke'xk'oxla sa' inb'een.</t>", "7": "<t>Neke'xch'utub' rib', neke'xmuq rib' yalaq b'ar,</t> <t>nikine'xch'uuki sa' inb'e</t> <t>ut neke'xsik' chanru tine'xra'le.</t>", "8": "<pb/><t>Ma truuq tab'i' te'xkol rib' chiru li tojb'amaak?</t> <t>At inYos, chasacheb' ru li poyanam a'an xb'aan laajosq'il!</t>", "9": "<t>Ch'olch'o chawu chixjunil linb'eenik;</t> <t>chak'ul li xya'al wu sa' laakuk. <pb/>Ma ink'a' tab'i' tz'iib'anb'il chixjunil sa' laahu?</t>", "10": "<t>Sa' li kutan naq tinyaab'a laak'ab'a',</t> <t>eb' li xik' neke'ilok we te'q'ajq chirixeb'.</t> <t>Laa'in ninnaw chi us naq li Yos wank wik'in.</t>", "11": "<pb/><t>K'ojk'o linch'ool rik'in li Yos ut nink'e xwankil li raatin,</t> <t>k'ojk'o li waanm rik'in li Yos ut nink'e xwankil li raatin;</t>", "12": "<t>k'ojk'o linch'ool rik'in li Yos ut ink'a' chik tinxiwaq.</t> <t>K'aru truuq xb'aanunkil we junaq yal winq?</t>", "13": "<pb/><t>At inYos, ninye li waatin naq tinb'aanu li k'aru xinyeechi'i aawe;</t> <t>tinloq'oninq, tinmayejaq chawu rik'in yoxink,</t>", "14": "<t>xb'aan naq xakol linyu'am chiru li kamk</t> <t>ut ink'a' xinaakanab' chi t'ane'k,</t> <t>re naq tinb'eeq chawe chawu,</t> <t>sa' li kutan saqenk nak'ehok yu'am.</t>"}