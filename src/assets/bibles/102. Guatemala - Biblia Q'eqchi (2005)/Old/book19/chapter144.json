{"1": "<pb/><e>Xsaalm laj David.</e> <pb/><t>Usilaatinanb'il taxaq li Qaawa' linsaqoonak,</t> <t>li natzolok we chi yalok</t> <t>ut nikinxkawresi sa' li raaxiik'.</t>", "2": "<t>A'an linrahom ut xkawub' linch'ool,</t> <t>a'an laj kolonel ut laj k'aak'alehom we;</t> <t>a'an linsaqoonak b'arwi' ninmuhenk,</t> <t>a' li Yos nak'ehok we chi numtaak sa' xb'eeneb' li tenamit.</t>", "3": "<pb/><t>At Qaawa', k'aru xwankil li winq naq nakara,</t> <t>ut eb' li ralal xk'ajol laj Ad√°n</t> <t>k'a'ut naq jwal nakak'oxlaheb'?<f>[366]</f></t>", "4": "<t>Li winq jun apunk ajwi' li xyu'am,</t> <t>ut eb' li xkutan chanchaneb' junaq mu yal nanume'k.</t>", "5": "<pb/><t>At Qaawa', chasalab' li choxa ut kub'en chaq,<f>[367]</f></t> <t>cholatoch'eb' li tzuul ut te'b'utzutznaq xsib'el.</t>", "6": "<t>Chataqla chaq li kaaq ut chasach xch'ooleb';</t> <t>chakuteb' laasimaj ut chajuk'eb' xwankil!</t>", "7": "<t>Chaye' chaq laawuq' taqe'q ut chinaakol;</t> <t>chinaawisi taxaq sa' xchamal li ha',</t> <t>chinaakol sa' ruq'eb' laj ab'l tenamit:</t>", "8": "<t>xb'aan naq junes b'alaq'il aatin na'elk chi xtz'uumal reheb'</t> <t>ut neke'xpatz' laak'ab'a' rik'in tik'ti'.</t>", "9": "<pb/><t>At inYos, tinb'icha cho'q aawe junaq ak' b'ich,</t> <t>tinnima aawu rik'in li aarp li lajeeb' ru:</t>", "10": "<t>laa'at nakatk'ehok reheb' li awab'ej chi q'axok u</t> <t>ut nakakol laj David laj k'anjel chawu.<f>[368]</f></t>", "11": "<t>Chinaakol chiru li ch'iich' ka'pak'al xq'esnal;</t> <t>chinaakol sa' ruq'eb' laj ab'l tenamit,</t> <t>xb'aan naq junes b'alaq'il aatin na'elk chi xtz'uumal reheb'</t> <t>ut neke'xpatz' laak'ab'a' rik'in tik'ti'.</t>", "12": "<pb/><t>Eb' li qalal qak'ajol sa' xsaajilaleb'</t> <t>jo'kaqeb' taxaq li ninqi che';</t> <t>ut eb' li qarab'in jo'kaqeb' taxaq li uutz'u'ujinb'il oqech</t> <t>li neke'k'ojlaak wi' eb' li ninqi kab'l.</t>", "13": "<t>Che'nujaq taxaq eb' li qak'uuleb'aal,</t> <t>b'uyb'utqeb' rik'in chixjunil ru li qawimq;</t> <t>che'k'ihanq taxaq li qakarneer chi k'iila o'q'ob'</t> <t>sa'atqeb' chixjunil li qatzuul qataq'a.</t>", "14": "<t>Kawaqeb' ta rib' li qaketomq,</t> <t>maak'a'aq ta chik xhopoxil ut xpahalal li qatenamit,</t> <t>chi moko chiwanq japok e sa' li qak'ayiil.<f>[369]</f></t>", "15": "<pb/><t>Us xaq re li tenamit li naxk'ul chixjunil a'in;</t> <t>us xaq re li tenamit li naxra li Qaawa' cho'q xYos!<f>[370]</f></t>"}