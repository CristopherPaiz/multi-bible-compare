{"1": "<pb/><e>Re li xjolomileb' laj b'ichanel. Xsaalm laj David.</e>", "2": "<pb/><t>A' taxaq li Qaawa' chi'ab'inq aawe naq wanqat sa' raaxiik',</t> <t>a' li xYos laj Jakob chik'aak'alenq aawe.</t>", "3": "<t>Toj sa' taxaq li xloq'laj na'aj</t> <t>chixtaqla chaq laatenq'ankil;</t> <t>toj aran Si√≥n chulxk'e taxaq xkawub' laach'ool.</t>", "4": "<t>Chijultiko'q re li Qaawa' chixjunil laamayej,</t> <t>ut chiwulaq taxaq chiru laayeechi'om.</t>", "5": "<t>Chixk'e aawe li naraj laawaanm</t> <t>re naq us taa'elq chixjunil li xak'oxla.</t>", "6": "<t>Toja' naq tsaho'q qach'ool xb'aan naq xatq'akok u;</t> <t>toob'ichanq ut tooninq'ehiq sa' xk'ab'a' li qaYos.</t> <t>A' taxaq li Qaawa' chik'ehoq aawe chixjunil laatz'aamahom!</t>", "7": "<pb/><t>Anaqwan ninnaw naq li Qaawa' tixtenq'a li sik'b'il ru xb'aan;</t> <t>toj sa' li xloq'laj choxa tixsume chaq</t> <t>rik'in li xninqal ru xb'aanuhom li xnim uq'.</t>", "8": "<t>Wankeb' li kaweb' xch'ool rik'ineb' li xb'eleb'aal ch'iich',</t> <t>wankeb' chik rik'ineb' li xkawaay;</t> <t>a'ut laa'o k'ojk'o li qach'ool rik'in li Qaawa' li qaYos.<f>[45]</f></t>", "9": "<t>Eb' a'an xe'tichk'ok ut xe't'ane'k;</t> <t>a'ut laa'o kaw xaqxooko ut naqakuy.</t>", "10": "<pb/><t>At Qaawa', chakolaq taxaq li awab'ej,</t> <t>ut choohaasume taxaq</t> <t>naq naqayaab'a laak'ab'a'.</t>"}