{"1": "<pb/><t>Aleluya! <pb/>Chexyoxinq chiru li Qaawa' xb'aan naq chaab'il,</t> <t>li xrahom wank chi junelik!<f>[270]</f></t>", "2": "<t>Ani truuq tixseeraq'i chixjunileb' li sachb'ach'oolej</t> <t>kixb'aanu li Qaawa'?<f>[271]</f></t> <t>Ani tixye resil chixjunil li xnimal xloq'al?</t>", "3": "<pb/><t>Us xaq reheb' li neke'wank sa' tiikilal,</t> <t>a'eb' li neke'b'aanunk li us chi junelik.</t>", "4": "<pb/><t>Chinjultiko'q taxaq aawe, at Qaawa',</t> <t>sa' xk'ab'a' xraab'al laatenamit;</t> <t>chinaawula'ani taxaq ut chinaakol,</t>", "5": "<t>re naq toxwil li xsahilaleb' xch'ool li sik'b'ileb' ru aab'aan,</t> <t>chintz'aqonq sa' xsahojik laatenamit</t> <t>ut chinnimob'resi wib' rik'in laaweechanihom.</t>", "6": "<pb/><t>Xoomaakob'k chawu jo' ke'xb'aanu chaq eb' li qana' qayuwa',</t> <t>xqaq'et laawaatin ut xqab'aanu li maa'usilal.</t>", "7": "<pb/><t>Eb' li qana' qayuwa' aran Ejiipt</t> <t>ink'a' ke'xtaw ru laaninqal ru eetalil;</t> <t>ink'a' kinaqk sa' xch'ooleb' li xnimal laarahom,</t> <t>ke'xq'etq'eti b'an rib' chiru li Nimajwal Yos chire li Kaqi Palaw.<f>[272]</f></t>", "8": "<t>Ab'an li Yos kixkoleb' sa' xk'ab'a' li xloq'al</t> <t>re xk'eeb'al chi nawe'k li xwankilal.<f>[273]</f></t>", "9": "<t>Kixq'us li Kaqi Palaw, ut a'an kichaqik;</t> <t>kixnumsi li xtenamit sa' xyi li ha' chanchan sa' chaqich'och'.</t>", "10": "<t>Kixkoleb' chiruheb' li ke'raj xrahob'tesinkileb';</t> <t>kixmaq'eb' sa' ruq'eb' li xik' neke'ilok reheb'.</t>", "11": "<t>Eb' laj Ejiipt ke'nuq'e'k xb'aan li palaw,</t> <t>tik maajun reheb' ke'kole'k.</t>", "12": "<t>Toja' naq eb' laj Israel ke'xpaab' raatin li Qaawa'<f>[274]</f></t> <t>ut q'axal ke'xb'icha li xwankil.<f>[275]</f></t>", "13": "<pb/><t>Ab'an sa' junpaat kisachk sa' xch'ooleb' li xb'aanuhom,</t> <t>ink'a' ke'xk'uula sa' xch'ooleb' li xnimal xk'a'uxl li Yos.</t>", "14": "<t>Naq wankeb' aran sa' li chaqich'och',</t> <t>k'ajo' naq ke'ok chi atawank,</t> <t>ut ke'xyal rix li Qaawa' sa' li junesal na'ajej.</t>", "15": "<t>Ut li Yos kixk'e reheb' li k'aru ke'xtz'aama,</t> <t>ut kixtaqla ajwi' jun xnimal rahilal sa' xb'eeneb'.<f>[276]</f></t>", "16": "<pb/><t>Sa' li na'ajej a'an ke'xkaqali laj Moisés,</t> <t>jo' ajwi' laj Aharón, li sik'b'il ru xb'aan li Qaawa'.</t>", "17": "<t>Ki'itz'e' li ch'och' ut kixnuq' laj Datán;</t> <t>kitz'aponk ajwi' sa' xb'een li xmolam laj Abirón.</t>", "18": "<t>Kilochk jun li xam sa' xb'eeneb' li neke'okenk chirixeb',</t> <t>ut li raq'xam kixk'ateb' li ink'a' useb' xna'leb'.<f>[277]</f></t>", "19": "<pb/><t>Sa' li tzuul Horeb ke'xyiib' jun li wakax rik'in oor</t> <t>ut ke'xhupub' rib' chi xloq'oninkil li pak'b'il ch'iich'.</t>", "20": "<t>Ke'xtz'eqtaana li xloq'al li Qaawa',</t> <t>ut a' chik li xjalam u jun wakax</t> <t>li nawa'ok rax pim ke'xloq'oni.<f>[278]</f></t>", "21": "<t>Kisachk sa' xch'ooleb' li Yos laj Kolol reheb',</t> <t>li kixb'aanu chaq xninqal eetalil aran Ejiipt:</t>", "22": "<t>naq kixk'ut li sachb'ach'oolej sa' xch'och'el laj Kam</t> <t>ut xninqal b'aanuhom chire li Kaqi Palaw.</t>", "23": "<t>Toja' naq li Qaawa' kixye naq tixsacheb' ru,</t> <t>ab'an laj Moisés, li sik'b'il ru xb'aan, kixram chiru</t> <t>naq ki'aatinak chirixeb'</t> <t>re naq ink'a' te'sache'q ru xb'aan li xjosq'il.<f>[279]</f></t>", "24": "<pb/><t>Ke'xtz'eqtaana li chaab'il ch'och'</t> <t>ut ink'a' ke'xpaab' raatin li Yos.</t>", "25": "<t>Naq wankeb' chaq sa' xmuheb'aaleb',</t> <t>ke'xwech'i rix li Nimajwal Yos,</t> <t>ut ink'a' ke'raj rab'inkil xyaab' xkux li Qaawa'.</t>", "26": "<t>Toja' naq A'an kixtaqsi li ruq' ut kixye sa' jurament</t> <t>naq toxkamsiheb' sa' li chaqich'och',<f>[280]</f></t>", "27": "<t>tixcha'cha'iheb' li ralal xk'ajol sa' xyanqeb' li tenamit,</t> <t>ut tixsachb'esiheb' sa' xyanqeb' li poyanam.<f>[281]</f></t>", "28": "<pb/><t>Chi junpaat ke'xk'e rib' rub'el xwankil laj Bahal-Pehor</t> <t>ut ke'xtzeka li k'aru mayejanb'il chiruheb' li kamenaqil yos.</t>", "29": "<t>Jo'kan naq ke'xchiq' xjosq'il li Yos rik'in li xb'aanuhomeb',</t> <t>ut jun raxkamk kitaqlaak chaq sa' xb'eeneb'.</t>", "30": "<t>Toja' naq kiwakliik chaq laj Pinjás,</t> <t>kiraqok aatin, ut kich'anaak li raxkamk:</t>", "31": "<t>ut a'an kik'eemank sa' ajl jo' xtiikilal xch'ool</t> <t>chi junelik q'e kutan.<f>[282]</f></t>", "32": "<pb/><t>Ke'xjosq'i li Qaawa' chire li ha' Meribá,</t> <t>ut laj Moisés kik'uluk rahilal xmaakeb' a'an:</t>", "33": "<t>kiraho'k xch'ool laj Moisés</t> <t>ut ki'aatinak chi ink'a' kixnaw k'aru kixye.<f>[283]</f></t>", "34": "<pb/><t>Ink'a' ke'xsach ruheb' li tenamit jo' ke'chaq'rab'iik wi' xb'aan li Qaawa',</t>", "35": "<t>ke'xlaq'ab' b'an chik rib' rik'ineb' li maak'a'eb' xpaab'aal</t> <t>ut ke'xtzol chixjunil li neke'xb'aanu a'an.</t>", "36": "<t>Ke'ok chi xloq'oninkil li jalanil yos,</t> <t>ut a'an kikanaak cho'q ra'al cho'q reheb' laj Israel.<f>[284]</f></t>", "37": "<t>Ke'xmayeja eb' li ralal xk'ajol chiruheb' li maa'us.<f>[285]</f></t>", "38": "<t>Ke'xhoy li kik' li maak'a' xmuxul,</t> <t>a' li xkik'el li ralal xk'ajoleb'</t> <t>mayejanb'il chiruheb' li xyoseb' laj Kanahán.</t> <t>Jo'kan naq kimuxmank li na'ajej rik'in kik',<f>[286]</f></t>", "39": "<t>ke'xtz'ajni rib' rik'in li xb'aanuhomeb',</t> <t>ke'xmux rib' rik'in li maa'usilal ke'xb'aanu.</t>", "40": "<pb/><t>Toja' naq kijosq'o'k li Qaawa' sa' xb'een li xtenamit:</t> <t>k'ajo' naq kixtz'eqtaana li sik'b'ileb' ru xb'aan.</t>", "41": "<t>Kixq'axtesiheb' sa' ruq'eb' li poyanam,</t> <t>ut kixk'eheb' rub'el xwankil li neke'tz'eqtaanank reheb'.</t>", "42": "<t>Ke'rahob'tesiik xb'aaneb' li xik' neke'ilok reheb',</t> <t>ut ke'kanaak chi maak'a' chik xkawilaleb'.</t>", "43": "<t>K'iila sut li Qaawa' kixkol li xtenamit,</t> <t>a'ut eb' a'an ke'xq'etq'eti rib' chiru</t> <t>ut ke'sub'e'k chi junajwa sa' li xmaakeb'.</t>", "44": "<t>Ab'an li Qaawa' kiril xtoq'ob'aal ruheb'</t> <t>ut kirab'i naq yookeb' chi ayaynak xb'aan li rahilal.</t>", "45": "<t>Kijultiko'k re li Sumwank kixk'ojob' rik'ineb',</t> <t>ut kixtoq'ob'a ruheb' jo' chanru li xnimal xrahom.</t>", "46": "<t>Kixtoch' xch'ooleb' li wankeb' wi' chi preexil</t> <t>re naq te'xtoq'ob'a ruheb'.<f>[287]</f></t>", "47": "<pb/><t>At Qaawa', at qaNimajwal Yos, choohaakol taxaq!</t> <t>Choohaawisi sa' xyanqeb' chixjunil li poyanam ut choohaach'utub',</t> <t>re naq tooyoxinq chawu ut tqanima laaloq'al!</t>", "48": "<pb/><t>Usilaatinanb'il taxaq li Qaawa', xYos laj Israel,</t> <t>chi junelik q'e kutan!</t> <t>Ut chixjunil li tenamit che'xye: “Jo'kan taxaq!”.<f>[288]</f> <pb/>Aleluya!</t>"}