{"1": "<pb/><e>Xsaalm laj David.</e> <pb/><t>Ninyoxink chawu, at Qaawa', chi anchal inch'ool,</t> <t>xb'aan naq xawab'i xyaab' inkux.</t> <t>Tinb'icha laaloq'al chiruheb' li ánjel;</t>", "2": "<t>toj chiru laaloq'laj ochoch toxinwiq'ib' wib'.</t> <t>Ninb'anyoxi aawe laarahom ut li xtiikilal laach'ool,</t> <t>xb'aan naq k'ajo' xnimal laayeechi'om.</t>", "3": "<t>Naq xintz'aama chawu intenq'ankil, xawab'i intij</t> <t>ut q'axal xak'e xkawub' li waanm.</t>", "4": "<pb/><t>Chixjunileb' li awab'ej sa' ruuchich'och' te'yoxinq chawu, at Qaawa',</t> <t>naq te'rab'i li aatin x'elk chi xtz'uumal aawe.</t>", "5": "<t>Te'xb'icha li xnimal aak'a'uxl:</t> <t>“K'ajo' xloq'al li Qaawa'!”, cha'qeb'.</t>", "6": "<t>Us ta jwal nim li Qaawa', ab'an naril li maak'a' xwankil</t> <t>ut toj najt naxnaw ru li q'etq'et.</t>", "7": "<pb/><t>Naq wankin sa' rahilal, nakak'e inyu'am;</t> <t>nakaye' laawuq' sa' xb'eeneb' li xik' neke'ilok we</t> <t>ut rik'in laanim uq' nikinaakol chiru li xjosq'ileb'.</t>", "8": "<t>Li Qaawa' tixtz'aqob'resi li k'aru xtikib' cho'q we.</t> <t>At Qaawa', laarahom wank chi junelik;</t> <t>ink'a' taxaq chakanab' xchoyb'al</t> <t>li k'anjel xatikib' rik'in laawuq'!<f>[357]</f></t>"}