{"1": "<pb/><e>Xb'ich laj Etán laj ralch'och'.</e>", "2": "<pb/><t>Twaj tinb'icha li xrahom li Qaawa' chi junelik,</t> <t>tinpuktesi resil li xtiikilal laach'ool junq'e junq'e kutan.</t>", "3": "<t>Tinye naq k'ojk'o laawuxtaan chi junelik,</t> <t>li xtiikilal laach'ool xaqxo xwankil sa' choxa.</t>", "4": "<t>Xak'ojob' jun sumwank rik'in laj David sik'b'il ru aab'aan,</t> <t>xab'aanu jun jurament rik'in laj k'anjel chawu:</t>", "5": "<t>“Tink'eheb' laawalal aak'ajol chi awab'ejink chi junelik</t> <t>ut tinxaqab' xwankil laajunkab'al chi junajwa”.<f>[203]</f></t>", "6": "<pb/><t>At Qaawa', li choxa naxnima aawu xb'aan laasachb'ach'oolej,</t> <t>ut li xch'utameb' li ánjel naxye resil li xtiikilal laach'ool.</t>", "7": "<t>Aran taqe'q, ani taajuntaq'eetaaq wi' li Qaawa'?</t> <t>Ma wank tab'i' junaq jo' li Qaawa' sa' xyanqeb' li yos?</t>", "8": "<t>Xiwajel ru li Yos sa' xch'utameb' li ánjel,</t> <t>jwal nim xwankil chiruheb' li jo'k'ihal wankeb' chi xk'atq.</t>", "9": "<pb/><t>At Qaawa', at Nimajwal Yos, ani ta chik kama' laa'at?</t> <t>Q'axal nim laawankil, at Qaawa',</t> <t>li xtiikilal laach'ool na'ochb'eenink aawe.</t>", "10": "<t>Laa'at nakattuulanob'resink re li xjosq'il li palaw;</t> <t>naq neke'waklije'k li xkaw oq,</t> <t>laa'at nakattuqub'ank reheb'.</t>", "11": "<t>Xaputz'i ut xamuch'i li Mama' Xul,<f>[204]</f></t> <t>rik'in xkawilal laawuq' xacha'cha'iheb' li xik' neke'ilok aawe.</t>", "12": "<t>Aawe li choxach'och';</t> <t>jo'ch'inal jo'nimal wank chisa'</t> <t>laa'at xatk'ojob'ank sa' xna'aj.<f>[205]</f></t>", "13": "<t>Laa'at xatk'uub'ank re li releb'l iq' ut li rokeb'l;</t> <t>li tzuul Tabor ut Hermón neke'saho'k xch'ool aawik'in.</t>", "14": "<t>Q'axal nim laametz'ew ut kaw aawib',</t> <t>kaw laanim uq' chi q'axok u.</t>", "15": "<t>Li tiikilal ut li yaal a'aneb' li xkuut laa'awab'ejihom,</t> <t>li usilal ut li chaab'ilal aj k'amol b'eheb' chawu.</t>", "16": "<pb/><t>Us xaq re li tenamit li neke'xnaw xloq'oninkil aawu</t> <t>ut neke'b'eek sa' xsaqenkil xnaq' aawu, at Qaawa'.</t>", "17": "<t>Neke'saho'k xch'ool sa' laak'ab'a' rajlal kutan</t> <t>ut neke'xnimob'resi rib' rik'in laatiikilal.</t>", "18": "<t>Xb'aan naq laa'at li xloq'al ut li xkawilaleb';</t> <t>sa' xk'ab'a' laawusilal naqataqsi li qilob'aal.</t>", "19": "<t>Tz'aqal yaal naq li Qaawa' a'an laj Tenq'ahom qe,</t> <t>li xSant laj Israel a'an li qaRey.</t>", "20": "<pb/><t>Najter q'e kutan xat-aatinak sa' moy u</t> <t>ut xaye reheb' laj paab'anel:</t> <t>“Xinsik' ru jun li winq q'axal kaw rib'</t> <t>ut xinterq'usi xk'ab'a' sa' xyanq lintenamit.</t>", "21": "<t>Xintaw laj David aj k'anjel chiwu<f>[206]</f></t> <t>ut xinyul rik'in linloq'laj aseeyt.<f>[207]</f></t>", "22": "<t>Junelik wanq li wuq' chi xtenq'ankil,</t> <t>ut li xnimal inwankil tixk'e xkawub' li xch'ool.</t>", "23": "<t>Li xik' na'ilok re ink'a' taanumtaaq sa' xb'een,</t> <t>chi moko taarahob'tesiiq xb'aan li ink'a' us xna'leb'.</t>", "24": "<t>Chiru a'an tinputz'i eb' li xik' neke'ilok re</t> <t>ut tintiq'eb' li neke'tz'eqtaanank re.</t>", "25": "<t>Lintiikilal ut li wusilal te'ochb'eeninq re;</t> <t>sa' ink'ab'a' laa'in taanimanq xwankil.</t>", "26": "<t>Tinnimob'resi xwankil toj sa' xb'een li Palaw,</t> <t>ut li xnim uq' taawulaq toj sa' xb'eeneb' li Nima'.</t>", "27": "<t>A'an tixpatz' link'ab'a' chi jo'ka'in:</t> <t>«At inNa', at inYuwa',</t> <t>at inYos, at insaqoonak li ninkol wi' wib'!».</t>", "28": "<t>Ut laa'in tinxaqab' cho'q xb'een li walal,</t> <t>nimaq xwankil sa' xyanqeb' li x'awab'ej li ruuchich'och'.<f>[208]</f></t>", "29": "<t>Tinhoy li wuxtaan sa' xb'een chi junelik</t> <t>ut maajoq'e taasachq sa' inch'ool linsumwank rik'in.</t>", "30": "<t>Tinxaqab'eb' xwankil li ralal xk'ajol chi junelik,</t> <t>tink'ojob' sa' xna'aj li xk'ojarib'aal</t> <t>li malaajel ut ma'oso'jel jo' li choxa.</t>", "31": "<pb/><t>“Wi eb' li ralal xk'ajol te'xq'et linchaq'rab'</t> <t>ut ink'a' te'xb'aanu jo' li waatin,</t>", "32": "<t>wi te'xmux xyaalal lintaqlahom</t> <t>ut ink'a' te'xpaab' li chaq'rab'inb'ileb' wi',</t>", "33": "<t>tink'eheb' chi xtojb'al li xmaakeb' rik'in che'</t> <t>ut tink'ajtesiheb' ru chi tz'uum</t> <t>xb'aan naq ke'xq'et li waatin.<f>[209]</f></t>", "34": "<t>Ab'anan junelik tinra laj David ut tintenq'a,</t> <t>junelik tinb'aanu li xinyeechi'i re.</t>", "35": "<t>Ink'a' tinsach xwankil linsumwank rik'in</t> <t>chi moko tinjal xyaalal li waatin.</t>", "36": "<t>Sa' xk'ab'a' linsantilal xinye sa' jurament</t> <t>naq ink'a' tintik'ti'i laj David!</t>", "37": "<t>Eb' li ralal xk'ajol te'wanq xwankil chi junelik,</t> <t>ut li xk'ojarib'aal kama'aq li saq'e chiwu laa'in,</t>", "38": "<t>kama'aq li po chi junelik,</t> <t>li nakanaak chi paab'ajel eetalil sa' choxa”.</t>", "39": "<pb/><t>Ab'anan, at Qaawa', laa'at xatjosq'o'k rik'in li sik'b'il ru aab'aan,</t> <t>xatz'eqtaana ut xakanab' xjunes li awab'ej sik'b'il ru aab'aan;</t>", "40": "<t>xasach xwankil laasumwank rik'in laj k'anjel chawu,</t> <t>ut xamux sa' ch'och' xloq'al li xkoroon.</t>", "41": "<t>Xajuk'i chixjunil li tz'ak sutsu wi' li xtenamit,</t> <t>ut xakanab' chi po'lemil eb' li kab'l neke'xkol wi' rib'.</t>", "42": "<t>Chixjunileb' li neke'nume'k aran neke'relq'a li k'aru wank re,</t> <t>ut se'enb'il aj chik xb'aaneb' li tenamit li nach' wankeb'.</t>", "43": "<t>Xak'e wi' chik xmetz'ew eb' li xik' neke'ilok re</t> <t>rik'in xk'ojob'ankil xch'ooleb' ut xtenq'ankileb'.</t>", "44": "<t>Xawisi xq'esnal li xch'iich' laj David</t> <t>ut ink'a' xatenq'a sa' li yalok.</t>", "45": "<t>Xak'e chi raqe'k li xnimal xloq'al</t> <t>ut xakut chi ch'och'el li xk'ojarib'aal.</t>", "46": "<t>Xak'os roq li xyu'am sa' xsaajilal</t> <t>ut xakanab' sa' xutaan chi junajwa.</t>", "47": "<pb/><t>Toj jo' najtil chik yooqat chi xmuqb'al aawib', at Qaawa'?</t> <t>Ma junelik taak'atoq laajosq'il kama' li xam?</t>", "48": "<t>Jultikaq aawe, at Qaawa', k'aru linyu'am.</t> <t>Ma maak'a' aj e naq xayoob'tesiheb' li poyanam?</t>", "49": "<t>Ani yo'yooq chi ink'a' ta toxkamq,</t> <t>chanru taaqakol qib' chiru li kamk?</t>", "50": "<t>B'ar wank, at Qaawa', laarahom li xak'ut najter,</t> <t>a' li xayeechi'i sa' jurament sa' xk'ab'a' laatiikilal?</t>", "51": "<t>At Qaawa', jultikaq aawe chanru neke'hob'e'k laj k'anjel chawu.</t> <t>Makach'in li yookin xkuyb'al xb'aaneb' li tenamit!</t>", "52": "<t>Jo'ka'in neke'hob'ok eb' li xik' neke'ilok aawe,</t> <t>jo'ka'in neke'xhob' li sik'b'il ru aab'aan yalaq b'ar.</t>", "53": "<pb/><t>Usilaatinanb'il taxaq li Qaawa' junq'e junq'e kutan!</t> <t>Jo'kan taxaq, jo'kan taxaq!</t>"}