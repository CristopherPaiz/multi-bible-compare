{"1": "<pb/><e>Xb'ich laj David.</e> <pb/><t>Tinnima laaloq'al, at inYos, at inRey,</t> <t>tinloq'oni laak'ab'a' chi junelik.</t>", "2": "<t>Tinyoxinq chawu rajlal kutan</t> <t>ut tinterq'usi laak'ab'a' junq'e junq'e kutan.</t>", "3": "<t>Jwal nim li Qaawa' ut xk'ulub' loq'oniik ru;</t> <t>li xnimal xwankilal ink'a' naru xtawb'al ru.</t>", "4": "<pb/><t>Eb' li yuwa'b'ej te'xseeraq'i laab'aanuhom reheb' li ralal xk'ajol;</t> <t>taapuktesimanq resil laasachb'ach'oolej chi junelik.</t>", "5": "<t>Laa'in tin'aatinaq chirix laawankil,</t> <t>chirix laanimal ut li sachb'ach'oolej xlajaab'aanu.</t>", "6": "<t>Taaseeraq'imanq chirix li xninqal ru aab'aanuhom,</t> <t>ut laa'in tinye resil naq jwal nim laawankil.</t>", "7": "<t>Taajultikamanq li xnimal aawusilal</t> <t>ut taayeemanq laatiikilal rik'in sahil ch'oolej.</t>", "8": "<pb/><t>Li Qaawa' a'an aj uxtaan ut natoq'ob'ank u;</t> <t>nim li xkuyum ut numtajenaq li xrahom.<f>[371]</f></t>", "9": "<t>Jwal chaab'il li Qaawa' rik'in chixjunileb';</t> <t>nim li ruxtaan sa' xb'eeneb' chixjunil li xyoob'tesihom.</t>", "10": "<pb/><t>Che'yoxinq chawu, at Qaawa', chixjunileb' laayoob'tesihom;</t> <t>che'xloq'oni aawu eb' li neke'paab'ank aawe.</t>", "11": "<t>Che'xpuktesi resil li xloq'al laa'awab'ejihom,</t> <t>ut che'seeraq'iq chirix laanimal laawankil,</t>", "12": "<t>re xk'utb'al chiruheb' li poyanam li xninqal ru aab'aanuhom</t> <t>jo'wi' li xloq'al ut li xwankil laa'awab'ejihom.</t>", "13": "<t>Laa'awab'ejihom a'an re junq'e junq'e kutan,</t> <t>ut laawankil wank chi junelik. <pb/>Li Qaawa' a'an tiik xch'ool rik'in li naxye,</t> <t>q'axal chaab'il rik'in chixjunil li naxb'aanu.</t>", "14": "<t>Li Qaawa' naxkuutu li t'ane'k re,</t> <t>ut naxwaklesi xch'ooleb' chixjunil li tawajenaqeb'.<f>[372]</f></t>", "15": "<t>Q'es ruheb' chixjunileb' aawik'in, at inYos:</t> <t>neke'royb'eni naq taak'e xtzekemqeb' sa' xq'ehil.</t>", "16": "<t>Ka'ajwi' nakaye' laawuq',</t> <t>ut k'ajo' nakak'ojob' xch'ool chixjunileb'!</t>", "17": "<pb/><t>Tiik xch'ool li Qaawa' sa' chixjunil,</t> <t>ut chaab'il xk'a'uxl rik'in jo'nimal li naxb'aanu.</t>", "18": "<t>Nach' wank li Qaawa' rik'ineb' li neke'yaab'ank li xk'ab'a',</t> <t>rik'ineb' li neke'xyaab'a xk'ab'a' chi anchaleb' xch'ool.</t>", "19": "<t>A'an naxb'aanu li k'aru neke'raj eb' li neke'paab'ank re;</t> <t>narab'i li xyaab' xkuxeb' ut naxkoleb'.</t>", "20": "<t>Li Qaawa' naxk'aak'aleheb' li neke'rahok re,</t> <t>ab'an naxsach ruheb' li ink'a' useb' xna'leb'.</t>", "21": "<pb/><t>Junelik taxaq tinnima ru li Qaawa' rik'in xtz'uumal we!</t> <t>Chixjunileb' taxaq che'xloq'oni li xloq'laj k'ab'a' junq'e junq'e kutan!</t>"}