{"1": "<pb/><e>Re li xjolomileb' laj b'ichanel. Saalm ut b'ich.</e> <pb/><t>Cheyaab'a xk'ab'a' li Qaawa'</t> <t>jo'k'ihalex li wankex sa' ruuchich'och';</t>", "2": "<t>cheb'icha xloq'al li xk'ab'a',</t> <t>chenimaaq ru rik'in sahil ch'oolej.</t>", "3": "<t>Yehomaq re li Yos:</t> <t>“Sachb'ach'oolej laab'aanuhom!</t> <t>Sa' xk'ab'a' xnimal aawankil,</t> <t>tule'wiq'laaq eb' li xik' neke'ilok aawe.</t>", "4": "<t>Te'xloq'oni aawu chixjunil li ruuchich'och';</t> <t>te'b'ichanq re xnimankil aawu,</t> <t>te'b'ichanq chixjunileb' sa' laak'ab'a'”.</t>", "5": "<pb/><t>Kimqex chi rilb'al li xb'aanuhom li Yos,</t> <t>kimqex chi rilb'al li sachb'ach'oolej kixb'aanu cho'q qe.</t>", "6": "<t>A'an kisutq'isink re li palaw chi kawil ch'och',<f>[135]</f></t> <t>ut ki'uxk nume'k chi oqej junpak'al li nima'.<f>[136]</f></t> <t>Chisaho'q sa' qach'ool sa' xk'ab'a' a'an!</t>", "7": "<t>Na'awab'ejink chi junelik rik'in xnimal xwankil;</t> <t>li rilob'aal wank sa' xb'eeneb' li tenamit</t> <t>re naq eb' laj q'etol aatin ink'a' te'xq'etq'eti rib' chiwach.</t>", "8": "<pb/><t>Chejunilex li tenamit, cheloq'oni ru li qaYos,</t> <t>chenimaaq xloq'al chi yo'oon.</t>", "9": "<t>A'an xk'ehok wi' chik qayu'am</t> <t>ut ink'a' xkanab'eb' li qoq chi tichk'ok.</t>", "10": "<pb/><t>At qaYos, laa'at xatyalok rix li qapaab'aal</t> <t>ut xatz'il qix kama' naq nayale'k li plaat.</t>", "11": "<t>Xoohaak'e chi t'ane'k sa' li ra'al,</t> <t>k'ajo' raalal li iiq xak'e sa' xb'een qatel.</t>", "12": "<t>Yalaq ani xakanab' chi numtaak sa' qab'een,</t> <t>xoonumje'k sa' xam jo'wi' sa' ha';</t> <t>ab'anan junpaat xoohaak'e sa' helhookil na'ajej.</t>", "13": "<pb/><t>Tin'ok sa' laawochoch re mayejak,</t> <t>tinpaab' chixjunil linyeechi'om aawe,</t>", "14": "<t>jo'ch'inal jo'nimal li x'elk sa' xtz'uumal we,</t> <t>a' li xinyeechi'i aawe naq wankin chaq sa' rahilal.</t>", "15": "<t>Tinyeechi'i aawe naab'al li kames ch'oolaninb'ileb' chi us,</t> <t>rochb'een xb'ook li k'atb'il karneer;</t> <t>tinmayeja chawu eb' li b'ooyx ut li teelom chib'aat.</t>", "16": "<pb/><t>Chejunilex laa'ex li nekexpaab'ank re li Yos,</t> <t>kimqex chi ab'ink ut tinseeraq'i eere</t> <t>jo'nimal kixb'aanu we li Qaawa'.</t>", "17": "<t>Xinyaab'a xk'ab'a' ut xinnima xloq'al</t> <t>rik'in xtz'uumal we ut ru'uj waq'.</t>", "18": "<t>Wi ta wank li maa'usilal sa' li waanm,</t> <t>ink'a' raj xinrab'i li Qaawa'.</t>", "19": "<t>Ab'an li Yos xinrab'i ut xsume chaq lintij.</t>", "20": "<pb/><t>Usilaatinanb'il taxaq li Yos,</t> <t>xb'aan naq ink'a' xtz'eqtaana lintij</t> <t>chi moko xkanab' xk'utb'al chiwu li xrahom.</t>"}