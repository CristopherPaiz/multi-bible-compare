{"1": "<pb/><e>Re li xjolomileb' laj b'ichanel. Xsaalm ut xb'ich laj David.</e>", "2": "<pb/><t>Li Qaawa' naxaqliik</t> <t>ut eb' li xik' neke'ilok re</t> <t>neke'xcha'cha'i rib'eb';</t> <t>eb' li neke'tz'eqtaanank re</t> <t>neke'elelikje'k chiru.<f>[137]</f></t>", "3": "<t>Kama' naq na'oso'k li sib' sa' iq',</t> <t>kama' naha'lenk li waakab' chiru xam,</t> <t>jo'kan naq te'oso'q chiru li Yos</t> <t>eb' li ink'a' useb' xna'leb'.</t>", "4": "<t>A'ut eb' laj paab'anel neke'saho'k ut neke'b'ichank</t> <t>chiru li Yos xb'aan xsahilaleb' xch'ool.</t>", "5": "<pb/><t>Chexb'ichanq sa' xk'ab'a' li Qaawa' ut chexwajb'aq chiru,</t> <t>chete li b'e chiru li nachalk sa' choql.</t> <t>A'an Qaawa' naxk'ab'a'in;</t> <t>sahoqex rik'in.</t>", "6": "<pb/><t>Toj sa' chaq li xloq'laj muheb'aal</t> <t>li Yos a'an xyuwa'eb' li neb'a'yox,</t> <t>a'an laj ilol reheb' li xmalka'an.</t>", "7": "<t>Li Yos naxk'e xna'ajeb' li toq'ob'eb' ru,</t> <t>narisiheb' li wankeb' sa' tz'alam ut naxk'e xsahilaleb' xch'ool;</t> <t>a'ut eb' laj q'etol aatin te'kanab'aaq sa' chaqich'och'.</t>", "8": "<pb/><t>At qaYos, naq xak'am chaq xb'e laatenamit chi elk Ejiipt</t> <t>ut xatnume'k chaq sa' li chaqich'och',</t>", "9": "<t>k'ajo' naq xhetheti rib' li ruuchich'och',</t> <t>xha'lenk li choxa chiru li Yos,<f>[138]</f></t> <t>li xYosil li Sinaí, li xYos laj Israel!<f>[139]</f></t>", "10": "<t>At Qaawa', naab'al li hab' xataqla chaq,</t> <t>xak'e xkawub' xch'ooleb' laatenamit li tawajenaqeb'.</t>", "11": "<t>Chi jo'kan eb' laawalal xe'xtaw xna'ajeb', at qaYos,</t> <t>sa' li ch'och' kawresinb'il xb'aan laawusilal</t> <t>cho'q reheb' li neb'a' ut li ra wankeb'.</t>", "12": "<pb/><t>Li Qaawa' xyehom li raatin;</t> <t>ut naab'aleb' li ixq xe'yehok resil:</t>", "13": "<t>“Eb' li awab'ej rochb'eeneb' laj puub'</t> <t>yookatqeb' chi elelik!”, chankeb'.</t> <t>Eb' li ixq sa' rochocheb' xe'ok chi xjek'inkil</t> <t>li k'aru xmaq'mank chiruheb' li xik' neke'ilik reheb'.</t>", "14": "<t>Naq toj yookex chi hilank sa' xna'ajeb' laj ilol ketomq,</t> <t>xe'ok chi lemtz'unk eb' li xxik' li mukuy kama' li plaat;</t> <t>chanchan chik oor xkanaak li rismaleb'.</t>", "15": "<t>Naq li Qaawa' xcha'cha'iheb' li awab'ej,</t> <t>xkub'e chaq li ratz'amke sa' xb'een li tzuul Salmón.</t>", "16": "<pb/><t>Li tzuul Basán a'an q'axal najt xteram,</t> <t>li tzuul Basán k'ajo' xnimal xteram!</t>", "17": "<t>Ex ninqi tzuul, k'a'ut naq nekexsowenak</t> <t>chirix li tzuul sik'b'il ru xb'aan li Yos cho'q xna'aj?</t> <t>Relik chi yaal naq li Qaawa' taawanq aran chi junelik!</t>", "18": "<pb/><t>Eb' li xb'eleb'aal ch'iich' li Yos numtajenaq xk'ihaleb',</t> <t>ink'a' naru rajlankileb'.</t> <t>Li Qaawa' toj Sinaí x'elk chaq</t> <t>naq xulokaq sa' li xloq'laj ochoch.</t>", "19": "<t>Xattaqe'k toj sa' laamuheb'aal najt xteram,</t> <t>xak'ameb' chawix jo'k'ihaleb' li xaweechani.</t> <t>Xak'uleb' winq cho'q aamaatan;<f>[140]</f></t> <t>a'atqeb' ajwi' laj q'etol chaq'rab'</t> <t>xe'xq'axtesi rib' chawu, at Qaawa'.</t>", "20": "<pb/><t>Usilaatinanb'il taxaq li Qaawa' wulaj wulaj!</t> <t>A'an na'ilok qe, a'an li Yos aj kolol qe.</t>", "21": "<t>Li qaYos a'an jun Yos aj kolonel,</t> <t>a'an na'isink qe sa' ruq' li kamk.</t>", "22": "<t>Ab'an li Yos tixputz'i xjolomeb' li xik' neke'ilok re,</t> <t>li xjolomeb' li sa wankeb' sa' xmaa'usilaleb'.</t>", "23": "<pb/><t>Xyehom li Qaawa':</t> <t>“Tatinsutq'isi chaq sa' li na'ajej Basán,</t> <t>tatwisi chaq sa' xchamal li palaw,</t>", "24": "<t>re naq tatruhanq chi xb'ulb'al laawoq sa' li kik'</t> <t>ut eb' laatz'i' te'xreq' xkik'eleb' li xik' neke'ilok aawe”.</t>", "25": "<pb/><t>At Qaawa', at inYos, at Eechal we,</t> <t>sa' laaloq'laj ochoch naqil eb' li poyanam</t> <t>yookeb' chi ok re xnimankil aawu.</t>", "26": "<t>Chi uub'ej neke'xik laj b'ichanel,</t> <t>chi ixb'ej wankeb' li neke'wajb'ak;</t> <t>sa' yiib'ej neke'b'eek eb' li tuq'ixq,</t> <t>chi wankeb' xtzojtzoj tun sa' ruq'eb'.</t>", "27": "<pb/><t>Cheloq'oni ru li Yos sa' leekomonil,</t> <t>chek'ehaq xloq'al li Qaawa', ex ralal xk'ajol laj Israel!</t>", "28": "<t>Li yookeb' chi xik chi uub'ej, a'aneb' laj Benjamín,</t> <t>li xteepal laj Israel jwal kach'in;</t> <t>yookeb' ajwi' chi xik li xjolomileb' laj Judá rochb'eeneb' li xtenamit,</t> <t>ut eb' laj jolominel re Sabulón ut Neftalí.</t>", "29": "<pb/><t>At inYos, chak'ut taxaq chiqu li xnimal aawankil,</t> <t>a' laawankil li xak'utb'esi sa' qak'ab'a'</t>", "30": "<t>toj sa' chaq laaloq'laj ochoch,</t> <t>sa' xnajtil xteram Jerusalén,</t> <t>b'arwi' eb' li awab'ej neke'xyeechi'i chawu li xmayejeb'.</t>", "31": "<t>Chaq'us li josq' aj xul li wank sa' li na'ajej kaxlan'aj ru,<f>[141]</f></t> <t>chaq'us li jun tuub'eb' chi toor ut saaj wakax</t> <t>li neke'xrahob'tesi chixjunileb' li tenamit.</t> <t>Che'xk'ehaq taxaq rib' rub'el laawankil,</t> <t>ut che'xq'axtesi aawe chixjunil li xplaateb'.</t> <t>Cha'cha'iheb' li poyanam li neke'yoob'ank raaxiik'.</t>", "32": "<t>Toj Ejiipt che'chalq ta li ninqeb' xwankil,</t> <t>ut eb' laj Etiopía che'xtaqsi li ruq'eb' toj rik'in li Yos.</t>", "33": "<pb/><t>Chexb'ichanq cho'q re li Yos</t> <t>chejunilex li x'awab'ejihom li ruuchich'och';</t> <t>chexwajb'aq cho'q re li Qaawa':</t>", "34": "<t>A'an nak'amok b'e sa' choql, sa' li najteril choxa.</t> <t>Ab'ihomaq chanru naxjap chaq re chi kaw xyaab' xkux.</t>", "35": "<t>Chek'e reetal li xnimal xwankil li Qaawa':</t> <t>nalemtz'unk li xloq'al sa' xb'eeneb' laj Israel,</t> <t>ut li xnimal xwankil nawulak toj sa' li choql.</t>", "36": "<pb/><t>Q'axal nim xwankil li Yos toj sa' chaq li xloq'laj na'aj!</t> <t>A'an li xYos laj Israel,</t> <t>a'an li nak'ehok xwankil ut xkawilal li xtenamit. <pb/>Usilaatinanb'il taxaq li Qaawa'!</t>"}