{"1": "<pb/><t>K'a'ut naq neke'xmululi rib' li poyanam?</t> <t>K'a'ut naq eb' li tenamit yookeb' chi xk'uub'ankil li maak'a' rajb'al?</t>", "2": "<t>Neke'xk'amchi'i rib'eb' li x'awab'ej li ruuchich'och',</t> <t>eb' laj jolominel wotz neke'k'uub'ank raaxiik'</t> <t>chirix li Qaawa' ut li Sik'b'il ru xb'aan:<f>[4]</f></t>", "3": "<t>“Qat'upiiq li xkareeneb' -chankeb'-,</t> <t>qisihaq qib' sa' li xwankilaleb'!”.</t>", "4": "<pb/><t>A'ut Li nak'ojlaak sa' choxa nase'ek chaq,</t> <t>li Qaawa' naxtz'eqtaanaheb'.<f>[5]</f></t>", "5": "<t>Chirix chik a'an traatinaheb' sa' josq'il;</t> <t>k'ajo' xpo'ik xch'ool naq tixsacheb' xna'leb':</t>", "6": "<t>“Laa'in xinxaqab'ank re lin'awab'ej aran Sión sa' linloq'laj tzuul”, chan.</t>", "7": "<pb/><t>Tinpuktesi li xk'uub'ahom li Qaawa'</t> <t>li kixye we: “Laa'at li walal;</t> <t>anaqwan xatinyoob'tesi.<f>[6]</f></t>", "8": "<t>Tz'aama we, ut tink'e chaweechaniheb' li tenamit;</t> <t>aawehaq chixjunil li ruuchich'och'.</t>", "9": "<t>Taajuk'eb' rik'in b'aar ch'iich',<f>[7]</f></t> <t>taamuch'iheb' jo' junaq pak'b'il sek'”, chan we.</t>", "10": "<pb/><t>Jo'kan utan, ex awab'ej, chetawaq ru,</t> <t>jalomaq leek'a'uxl laa'ex li wank eewankil sa' ruuchich'och'.</t>", "11": "<t>Chexk'anjelaq chiru li Qaawa' chi wanq eexiw,</t>", "12": "<t>chereek'a xsik naq teeloq'oni ru li Nimajwal Yos.</t> <t>Mare anchal taapo'q ut texsachq sa' b'e,</t> <t>xb'aan naq sa' junpaat nachalk xjosq'il. <pb/>Us xaq reheb' li neke'muhenk rik'in!</t>"}