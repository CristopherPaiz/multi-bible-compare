{"1": "<pb/><e>Re li xjolomileb' laj b'ichanel. Rik'in li s√≠tara re Gat. Xsaalm laj David.</e>", "2": "<pb/><t>At Qaawa', aj Eechalat qe,</t> <t>k'ajo' xnimal laaloq'al sa' chixjunil li ruuchich'och'!</t> <t>Toj sa' xb'een li choxa terq'usinb'il laanimajwal wankilal!<f>[16]</f></t>", "3": "<t>Rik'in xyaab' xkuxeb' li neke'tu'uk ut eb' li k'uula'al<f>[17]</f></t> <t>xak'ojob' laawankil</t> <t>re xtz'apb'al xsa' reheb' li xik' neke'ilok aawe,</t> <t>re xsachb'al xwankil eb' laj q'etol aatin li neke'raj eeqajunk.</t>", "4": "<pb/><t>Naq ninka'ya li choxa yiib'anb'il aab'aan,</t> <t>li po ut li chahim k'ojob'anb'ileb' sa' xna'aj,</t>", "5": "<t>k'a' ta xaq ru li winq naq q'axal nakak'oxla,</t> <t>k'a' ta xaq ru junaq poyanam</t> <t>naq wank aach'ool chirix?<f>[18]</f></t>", "6": "<t>Kach'in chik maa jo' yos naq xaayoob'tesi,</t> <t>xak'e xloq'al ut xwankilal re awab'ejink.</t>", "7": "<t>Xaxaqab' chi taqlank sa' xb'eeneb' laab'aanuhom</t> <t>ut xaq'axtesi chixjunil rub'el roq rub'el ruq':<f>[19]</f></t>", "8": "<t>chixjunileb' li karneer ut li wakax,</t> <t>ut a'atqeb' li xul wankatqeb' sa' k'iche',</t>", "9": "<t>eb' li xul neke'rupupik chiru choxa</t> <t>ut eb' li kar sa'atqeb' li palaw,</t> <t>jo'ch'inal jo'nimal li wank sa' xchamal li ha'.</t>", "10": "<pb/><t>At Qaawa', aj Eechalat qe,</t> <t>k'ajo' xnimal laaloq'al sa' chixjunil li ruuchich'och'!</t>"}