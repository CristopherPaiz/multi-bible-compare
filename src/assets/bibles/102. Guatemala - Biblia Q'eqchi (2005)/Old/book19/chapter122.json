{"1": "<pb/><e>B'ich re li taqsink. Xsaalm laj David.</e> <pb/><t>K'ajo' naq xsaho'k sa' inch'ool naq xe'xye we:</t> <t>“Yo'qeb' sa' rochoch li Qaawa'!”.</t>", "2": "<t>Ak xook'ulunk,</t> <t>ak wanko chire laawokeb'aal, at Jerusalén!</t>", "3": "<t>Jerusalén a'an kab'lanb'il chi us</t> <t>ut xchapom rib' chi kaw.</t>", "4": "<t>Arin neke'taqe'k li xteepal li tenamit,</t> <t>eb' li xjar teep li xtenamit li Yos,</t> <t>re xnimankil xk'ab'a' li Qaawa',</t> <t>xb'aan naq a'an chaq'rab'anb'ileb' wi' eb' laj Israel.</t>", "5": "<t>Arin wank li raqleb'aal aatin,</t> <t>a' li xraqleb'aal aatin li rochoch laj David.</t>", "6": "<pb/><t>Chetz'aama tuqtuukilal cho'q re Jerusalén:</t> <t>“Chiwanq taxaq tuqtuukilal aawik'in, at Jerusalén!</t> <t>Che'wanq taxaq sa' sahilal eb' li neke'rahok aawe.</t>", "7": "<t>Chiwanq tuqtuukil usilal chi xsutam laatz'ak</t> <t>ut xnimal sahilal sa'atqeb' li xninqal ru laawochoch”.</t>", "8": "<pb/><t>Sa' xk'ab'a'eb' li wech'alal ut wechkab'al tinye:</t> <t>“Aawik'in taxaq li tuqtuukilal, at Jerusalén!</t>", "9": "<t>Sa' xk'ab'a' xraab'al li rochoch li Qaawa' li qaYos</t> <t>nintz'aama sa' aab'een usilal ut chaab'ilal”.</t>"}