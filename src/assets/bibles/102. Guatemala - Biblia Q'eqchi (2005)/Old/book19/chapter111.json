{"1": "<pb/><t>Aleluya! <pb/>Tinnima ru li Qaawa' chi anchal linch'ool,</t> <t>sa' xyanqeb' li tiikeb' ru xyu'am ut sa' li loq'laj ch'utam.</t>", "2": "<pb/><t>Makach'in xnimal li xb'aanuhom li Qaawa';</t> <t>jo'k'ihaleb' li neke'rahok re, junelik wank sa' xch'ooleb'.</t>", "3": "<t>K'ajo' xloq'al ut xchaab'ilal li naxb'aanu linYos;</t> <t>li xtiikilal xch'ool wank chi junelik!</t>", "4": "<t>Kixb'aanu sachb'ach'oolej li tento xjultikankil.</t> <t>Li Qaawa' a'an aj uxtaan ut natoq'ob'ank u.</t>", "5": "<t>Kixk'e xtzekemq eb' li neke'paab'ank re,</t> <t>ut junelik wank sa' xch'ool li xloq'laj Sumwank.</t>", "6": "<t>Kixk'ut xwankileb' li xb'aanuhom chiru li xtenamit,</t> <t>ut kixk'e chi reechaniheb' li xna'ajeb' li maak'a'eb' xpaab'aal.</t>", "7": "<t>Chixjunil li naxb'aanu, a'an chaab'il ut tz'aqal yaal;</t> <t>paab'ajel chixjunileb' li xchaq'rab':</t>", "8": "<t>xaqxookeb' sa' xna'aj chi junelik,</t> <t>ut tento xpaab'ankil sa' xyaalal ut tiikilal.</t>", "9": "<t>Kixk'am chaq li kolb'a ib' cho'q re li xtenamit</t> <t>ut kixk'ojob' li xSumwank chi junajwa:</t> <t>q'axal sant ut xiwajel li Qaawa'!</t>", "10": "<pb/><t>Li xtiklajik li choxahil na'leb' a'an roxloq'inkil li Qaawa';<f>[299]</f></t> <t>q'axal wankeb' xna'leb' li neke'k'anjelank re a'an.</t> <t>Li Qaawa' a'an xk'ulub' naq taanimaaq ru chi junelik.</t>"}