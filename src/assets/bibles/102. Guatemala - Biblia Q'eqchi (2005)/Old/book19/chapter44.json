{"1": "<pb/><e>Re li xjolomileb' laj b'ichanel. Xb'icheb' li ralal xk'ajol laj Kor√©.</e>", "2": "<pb/><t>At qaYos, rik'in qaxik xqab'i resil</t> <t>ut eb' li qana' qayuwa' xe'xseeraq'i qe</t> <t>k'aru xab'aanu najter q'e kutan,</t> <t>naq toj wankeb' chaq eb' a'an.</t>", "3": "<t>Rik'in laawuq' xawaanilasiheb' li tenamit,</t> <t>xarahob'tesi chixjunileb' li poyanam</t> <t>re xk'ojob'ankil eb' li qana' qayuwa' sa' li xna'ajeb',</t> <t>re naq te'k'iiq ut te'nimanq.</t>", "4": "<t>Ch'olch'o naq moko rik'in ta yalok u</t> <t>xe'reechani li na'ajej,</t> <t>chi moko rik'in li xnimal xwankileb' xe'q'axok u,</t> <t>sa' xk'ab'a' b'an laawankil,</t> <t>rik'in laanim uq' ut li xlemtz'unkil xnaq' aawu,<f>[101]</f></t> <t>xb'aan naq k'ajo' xaraheb' chaq.</t>", "5": "<pb/><t>At inYos, at Eechal we, junes sa' aach'ool</t> <t>x'alaak naq taaq'axoq u laj Jakob;</t>", "6": "<t>rik'in laatenq'aal xoonumtaak sa' xb'eeneb' li xik' neke'ilok qe;</t> <t>sa' aak'ab'a' laa'at xqayeq'iheb' li q'axal neke'rahob'tesink qe.<f>[102]</f></t>", "7": "<t>Moko rik'in ta xna' linsimaj xintaw xkawub' linch'ool,</t> <t>chi moko linch'iich' xk'ehok we chi xq'axb'aleb' ru,</t>", "8": "<t>laa'at b'an xatkolok qe sa' ruq'eb' li neke'yalok qik'in,</t> <t>laa'at xak'uteb' xxutaan li xik' neke'ilok qe.</t>", "9": "<t>At Qaawa', junelik tqanima qib' sa' laak'ab'a',</t> <t>kok'aq xsa' tatqaninq'ehi ut tooyoxinq chawu.</t>", "10": "<pb/><t>A'ut anaqwan xoohaakanab' qajunes ut xak'ut qaxutaan,</t> <t>ink'a' chik nokoohaawochb'eeni naq nokooxik chi yalok.<f>[103]</f></t>", "11": "<t>Xoohaak'e chi elelik chiru laj xik'il uuchinel,</t> <t>ut eb' li xik' neke'ilok qe</t> <t>xe'xmaq' chiqu li k'aru wank qe.</t>", "12": "<t>Xoohaaq'axtesi chi kamk</t> <t>jo' na'uxk reheb' li karneer,</t> <t>ut xoohaacha'cha'i sa'atqeb' chixjunil li tenamit.</t>", "13": "<t>Xak'ayi laatenamit ut maak'a' nakara xb'aan,</t> <t>ink'a' xab'ihomob'resi aawib' rik'in li xtz'aq.</t>", "14": "<t>Xak'ut qaxutaan chiruheb' li tenamit li nach' wankeb':</t> <t>nokoohe'xse'e ut nokoohe'reetz'u eb' li wankeb' chi qasutam:</t>", "15": "<t>xoohaakanab' jo' xb'atz'uuleb' li poyanam,</t> <t>neke'reek'asi li xjolomeb' naq nokoohe'ril.</t>", "16": "<t>Junelik yookin xk'oxlankil li xmajewankil inloq'al;</t> <t>tik nintz'ap li wu xb'aan linxutaan,</t>", "17": "<t>naq chajchookeb' re chinhob'b'al ut chinmajewankil.</t> <t>K'ajo' naq xik' nikine'ril ut nikine'xmaa'usila.</t>", "18": "<pb/><t>Chixjunil a'in xchalk sa' qab'een</t> <t>us ta ink'a' xatsachk sa' qach'ool,</t> <t>chi moko xqaq'et ta laaloq'laj Sumwank.</t>", "19": "<t>Ink'a' xoosutq'iik chiqix re aakanab'ankil,</t> <t>chi moko xoo'elk ta sa' laab'e re aatz'eqtaanankil.</t>", "20": "<t>A'ut laa'at xoohaateni ut xoohaakut sa' rahil na'ajej,</t> <t>xoohaak'e sa' aak'ab', sa' xmu li kamk!</t>", "21": "<t>Wi xsachk ta sa' qach'ool xk'ab'a' li qaYos,</t> <t>wi xqataqsi ta li quq' re xloq'oninkil li jalanil yos,</t>", "22": "<t>ma ink'a' ta raj xk'e reetal li Qaawa',</t> <t>li nanawok chixjunil li wank sa' li ch'oolej?</t>", "23": "<t>Ab'an wulaj wulaj yooko chi kamsiik sa' laak'ab'a',</t> <t>chanchano eb' li karneer re kamsiik.<f>[104]</f></t>", "24": "<pb/><t>Ajsi aawu, at Qaawa'!</t> <t>K'a' naq yookat chi wark?</t> <t>Waklin chaq, moohaatz'eqtaana chi junajwa!</t>", "25": "<t>K'a' naq nakamuq laawilob'aal chiqu?</t> <t>Ma maak'a' sa' laach'ool li qarahilal ut li xtoq'ob'aal qu?</t>", "26": "<t>Xb'aan naq tz'ajtz'ooko chiru ch'och',</t> <t>ut li qayu'am yo chi sub'e'k sa' pojtz'.</t>", "27": "<t>Waklin chaq,</t> <t>kim chi qatenq'ankil,</t> <t>ut choohaakol taxaq xb'aan laarahom!</t>"}