{"1": "<pb/><e>Re li xjolomileb' laj b'ichanel. “Matsachok”. Xsaalm laj David, naq laj Saúl kixye naq te'xk'aak'ale li rochoch laj David re naq kamsinb'ilaq.</e>", "2": "<pb/><t>At inYos, chinaakol taxaq chiruheb' li xik' neke'ilok we,</t> <t>chinaawisi sa' ruq'eb' li neke'raj inrahob'tesinkil;</t>", "3": "<t>chinaakol chiruheb' li neke'b'aanunk maa'usilal,</t> <t>chinaawisi sa' ruq'eb' laj kamsineleb' ras riitz'in!</t>", "4": "<t>Chak'e reetal naq wankeb' te'ajoq inkamsinkil;</t> <t>eb' li wankeb' xwankil yookeb' xk'uub'ankil insachb'al. <pb/>At Qaawa', maak'a' inmaak, ink'a' xinq'et laawaatin;</t>", "5": "<t>us ta maak'a' xinmaakob'k wi',</t> <t>ab'anan neke'xseeb'a rib' chi chalk sa' inb'een.</t> <t>Ajsi aawu,</t> <t>waklin chintenq'ankil ut chak'eheb' reetal,</t>", "6": "<t>at Qaawa', at Nimajwal Yos, xYosat laj Israel!</t> <t>Waklin chi xk'ajtesinkil ruheb' li poyanam,</t> <t>maawuxtaana ruheb' laj b'alaq' a'in</t> <t>li neke'yoob'ank maa'usilal.</t>", "7": "<t>Ewu neke'sutq'iik chaq;</t> <t>kama'eb' li tz'i' naq neke'woob'ak,</t> <t>neke'xsutya rib' sa' chixjunil li tenamit.</t>", "8": "<t>Chak'eheb' reetal chanru neke'aatinak:</t> <t>li xtz'uumal reheb' chanchaneb' ch'iich':</t> <t>“Ma wank ta junaq taa'ab'inq qe?”, chankeb'.</t>", "9": "<pb/><t>A'ut laa'at, at Qaawa', yal nakase'eheb',<f>[126]</f></t> <t>nakatse'ek xb'aaneb' li poyanam a'an li maak'a'eb' xpaab'aal.</t>", "10": "<t>At inYos, laa'at laj k'ehol xkawub' linch'ool,</t> <t>aawik'in xaqxo li woyb'enihom,</t> <t>xb'aan naq laa'at linsaqoonak.</t>", "11": "<t>Li Yos aj rahol we, we' chaq chink'ulb'al.</t> <t>A'an taak'ehoq we xq'axb'aleb' ru li xik' neke'ilok we.</t>", "12": "<pb/><t>At Qaawa', laa'at laj kolol qe,</t> <t>maakamsiheb' chi junajwa,</t> <t>yalaq sachb'esiheb' b'an rik'in laawankil,</t> <t>chacha'cha'i ruheb'</t> <t>re naq a'an ink'a' taasachq sa' xch'ool lintenamit.</t>", "13": "<pb/><t>Jo'ch'inal jo'nimal li neke'xye, a'an maak.</t> <t>Che'kanaaq b'i' rub'el xwankil li xq'etq'etileb',</t> <t>xb'aan li majewank ut li tik'ti' na'elk sa' xtz'uumal reheb'.</t>", "14": "<t>Sacheb', sacheb' rik'in laajosq'il,</t> <t>me'wank chik chi junajwa,</t> <t>re naq chinawmanq naq li Yos na'awab'ejink</t> <t>sa' xb'eeneb' laj Israel jo'ajwi' sa' chixjunil li ruuchich'och'!</t>", "15": "<pb/><t>Ewu neke'sutq'iik chaq;</t> <t>neke'woob'ak kama'eb' li tz'i',</t> <t>neke'xsutya rib' sa' chixjunil li tenamit.</t>", "16": "<t>Neke'xb'eeni rib' chi xsik'b'al k'aru te'xk'ux;</t> <t>naq toj maji' neke'nujak, neke'hanok yalaq b'ar.</t>", "17": "<pb/><t>A'ut laa'in tinb'icha li xnimal aawankil,</t> <t>toj eq'la tinpuktesi resil laarahom,</t> <t>xb'aan naq laa'at xatmuheelank we;</t> <t>sa' xkutankil linrahilal laa'at xatkolok we.</t>", "18": "<t>Aj k'eholat xkawub' inch'ool, tinb'ichanq sa' laak'ab'a',</t> <t>xb'aan naq laa'at linsaqoonak, at inYos,</t> <t>laa'at li Yos li nakatrahok we.</t>"}