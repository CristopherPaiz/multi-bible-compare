{"1": "<pb/><e>Xsaalm laj Asaf.</e> <pb/><t>Li Qaawa' naxaqliik sa' xyanqeb' li wankeb' sa' li loq'laj ch'utam,</t> <t>ut naraqok aatin sa' xyanqeb' li wankeb' xwankil:</t>", "2": "<t>“Jo' najtil chik texraqoq aatin sa' b'alaq'il,</t> <t>jo' najtil chik yooqex chi xtenq'ankil eb' li ink'a' useb' xna'leb'?</t>", "3": "<t>Chexraqoq aatin chirix li toq'ob'aal ru ut li neb'a'yox;</t> <t>chetenq'aheb' li wankeb' sa' rahilal ut sa' rajb'al ru.<f>[193]</f></t>", "4": "<t>Chekolaq li neb'a' ut li maak'a' xwankil;</t> <t>cherisihaqeb' sa' ruq' li ink'a' us xna'leb'.</t>", "5": "<pb/><t>“Ab'an laa'ex maak'a' nekenaw</t> <t>chi moko neketaw xyaalal,</t> <t>chanchan sa' aak'ab' nekexb'eek;</t> <t>nahich'len chixjunil li rub'elankil li ruuchich'och'.</t>", "6": "<t>Laa'in xinye: «Yosex laa'ex,<f>[194]</f></t> <t>ralalex li Nimajwal Yos chejunilex!».</t>", "7": "<t>Ab'an texkamq chejunilex jo' nakamk junaq winq,</t> <t>tex'oso'q kama' neke'oso'k li ninqeb' xwankil”.</t>", "8": "<pb/><t>Xaqlin, at Qaawa', ut raqon aatin sa' xb'een li ruuchich'och',</t> <t>xb'aan naq laa'at laj eechal re chixjunileb' li tenamit!</t>"}