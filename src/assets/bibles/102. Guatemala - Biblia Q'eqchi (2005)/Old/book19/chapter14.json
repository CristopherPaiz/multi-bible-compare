{"1": "<pb/><e>Re li xjolomileb' laj b'ichanel. Xsaalm laj David.</e> <pb/><t>Eb' li jip neke'xk'oxla naq maak'a' li Yos.</t> <t>Sachenaqeb', oso'jenaqeb' sa'eb' li xyib' aj na'leb',</t> <t>maajun reheb' nab'aanunk li us.</t>", "2": "<pb/><t>Li Qaawa' toj sa' choxa narileb' chaq li poyanam:</t> <t>ma wank tana junjunqaq li wank xna'leb',</t> <t>junaq taxaq li nasik'ok re li Yos.</t>", "3": "<t>Ab'an sachenaqeb' sa' b'e chixjunileb',</t> <t>junxikikeb' sa' li maa'usilal.</t> <t>Maak'a' junaq nab'aanunk li us,</t> <t>yal jun taxaq.<f>[26]</f></t>", "4": "<pb/><t>Ma ink'a' te'xtaw xyaalal eb' laj b'aanuhom maa'usilal,</t> <t>li wankeb' aran chi k'ajo'eb' xxiw,</t> <t>chixjunileb' li neke'xlow lintenamit jo' nawa'e'k li wa,</t> <t>eb' li ink'a' neke'xpatz' xk'ab'a' li Qaawa'?</t>", "5": "<t>Us raj naq eb' a'an te'xnaw a'in:</t> <t>naq li Yos wank rik'ineb' li tiikeb' ru xyu'am.</t>", "6": "<t>Us ta neke'xse'e li xk'uub'ahom eb' li neb'a',</t> <t>ab'an li Qaawa' wank chi xkolb'aleb'.</t>", "7": "<pb/><t>Chichalq taxaq toj Si√≥n</t> <t>li xkolb'aleb' laj Israel!</t> <t>Naq li Qaawa' tixwaklesi xch'ool li xtenamit,</t> <t>taa'ok chi ninq'ehik laj Jakob.</t> <t>K'ajo' naq taasaho'q sa' xch'ool laj Israel!</t>"}