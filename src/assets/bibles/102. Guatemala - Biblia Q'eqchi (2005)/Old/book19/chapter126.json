{"1": "<pb/><e>B'ich re li taqsink.</e> <pb/><t>Naq li Qaawa' kixsutq'isiheb' chaq wi' chik eb' laj Sión,</t> <t>chanchan wi' matk'ek yooko chiqajunil.</t>", "2": "<t>Toja' naq kiqajap qe chi se'ek;</t> <t>k'ajo' naq koob'ichank xb'aan xsahil qach'ool!</t> <t>Toja' naq ke'xye li poyanam chirib'ileb' rib':</t> <t>“Sachb'ach'oolej xb'aanu li Qaawa' rik'ineb' a'an!”.</t>", "3": "<t>Relik chi yaal naq sachb'ach'oolej</t> <t>kixb'aanu li Qaawa' sa' qayanq:</t> <t>k'ajo' naq kik'ojlaak li qaanm!</t>", "4": "<pb/><t>At Qaawa', chak'e wi' chik xsahil qach'ool</t> <t>kama' nakab'aanu reheb' li nima' sa' li chaqich'och'!</t>", "5": "<t>Eb' li yookeb' chi yaab'ak naq neke'awk,</t> <t>te'saho'q xch'ool naq te'q'oloq.</t>", "6": "<t>Naq yo chi xik laj k'alom,</t> <t>k'ajo' naq nayaab'ak,</t> <t>yo xhirb'al li xloq'laj iyaj;</t> <t>ut naq taasutq'iiq chaq, sahaq chik sa' xch'ool</t> <t>chi xk'amb'al chaq li xq'olom!</t>"}