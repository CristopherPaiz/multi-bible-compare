{"1": "<pb/><e>Xtij laj Moisés, laj k'anjel chiru li Yos.</e> <pb/><t>At Qaawa', chalen chaq sa' xtiklajik</t> <t>laa'at li qochoch chi junelik.</t>", "2": "<t>Naq toj maak'a'eb' chaq li tzuul</t> <t>ut toj maji' nak'ub'laak sa' xna'aj li choxach'och',</t> <t>ak laa'at ajwi' chaq li qaYos junq'e junq'e kutan!</t>", "3": "<t>Pojtz' nakasutq'isi wi' li winq naq nakaye re:</t> <t>“Sutq'inqex sa' li pojtz', ex ralal laj Adán!”.</t>", "4": "<pb/><t>Xb'aan naq jun o'q'ob' chihab' chawu laa'at</t> <t>chanchan wi' ewer li ak xnume'k ut maak'a' chik sa' ajl,<f>[210]</f></t> <t>chanchan li jun ajal chiru li q'oqyink.</t>", "5": "<t>Nakaxok li qayu'am,</t> <t>ut nanume'k jo' jun li matk',</t> <t>chanchan wi' li pim namoqk eq'la:<f>[211]</f></t>", "6": "<t>eq'la nayo'laak ut na'atz'umak,</t> <t>ab'an ewu natz'umaak ut nachaqik.</t>", "7": "<pb/><t>Xb'aan laajosq'il yo qasachb'al;</t> <t>naq yo laak'a, k'ajo' qaxiw.</t>", "8": "<t>Laa'at nakanaw chixjunil li qamaak.</t> <t>Li k'aru xqab'aanu chi muqmu,</t> <t>kutan saqenk chik chawu laa'at.</t>", "9": "<pb/><t>Wi nakatjosq'o'k, naraqe'k li qayu'am;</t> <t>jun apunk ajwi' chixjunil li qakutan!</t>", "10": "<t>Ka'aj chik lajeetq kaak'aal chihab' li qayu'am,</t> <t>malaj kaak'aal chihab', wi toj kawo;</t> <t>ab'an junes rahilal ut xtawasinkil qib' naqak'ul:</t> <t>sa' junpaat neke'nume'k ut laa'o nokoo'oso'k.<f>[212]</f></t>", "11": "<pb/><t>Ani tawi' nanawok xkawilal laajosq'il</t> <t>re naq taaxiwaq chiru xnimal laak'a?</t>", "12": "<t>Chak'ut chiqu k'aru xyaalal li qayu'am</t> <t>re naq tqak'e qach'ool chi xtawb'al qana'leb'.</t>", "13": "<pb/><t>Kim, at Qaawa'!</t> <t>Jo' najtil chik yooq laajosq'il?</t> <t>Chawil taxaq xtoq'ob'aaleb' ru laj k'anjel chawu.</t>", "14": "<t>Chak'ojob' qach'ool rik'in laarahom toj eq'la,</t> <t>ut taawanq sahil ch'oolej ut b'ichank</t> <t>chiru chixjunil li qayu'am.</t>", "15": "<t>Chak'e xsahil qach'ool anaqwan</t> <t>cho'q reeqaj li rahob'tesiik qak'ulum aab'aan chiru k'iila kutan,</t> <t>sa' xk'ab'a'eb' li chihab' naq junes rahilal xqak'ulatq chaq.</t>", "16": "<t>Chak'e taxaq naq laa'o ut eb' li qalal qak'ajol</t> <t>taaqil laasachb'ach'oolej ut laawankilal.</t>", "17": "<pb/><t>A' taxaq li rusilal li Qaawa' li qaYos chiwanq qik'in!</t> <t>Chawosob'tesi li qak'anjel!</t> <t>Chak'e naq us too'elq rik'in li k'aru nalajqab'aanu!</t>"}