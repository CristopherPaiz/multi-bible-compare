{"1": "<pb/><e>B'ich reheb' li taqsink.</e> <pb/><t>Eb' li kaweb' xch'ool rik'in li Qaawa'</t> <t>chanchaneb' li tzuul Sión li ink'a' na'eek'ank;</t> <t>a'an k'ojk'o sa' xna'aj chi junelik.</t>", "2": "<t>Sutsu Jerusalén xb'aaneb' li tzuul;</t> <t>jo'kan ajwi' li Qaawa' naxsut li xtenamit</t> <t>chalen anaqwan ut junelik q'e kutan.</t>", "3": "<t>Ink'a' taawanq xwankileb' laj maak chi junelik</t> <t>sa' xch'och'eb' li tiikeb' xch'ool.</t> <t>Mare anchal te'ch'inanq xch'ool li xtenamit li Yos</t> <t>ut te'xtikib' xb'aanunkil li maa'usilal.</t>", "4": "<pb/><t>At Qaawa', chawusilaheb' ru li neke'b'aanunk li us,</t> <t>eb' li neke'wank sa' li tiikilal.</t>", "5": "<t>A'ut eb' li neke'xk'am li b'e ink'a' us</t> <t>chatz'eqtaanaheb'</t> <t>rochb'eeneb' li neke'b'aanunk li maa'usilal. <pb/>Chiwanq taxaq tuqtuukilal rik'ineb' laj Israel!<f>[330]</f></t>"}