{"1": "<pb/><e>Re li xjolomileb' laj b'ichanel. Rik'ineb' li wajb' li wankeb' li ru. Xsaalm laj David.</e>", "2": "<pb/><t>At inYos, at Kolol we,</t> <t>chinaawab'i taxaq</t> <t>naq ninyaab'a laaloq'laj k'ab'a'.</t> <t>Laa'at li xattehok li b'e chiwu, naq xint'il sa' li rahilal,</t> <t>chawuxtaana wu ut chawab'i taxaq lintij.</t>", "3": "<pb/><t>Ex poyanam, toj jo'q'e teekanab' xmuxb'al inloq'al,</t> <t>toj jo'q'e teekanab' xraab'al li maak'a' rajb'al?</t> <t>Ma toj teeraj xsik'b'al li tik'ti'?</t>", "4": "<t>Chenawaq naq li Qaawa' nikinxra xb'aan naq tiik linch'ool,</t> <t>li Qaawa' narab'i naq ninyaab'a li xk'ab'a'.</t>", "5": "<t>Chiwanq eexiw ut mexmaakob'k;<f>[9]</f></t> <t>naq yokyooqex sa' leehilob'aal,</t> <t>k'oxlahomaq rix leeb'aanuhom chi maak'a' eek'ank.</t>", "6": "<t>Yeechi'ihomaq leemayej sa' tiikilal</t> <t>ut k'ojk'ooq leech'ool rik'in li Qaawa'.</t>", "7": "<pb/><t>Naab'aleb' neke'yehok re:</t> <t>“Ani tawi' taak'ehoq chiqil li sahilal?”, chankeb'.</t> <t>Chak'ut taxaq li xnimal laawusilal.</t>", "8": "<t>At Qaawa', naab'al chik xsahil linch'ool xak'e we</t> <t>chiru xchamal xsasal li xtriiweb' ut li x'ak' b'iineb'.</t>", "9": "<pb/><t>Sa' tuqtuukil usilal ninyoklaak ut sa' junpaat ninwark,</t> <t>xb'aan naq ka'ajwi' laa'at, at Qaawa', nakatk'ehok we chi wank sa' tuqtuukilal.<f>[10]</f></t>"}