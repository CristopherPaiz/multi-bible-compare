{"1": "<pb/><e>Li rahil ch'oolejil kixb'icha laj David chiru li Qaawa', chirix laj Kus aj Benjam√≠n.</e>", "2": "<pb/><t>At Qaawa', at inYos, ninmuhenk aawik'in,</t> <t>chinaakol taxaq, chinaawach'ab' chiruheb' li xik' neke'ilok we.</t>", "3": "<t>Mine'xchap jo' naxb'aanu li kaqkoj,</t> <t>mine'xt'upi chi maajun ta taakoloq we.</t>", "4": "<pb/><t>At Qaawa', at inYos,</t> <t>wi xinb'aanu a'in,</t> <t>wi wank maa'usilal sa' li wuq',</t>", "5": "<t>wi xinb'aanu rahilal re li wamiiw</t> <t>malaj xintenq'a junaq li narahob'tesink ras riitz'in,</t>", "6": "<t>chinraanilasiiq li xik' na'ilok we,</t> <t>chinxchapaq, chinxyeq'iiq sa' ch'och'</t> <t>ut chixtolk'osi sa' pojtz' linloq'al.</t>", "7": "<pb/><t>Waklin chaq, at Qaawa', sa' laajosq'il,</t> <t>waklin ut k'ut xnimal aawankil</t> <t>chiruheb' li xik' neke'ilok we.</t> <t>Ajen ut chulinaakol laa'at li nakatb'oqok sa' li raqb'a aatin.</t>", "8": "<t>Chisutuq aawe li xnimal xch'utameb' li tenamit,</t> <t>ut laa'at k'ojlan sa' xb'eeneb' toj taqe'q.</t>", "9": "<pb/><t>At Qaawa' li nakatraqok aatin sa' xb'eeneb' li tenamit,</t> <t>charaq aatin sa' inb'een</t> <t>jo' chanru xtiikilal linch'ool,</t> <t>jo' chanru xchaab'ilal li waanm.</t>", "10": "<t>Laa'at li nakatnawok re li wank sa' li ch'oolej,<f>[15]</f></t> <t>laa'at nakawil li wank sa' xchamal li qaanm,</t> <t>chak'e taxaq chi ch'anaak li xmaa'usilaleb' li ink'a' useb' xna'leb';</t> <t>chak'e xkawub' xpaab'aal eb' li tiikeb' xyu'am,</t> <t>at inYos li q'axal tiik aach'ool.</t>", "11": "<pb/><t>Li Nimajwal Yos a'an laj kolol we,</t> <t>a'an laj kolol reheb' li chaab'ileb' xyu'am.</t>", "12": "<t>Li Yos naraqok aatin sa' tiikilal,</t> <t>ab'an junelik naxk'e sa' tojb'amaak eb' li yib'ru xna'leb'.</t>", "13": "<t>Wi ink'a' neke'xjal xk'a'uxl,</t> <t>naxji' li xch'iich',</t> <t>naxk'uub' li xsimaj ut najayalink.</t>", "14": "<t>Naxkawresi li xk'anjelob'aal re kamsink,</t> <t>naxk'ehatq li ral simaj sa' ru xam.</t>", "15": "<t>K'ehomaq reetal:</t> <t>laj maak xsiyaak li maak rik'in,</t> <t>a'an nujenaq chi maa'usilal;</t> <t>jo'kan naq taarala li b'alaq'il.</t>", "16": "<t>Kixte jun jul ut cham kixb'ek;</t> <t>ab'an a'an ajwi' kit'ane'k sa' li jul li kixyiib'.</t>", "17": "<t>Jo'ch'inal jo'nimal kilajxb'aanu</t> <t>taasutq'iiq chaq sa' xb'een,</t> <t>ut a' chik li xmaa'usilal taat'ane'q sa' xb'een.</t>", "18": "<pb/><t>Tinnima xloq'al li Qaawa' xb'aan xnimal xtiikilal xch'ool;</t> <t>tinb'ichanq, tinwajb'aq</t> <t>re xnimankil xk'ab'a' li Nimajwal Yos.</t>"}