{"1": "<pb/><e>Re li xjolomileb' laj b'ichanel. Rik'in li sítara re Gat. Xsaalm eb' li ralal xk'ajol laj Koré.</e>", "2": "<pb/><t>K'ajo' xsahil li wank sa' laawochoch,</t> <t>at Qaawa', at qaNimajwal Yos!</t>", "3": "<t>Ninjiq' linch'ool ut naxamnak li waanm</t> <t>xb'aan xrahinkil wank sa' xneb'aal laamuheb'aal.</t> <t>Ninsaho'k sa' linjunxaqalil</t> <t>chirix li Qaawa', li yo'yookil Yos!</t>", "4": "<pb/><t>A'atq li tz'unun xtaw xna'aj sa' laawochoch</t> <t>ut li wilix xk'ojob' xsuk b'arwi' xk'eheb' li xkok' ral:</t> <t>nach' rik'ineb' laa'artal, at Nimajwal Yos,</t> <t>at inRey, at inNa' at inYuwa'!</t>", "5": "<pb/><t>Us xaq reheb' li neke'hilank sa' laawochoch</t> <t>ut neke'xnima aawu chi junelik.</t>", "6": "<t>Us xaq reheb' li k'ojk'o xch'ooleb' aawik'in,</t> <t>eb' li neke'raj wulak toj sa' laamuheb'aal.</t>", "7": "<t>Naq toxe'nume'q sa' li Taq'a re li Yaab'ak,</t> <t>te'xsutq'isi li na'ajej cho'q yu'amha',</t> <t>ut li xtiklajik li hab'alq'e k'ajo'aq li rosob'tesihom sa' xb'een.</t>", "8": "<t>Neke'taqen-kub'en, yookeb' chi xik chi anchaleb' xch'ool</t> <t>toj reetal toxe'ril ru li yo'yookil Yos aran Sión.</t>", "9": "<pb/><t>At Qaawa', at qaNimajwal Yos, chinaawab'i taxaq,</t> <t>chak'e sa' aach'ool lintij, at xYos laj Jakob!</t>", "10": "<t>At qaYos, chawil chaq laj k'aak'alehom qe,</t> <t>chak'e taxaq laawilob'aal sa' xb'een li sik'b'il ru aab'aan.</t>", "11": "<pb/><t>Jwal us cho'q we li wank jun kutankaq sa' xneb'aal laamuheb'aal</t> <t>chiru linwanjik sa' li wochoch chiru k'iila chihab';</t> <t>q'axal ninrahi ru hilank sa' xmu rochoch linYos</t> <t>chiru li wank sa' xmuheb'aaleb' li ink'a' useb' xch'ool.</t>", "12": "<pb/><t>Xb'aan naq li Qaawa' a'an li naqakol wi' qib' ut nokooxkutanob'resi;</t> <t>a'an nokoorusila ut nak'ehok qaloq'al.</t> <t>Li Qaawa' naxhoy li rusilal sa' xb'eeneb' li neke'b'eek sa' tiikilal.</t>", "13": "<pb/><t>At Qaawa', at qaNimajwal Yos,</t> <t>us xaq re li k'ojk'o xch'ool aawik'in!</t>"}