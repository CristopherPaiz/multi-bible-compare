{"1": "<pb/><t>Us xaq reheb'</t> <t>li ink'a' naxik xch'ooleb' chirix xtakchi' li ink'a' useb' xna'leb',</t> <t>chi moko neke'wank sa' xb'eheb' laj maak,</t> <t>ut ink'a' neke'hilank sa' xch'utameb' li neke'xmajewa li Yos,</t>", "2": "<t>neke'xtaw b'an xsahilaleb' xch'ool rik'in xchaq'rab' li Qaawa',</t> <t>neke'xk'oxla rix li raatin ut neke'xtzol chi q'eq ut chi kutan!</t>", "3": "<pb/><t>Chanchaneb' jun toon chi che'</t> <t>awb'il chire roq nima',<f>[1]</f></t> <t>li na'uuchink sa' xq'ehil</t> <t>ut ink'a' natz'umaak li xxaq:</t> <t>us neke'elk rik'in chixjunil li neke'xb'aanu.</t>", "4": "<pb/><t>Moko jo'kaneb' ta li ink'a' useb' xna'leb',</t> <t>chanchaneb' b'an li k'im li nak'ame'k xb'aan iq'.<f>[2]</f></t>", "5": "<t>Jo'kan naq eb' li yib'ru xna'leb' ink'a' te'xkuy</t> <t>naq taachalq li raqb'a aatin sa' xb'eeneb',</t> <t>chi moko te'wanq laj maak sa' xkomonil li tiikeb' xch'ool.</t>", "6": "<pb/><t>Xb'aan naq li Qaawa' naxk'aak'ale xb'eheb' li tiikeb' ru xyu'am,</t> <t>a'ut li xb'eheb' li ink'a' useb' taasachq chi junwaakaj.<f>[3]</f></t>"}