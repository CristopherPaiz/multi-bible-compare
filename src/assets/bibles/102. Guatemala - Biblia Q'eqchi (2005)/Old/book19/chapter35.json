{"1": "<pb/><e>Xsaalm laj David.</e> <pb/><t>At Qaawa', yalon rik'ineb' li neke'raj yalok wik'in,</t> <t>pleetin rik'ineb' li neke'pleetink we.</t>", "2": "<t>Chap li koleb' ib' ut li ramleb' ch'iich',</t> <t>ut xaqlin chaq chintenq'ankil.</t>", "3": "<t>B'otz' laajutz' che' sa' rochoch</t> <t>ut rameb' li neke'rahob'tesink we:</t> <t>“Laa'in laj kolol aawe”, cha'qat we.</t>", "4": "<pb/><t>Te'kaqo'q xb'aaneb' xxutaan</t> <t>eb' li neke'raj inkamsinkil;</t> <t>che'sutq'iiq chirixeb' chi sachsooqeb' xch'ool</t> <t>eb' li neke'yoob'ank ch'a'ajkilal chiwix.</t>", "5": "<t>Chanchanaqeb' taxaq li xmoqojil ixim sa' iq';</t> <t>li x'ánjel li Qaawa' chicha'cha'inq reheb'.</t>", "6": "<t>Q'oqyinaq taxaq ru li xb'eheb' ut yolyolaq ru,</t> <t>naq yooq raanilasinkileb' xb'aan li x'ánjel li Qaawa'.</t>", "7": "<t>Xb'aan naq xe'xk'e inra'lenkil chi maak'a' inmaak;</t> <t>xe'xb'ekatq injulel, us ta ink'a' xinmaakob'k.</t>", "8": "<t>Chichalq taxaq li sache'k sa' xb'eeneb' chi maak'a'eb' sa' xch'ool:</t> <t>che'chape'q taxaq xb'aan li ra'al xe'xyiib',</t> <t>che't'ane'q taxaq sa' li jul b'ekb'il xb'aaneb'!</t>", "9": "<pb/><t>K'ajo' naq taasaho'q linch'ool rik'in li Qaawa';</t> <t>sa chik tinwanq xb'aan naq xinaakol.</t>", "10": "<t>Tinye chi anchal li waanm:</t> <t>“At Qaawa', ani ta chik jo' laa'at</t> <t>chi xkolb'al li maak'a' xmetz'ew chiru li kaw rib',</t> <t>jo'wi' li neb'a' chiru li narahob'tesink re?”.</t>", "11": "<pb/><t>Neke'chalje'k testiiw aj b'alaq',</t> <t>yookeb' chinjitb'al chirix li ink'a' ninnaw.</t>", "12": "<t>Usilal ninb'aanu reheb' a'an,</t> <t>a'ut a' chik li maa'usilal nink'ul sa' ruq'eb'.</t> <t>K'ajo' naq namayok li waanm!</t>", "13": "<t>Naq xe'yajerk eb' a'an,</t> <t>laa'in xink'e saak chiwix,</t> <t>xinyot' linch'ool rik'in ayuun,</t> <t>ut kok'aq xsa' yookin chi tijok sa' li waanm.</t>", "14": "<t>Ninxik ninchalk chi lumluukin, chi ra sa' inch'ool.</t> <t>K'ajo' naq xyot'e'k li waanm</t> <t>kama' wi' xkamk linna', li was,</t> <t>malaj junaq wamiiw.</t>", "15": "<t>Ab'an naq xintaw inch'a'ajkilal,</t> <t>xe'se'ek ut xe'ch'utlaak;</t> <t>xe'xch'utub' rib' re xxik'b'al wilb'al:</t> <t>maak'a' sa' inch'ool naq xine'xsak',</t> <t>tik ink'a' xe'xkanab' inrahob'tesinkil.</t>", "16": "<t>Sa' xmajelal li xpaab'aaleb' xine'reetz'u,</t> <t>xe'xk'uxuxi ruuch reheb' re xxik'b'al wilb'al.</t>", "17": "<pb/><t>Toj jo' najtil chik, at Qaawa', yal taawileb'?</t> <t>Chinaakol taxaq chiruheb',</t> <t>chawisi taxaq linyu'am sa' ruq'eb' li kaqkoj.</t>", "18": "<t>Tinb'anyoxinq chawu sa' li nimla ch'utam</t> <t>ut tinnima aawu sa' xyanqeb' li k'iila tenamit.</t>", "19": "<pb/><t>Minse'ek taxaq xb'aan xmemileb' li xik' neke'ilok we;</t> <t>mine'xmutz'uuchin taxaq</t> <t>eb' li neke'tz'eqtaanank we chi maak'a' xyaalal.<f>[77]</f></t>", "20": "<t>Maawa' li tuqtuukil usilal yookeb' chi xyeeb'al;</t> <t>a' b'an li b'alaq'il yookeb' chi xyoob'ankil</t> <t>reheb' li tuulaneb' sa' qatenamit;</t>", "21": "<t>Neke'xjap re chinse'b'al:</t> <t>“Ja, ja, ak xqil rik'in qu!”, chankeb'.</t>", "22": "<pb/><t>At Qaawa', laa'at aawilom,</t> <t>matkanaak chi ch'anch'o,</t> <t>at inYos, matkanaak chi najt wik'in.</t>", "23": "<t>Ajsi aawu, waklin chintenq'ankil,</t> <t>at inYos, at inNa' at inYuwa';</t> <t>oken chinkolb'al.</t>", "24": "<t>Raqon aatin chiwix</t> <t>jo' chanru xtiikilal laach'ool.</t> <t>At Qaawa', at inYos, mine'xse'e taxaq.</t>", "25": "<t>Me'xye taxaq sa' xch'ooleb':</t> <t>“A'an tz'aqal li qajom!”,</t> <t>chi moko te'xye: “Xoonumtaak sa' xb'een!”.</t>", "26": "<t>Xutaanal taxaq che'kanaaq ut che'eetz'uuq</t> <t>eb' li neke'saho'k xch'ool rik'in li rahilal yookin xk'ulb'al;</t> <t>che'kanaaq taxaq sa' xutaanal ut che'majewaaq</t> <t>jo'k'ihal li neke'raj numtaak sa' inb'een.</t>", "27": "<pb/><t>Che'b'ichanq ut chisaho'q sa' xch'ooleb'</t> <t>jo'k'ihal li neke'raj naq us tin'elq;</t> <t>junelik che'xyehaq: “Rajawal nim li Qaawa',</t> <t>li nasaho'k xch'ool rik'in naq us na'elk laj k'anjel chiru!”.</t>", "28": "<t>Ut laa'in tinb'icha laatiikilal,</t> <t>k'ajo' naq tinnima aawu chiru chixjunil li kutan.</t>"}