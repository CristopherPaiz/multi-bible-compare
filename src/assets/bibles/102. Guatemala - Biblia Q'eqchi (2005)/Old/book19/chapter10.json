{"1": "<pb/><t>At Qaawa', k'a'ut naq nakatkanaak chi najt,</t> <t>k'a'ut naq nakamuq aawib' chiwu</t> <t>sa' xhonalil li rahilal?</t>", "2": "<t>Li q'etq'et ut ink'a' us xna'leb' naxrahob'tesi li toq'ob' ru,</t> <t>a'ut nachape'k ajwi' sa' li ra'al k'uub'k'u xb'aan.</t>", "3": "<t>Li yib'ru xna'leb' naxnimob'resi rib' rik'in li naratawin li xch'ool;</t> <t>k'ajo' naq laj pix naxtz'eqtaana ut naxmaa'usila li Qaawa'.</t>", "4": "<t>Laj maak ink'a' naxsik' li Qaawa' xb'aan naq q'etq'et;</t> <t>junelik naxye sa' xch'ool:</t> <t>“Moko wank ta li Yos!”,<f>[21]</f> chan.</t>", "5": "<t>Us na'elk sa' chixjunil li nalajxb'aanu,</t> <t>ink'a' naxtaw xyaalal laaraqb'a aatin,</t> <t>nareetz'uheb' chixjunil li xik' neke'ilok re.</t>", "6": "<t>Ut naxye sa' xch'ool: “Ink'a' tintichk'oq,</t> <t>maajoq'e tintaw ch'a'ajkilal”, chan.</t>", "7": "<t>Sa' re numtajenaq li b'alaq' ut li tik'ti',<f>[22]</f></t> <t>rub'el li ru'uj raq' k'uulanb'il li maa'usilal ut rahob'tesink.</t>", "8": "<t>Naxk'utzub' rib' sa' ruq' b'e chi oyb'enink,</t> <t>re xkamsinkil chi muqmu li maak'a' xmaak.</t> <t>Ink'a' naxkanab' xch'uukinkil li maak'a' xmetz'ew.</t>", "9": "<t>Chanchan li kaqkoj sa' li xjob'</t> <t>naq naxmuq rib' chi oyb'enink;</t> <t>naroyb'eni li toq'ob' ru, re xchapb'al;</t> <t>naxchap ut naxjuku sa' li xra'al.</t>", "10": "<t>Nach'uukink, naxk'utzub' rib' chi muqmu,</t> <t>ut li maak'a' xmetz'ew nat'ane'k sa' ruq'.</t>", "11": "<t>Naxye sa' xch'ool: “Li Yos ink'a' chik nak'oxlak,</t> <t>ink'a' na'ilok, maajaruj tixnaw a'in”, chan.</t>", "12": "<pb/><t>Waklin, at Qaawa', taqsi laawuq', at inYos!</t> <t>Misachk sa' aach'ool chixjunileb' li neb'a'!</t>", "13": "<t>K'a'ut naq li ink'a' us xna'leb' nakatxtz'eqtaana?</t> <t>K'a'ut naq naxye sa' xch'ool:</t> <t>“Ink'a' taachalq li Qaawa' chink'eeb'al sa' li tojb'amaak”?</t>", "14": "<t>Laa'at aawilom chik li xmaa'usilal ut li xq'etq'etil;</t> <t>nakawil re xk'eeb'al sa' tojb'amaak.</t> <t>Li q'axal xtoq'ob'aal ru naxq'axtesi rib' rub'el laawoq rub'el laawuq',</t> <t>laa'at nakattenq'ank re li neb'a'yox.</t>", "15": "<t>Chasach xwankil li ink'a' us xna'leb',</t> <t>chatz'il rix li xmaa'usilal</t> <t>toj reetal chisachq chi junajwa!</t>", "16": "<pb/><t>Li Qaawa' a'an awab'ej chi junelik;</t> <t>eb' li maak'a'eb' xpaab'aal te'isiiq sa' xna'ajeb' chi junwaakaj.</t>", "17": "<t>At Qaawa', laa'at nakawab'i li xtijeb' li neb'a';</t> <t>laa'at nakak'e xkawub' xch'ooleb' ut nakawileb',</t>", "18": "<t>re xkolb'al li neb'a'yox ut li rahob'tesinb'il.</t> <t>Xkanab'aqeb' xb'aanunkil li rahilal chixjunileb' li winq sa' ruuchich'och'.</t>"}