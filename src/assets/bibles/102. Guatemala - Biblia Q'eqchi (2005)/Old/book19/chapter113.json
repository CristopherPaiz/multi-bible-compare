{"1": "<pb/><t>Aleluya! <pb/>Chenima ru li Qaawa', ex aj k'anjel chiru,</t> <t>chek'e xloq'al li xk'ab'a'!</t>", "2": "<t>Usilaatinanb'il taxaq li Qaawa'</t> <t>chalen anaqwan ut junelik q'e kutan!</t>", "3": "<t>Chalen naq na'elk li saq'e toj sa' rokik</t> <t>terq'usinb'ilaq taxaq xk'ab'a' li Qaawa'!</t>", "4": "<t>Nim xloq'al li Qaawa' sa' xb'eeneb' chixjunil li tenamit,</t> <t>q'axal nim li xwankil toj sa' xb'een li choxa.</t>", "5": "<pb/><t>Ani ta chik jo' li Qaawa' li qaYos?</t> <t>A'an nak'ojlaak toj taqe'q,</t>", "6": "<t>ab'an naxkub'si rib' chi rilb'al li choxa ut li ruuchich'och'.</t>", "7": "<t>Naxwaklesi sa' pojtz' li wankeb' sa' rajb'al ru,</t> <t>ut narisi sa' mul li wankeb' sa' neb'a'il,</t>", "8": "<t>re naq te'k'ojlaaq sa' xyanqeb' li xninqal ru winq,</t> <t>rochb'eeneb' li ninqeb' xwankil sa' li tenamit.</t>", "9": "<t>Naq wank junaq ixq li maak'a' xkok'al,</t> <t>naxk'e xjunkab'al ut eb' li ralal xk'ajol,</t> <t>jo' na'b'ej li k'ajo' xsahil sa' xch'ool.<f>[302]</f> <pb/>Aleluya!</t>"}