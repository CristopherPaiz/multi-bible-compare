{"1": "<pb/><e>Re li xjolomileb' laj b'ichanel. Xsaalm laj David.</e>", "2": "<pb/><t>At inYos, chinaawab'i taxaq sa' linrahilal;</t> <t>chinaakol chiruheb' li xik' neke'ilok we.</t>", "3": "<t>Chinaamuq chiruheb' li neke'k'uub'ank raaxiik',</t> <t>chiruheb' li neke'xmululi rib' chi xb'aanunkil li maa'usilal.</t>", "4": "<pb/><t>Neke'xq'esna li ru'uj raq'eb' jo' li q'esnal ch'iich',</t> <t>ut li aatin neke'xye chanchan li ral simaj wank xmay,</t>", "5": "<t>re xkutb'al chi muqmu sa' xb'een li maak'a' xmaak,</t> <t>re xkutb'al chi junpaat, chi maak'a'eb' xxiw.</t>", "6": "<t>Neke'xk'e xkawil xch'ooleb' chirib'ileb' rib'</t> <t>re xb'aanunkil li maa'usilal;</t> <t>ut neke'xk'uub' xk'eeb'al li ra'al sa' muqmu:</t> <t>“Maa'ani toxril a'in, chankeb'.</t>", "7": "<t>Ani tab'i' taak'ehoq reetal li k'aru yooko?”.</t> <t>Neke'xyoob' raaxiik' ut neke'xmuq li ralahomeb' xch'ool,</t> <t>xb'aan naq k'ajo' xchamal li xch'ool ut xk'a'uxl li winq.</t>", "8": "<pb/><t>Ab'an li Yos xkutuk chi simaj</t> <t>ut chi junpaat xe'tiq'e'k sa' xjunxaqalileb';</t>", "9": "<t>xe't'ane'k xb'aan li raatineb',</t> <t>ut eb' li xe'ilok reheb' xe'xb'anb'ani li xjolomeb'.</t>", "10": "<t>Chixjunileb' te'chalq xxiw:</t> <t>te'xpuktesi resil li xb'aanuhom li Yos</t> <t>ut te'xtaw xyaalal li k'aru kixb'aanu.</t>", "11": "<pb/><t>Sahaq xch'ool laj paab'anel</t> <t>ut taamuhenq rik'in li Qaawa';</t> <t>ut chixjunileb' li tiikeb' ru xyu'am te'saho'q sa' xk'ab'a' A'an!</t>"}