{"1": "<pb/><e>Re li xjolomileb' laj b'ichanel. Xsaalm laj David,</e>", "2": "<e>naq kiq'use'k xb'aan laj Natán li propeet, xb'aan naq kixmux rib' rik'in lix Betsabé.</e>", "3": "<pb/><t>At Qaawa', chawuxtaana wu sa' xk'ab'a' laarahom;</t> <t>xb'aan xnimal aawuxtaan chakuy chasach linmaak,</t>", "4": "<t>chawisi chi junwaakaj li ink'a' us xinb'aanu</t> <t>ut chinaach'ajob'resi chiru linmaa'usilal.</t>", "5": "<t>Ninnaw chi us naq xinq'et laawaatin,</t> <t>rajlal nanaqk sa' inch'ool li maak xinb'aanu.</t>", "6": "<t>Xinmaakob'k chawu, ka'ajwi' chawu xinmaakob'k;</t> <t>xinb'aanu li ink'a' nawulak chawu.<f>[111]</f></t> <t>Jo'kan naq tz'aqal yaal li aatin xaraq sa' inb'een,</t> <t>tiik aach'ool chi xyeeb'al naq wank inmaak.<f>[112]</f></t>", "7": "<pb/><t>Chak'e reetal naq sa' maak xinyo'laak,</t> <t>ak aj maakin ajwi' chaq naq xinsiyaak rik'in linna'.</t>", "8": "<t>Laa'at nakatsik'ok li yaal sa' li ch'oolej,</t> <t>ut xak'e we li choxahil na'leb' sa' xchamal li waanm.</t>", "9": "<t>Chakirkiri li ha' sa' inb'een,<f>[113]</f></t> <t>ut tinkanaaq chi saq ru linyu'am;</t> <t>chinaach'ajob'resi,</t> <t>ut q'axal saqpotz'inaqin chik chiru li ratz'amke.<f>[114]</f></t>", "10": "<t>Chiwanq sahilal ut ninq'ehik;</t> <t>chiweek'a wi' chik xsahil linch'ool,</t> <t>us ta laa'at xaputz'i linb'aqel.</t>", "11": "<t>Maak'e sa' aach'ool li xinmaakob'k wi',</t> <t>ut chawisi chixjunileb' linmaak chi junajwa.</t>", "12": "<pb/><t>K'e we jun tiikil ch'oolej ut saq ru;</t> <t>chinaa'ak'ob'resi aj tawi' sa' linmusiq'.<f>[115]</f></t>", "13": "<t>Minaanajtob'resi taxaq sa' xnaq' aawu,</t> <t>ut maawisi wik'in laaloq'laj musiq'.</t>", "14": "<t>Chak'e wi' chik naq chiweek'a li sahilal</t> <t>li nachalk rik'in laakolom;</t> <t>chak'e xkawub' linch'ool rik'in laachaab'il musiq',</t>", "15": "<t>re naq tink'ut laachaq'rab' chiruheb' li neke'xq'et laawaatin,</t> <t>ut eb' laj maak te'sutq'iiq chaq aawik'in.</t>", "16": "<t>Chinaakol taxaq chiru li kamk,</t> <t>at inYos aj kololat we,</t> <t>ut laa'in tinb'icha naq tiik laach'ool.</t>", "17": "<pb/><t>At Qaawa', chate taxaq li xtz'uumal we,</t> <t>re naq tinpuktesi resil li xnimal aawankil.</t>", "18": "<t>Xb'aan naq ink'a' naxk'ul aawu li mayejak;</t> <t>ut wi tinyeechi'i aawe junaq k'atb'il mayej,<f>[116]</f></t> <t>ink'a' ajwi' taasaho'q laawaanm rik'in.</t>", "19": "<t>Li mayej nawulak chiru li Yos, a'an naq taayot'e'q li qach'ool;</t> <t>laa'at ink'a' nakatz'eqtaana li nayot'e'k xch'ool</t> <t>ut naxkub'si rib' chawu, at Qaawa'.<f>[117]</f></t>", "20": "<pb/><t>Chawusilaatina taxaq li tenamit Sión sa' xk'ab'a' laarahom,</t> <t>chawaklesi wi' chik li xsuttz'akil Jerusalén.</t>", "21": "<t>Toja' naq tixk'ul aawu li mayejak tento xk'eeb'al,</t> <t>jo'wi' li k'atb'il mayej ut chixjunil li nayeechi'imank.</t> <t>Toja' naq te'mayejamanq li saaj wakax sa' xb'een laa'artal.</t>"}