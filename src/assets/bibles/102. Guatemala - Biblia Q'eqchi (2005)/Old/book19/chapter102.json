{"1": "<pb/><e>Xtij jun li winq wank sa' rahilal, li k'ajo' nayaab'ak chiru li Qaawa' xb'aan xrahil xch'ool.</e>", "2": "<pb/><t>At Qaawa', chawab'i taxaq lintij,</t> <t>chiwulaq taxaq aawik'in li xyaab' inkux;</t>", "3": "<t>maamuq laawilob'aal chiwu</t> <t>sa' xkutankil linrahilal.</t> <t>Chinaawab'i taxaq naq ninpatz' laak'ab'a',</t> <t>ut chinaasume chaq chi junpaat.</t>", "4": "<pb/><t>Xb'aan naq linyu'am yo chi oso'k kama' li sib',</t> <t>ut linb'aqel naxamnak jo' li ru xam naq naweek'a.</t>", "5": "<t>Li waanm teninb'il aj chik,</t> <t>nachaqik kama' li pim;</t> <t>ut nasachk ajwi' sa' inch'ool xwa'b'al linwa.</t>", "6": "<t>Nintz'uyink ut nin'ayaynak chi junelik,</t> <t>ut li xtz'uumal we naxletzi rib' chiru linb'aqel.</t>", "7": "<t>Chanchanin aj chik li warom sa' li chaqich'och',</t> <t>chanchanin li tanwuj sa' xyanq li po'lem.</t>", "8": "<t>Ink'a' ninwark ut nintz'uynak,</t> <t>chanchanin li junaatalil xul sa' xb'een li kab'l.</t>", "9": "<t>Eb' li xik' neke'ilok we yookeb' chinhob'b'al chixjunil li kutan;</t> <t>ut eb' li nikine'roxloq'i chaq junxil,</t> <t>a' chik inmaa'usilankil yookeb' anaqwan.</t>", "10": "<t>Cha ninwa' ruuchil linwa,</t> <t>ut li wuk'a' naxyu' rib' rik'in li xya'al wu</t>", "11": "<t>xb'aan laajosq'il ut li xmay laach'ool:</t> <t>xinaawaklesi ut xinaat'an chiru ch'och'.</t>", "12": "<t>Yo chi oso'k linyu'am</t> <t>chanchan naq na'ewuuk chi junpaat li kutan;<f>[231]</f></t> <t>yookin chi chaqik kama' li pim.</t>", "13": "<pb/><t>A'ut laa'at, at Qaawa', nakat-awab'ejink chi junelik;</t> <t>maajoq'e taakanab'aaq xpatz'b'al laak'ab'a'.</t>", "14": "<t>Waklin, at Qaawa', ut chawuxtaana ru li tenamit Sión.</t> <t>Ak xtaw xq'ehil xtoq'ob'ankil ru:</t> <t>anaqwan tz'aqal li xhonalil!</t>", "15": "<t>Eb' laj k'anjel chawu k'ajo' naq neke'xra eb' li pek kab'lanb'il wi',</t> <t>ut neke'raho'k sa' xch'ool chi rilb'al li xpo'lemil laatenamit.</t>", "16": "<pb/><t>Eb' li poyanam q'axal te'roxloq'i li xk'ab'a' li Qaawa';</t> <t>te'siksotq xb'aan laaloq'al</t> <t>chixjunileb' li awab'ej sa' ruuchich'och'.</t>", "17": "<t>Naq li Qaawa' tixwaklesi wi' chik li tenamit Sión</t> <t>ut tixk'ut rib' sa' xnimal xloq'al,</t>", "18": "<t>tixsumeheb' li xtij li wankeb' sa' rahilal</t> <t>ut ink'a' tixtz'ap xxik chi rab'inkil li xtz'aamahomeb'.</t>", "19": "<t>Taatz'iib'amanq a'in cho'q reheb' li kutan chaalel,</t> <t>ut jun tenamit ak'ob'resinb'il xyu'am</t> <t>tixloq'oni ru li Qaawa'.</t>", "20": "<pb/><t>Naq li Qaawa' x'ilok chaq toj sa' li xloq'laj tzuul,</t> <t>toj sa' choxa xk'utzub' chaq rib' rilb'al li ruuchich'och',</t>", "21": "<t>re rab'inkil xq'oqeb' li wankeb' chi preexil,</t> <t>ut xkolb'aleb' li teneb'anb'il kamk sa' xb'eeneb'.</t>", "22": "<t>Toja' naq taapuktesimanq resil li xchaab'ilal li Qaawa' arin Sión</t> <t>ut taajultikamanq li xnimal xloq'al sa' li tenamit Jerusalén,</t>", "23": "<t>naq te'xjunaji rib' chixjunileb' li tenamit</t> <t>ut eb' li awab'ej te'k'anjelaq chiru li Yos.</t>", "24": "<pb/><t>Li Qaawa' xrisi linmetz'ew,</t> <t>xk'os roq linyu'am sa' xyiitoq linb'e.</t>", "25": "<t>Jo'kan naq xinye: “At inYos,</t> <t>maamaq' linyu'am naq toj maji' nintixk;</t> <t>laa'at wankat chi junelik q'e kutan”.</t>", "26": "<t>Chalen chaq junxil laa'at katk'ojob'ank re li ruuchich'och'</t> <t>ut katyiib'ank re li choxa rik'in laawuq'.</t>", "27": "<t>Eb' a'in te'oso'q, a'ut laa'at wankat chi junelik;</t> <t>chanchaneb' junaq t'ikr naq te'oso'q:</t> <t>laa'at tatjaloq reheb' jo' najale'k junaq aq'ej.</t>", "28": "<t>A'ut laa'at a'anat ajwi' chi junelik:</t> <t>relik chi yaal naq malaajel ma'oso'jel laayu'am.<f>[232]</f></t>", "29": "<t>Eb' li ralal xk'ajoleb' laj k'anjel chawu toxwanq rochocheb',</t> <t>ut eb' li ri xmam te'wanq chawu chi junelik.</t>"}