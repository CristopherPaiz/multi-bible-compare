{"1": "<pb/><e>Xsaalm laj David.</e> <pb/><t>Twaj xb'ichankil li rahok ut li tiikilal;</t> <t>cho'q aawe, at Qaawa', tinb'ichanq.</t>", "2": "<t>Twaj tinb'eeq sa' li b'e jwal chaab'il:</t> <t>jo'q'e tatchalq wik'in, at inYos?</t> <t>Tinwanq chi tuqtuuq inch'ool sa' li wochoch,</t>", "3": "<t>ut ink'a' tink'e sa' xnaq' wu li ink'a' us. <pb/>Xik' nawil eb' li neke'xq'et xchaq'rab' li Yos</t> <t>ut maajoq'e tinjunaji wib' rik'ineb'.</t>", "4": "<t>Chinajto'q wik'in li ink'a' us xna'leb',</t> <t>ink'a' nawaj rilb'al li nab'aanunk maa'usilal.</t>", "5": "<t>Li naxyoob' aatin sa' muqmu chirix li ras riitz'in,</t> <t>a'an tintz'eqtaana chi junajwa.</t> <t>Li naxq'etq'eti rib' ut naxnima xwankil,</t> <t>a'an ink'a' tinkuy xmaak.</t>", "6": "<pb/><t>Taasaho'q li waanm rik'ineb' li tiikeb' xch'ool</t> <t>re naq te'wanq wik'in.</t> <t>A' li nab'eek sa' li b'e jwal chaab'il</t> <t>a'an taakanaaq cho'q aj k'anjel chiwu.</t>", "7": "<pb/><t>Laj b'alaq' ink'a' taahilanq sa' li wochoch,</t> <t>ut laj tik'ti' ink'a' taawanq chiwu laa'in.</t>", "8": "<t>Rajlal eq'la tinsach ruheb' li ink'a' useb' xna'leb',</t> <t>ut twisi sa' li xtenamit li Qaawa'</t> <t>jo'k'ihaleb' li neke'b'aanunk li maa'usilal.</t>"}