{"1": "<pb/><e>Xtij laj David.</e> <pb/><t>At Qaawa', chawab'i taxaq li nintz'aama sa' tiikilal,</t> <t>chak'e reetal xyaab' linkux ut chasume lintij,</t> <t>xb'aan naq maak'a' b'alaq'il chi xtz'uumal we.</t>", "2": "<t>Chatraqoq aatin sa' inb'een,</t> <t>xb'aan naq laa'at nakawil li tiikil ch'oolej.</t>", "3": "<pb/><t>Laa'at xatz'il rix li waanm</t> <t>ut xinaawula'ani chi q'eq;</t> <t>xinaayal sa' xam,<f>[31]</f></t> <t>ab'an maak'a' maa'usilal xataw wik'in.</t>", "4": "<t>Ink'a' xinmaakob'k rik'in xtz'uumal we</t> <t>jo' neke'xb'aanu li winq,</t> <t>xink'uula b'an laaloq'laj aatin</t>", "5": "<t>ut xink'e inch'ool chi xik sa' li b'e jwal chaab'il;</t> <t>ink'a' xch'inaak li waanm sa' li b'e xak'ut chiwu.</t>", "6": "<pb/><t>At inYos, ninyaab'a laak'ab'a'</t> <t>xb'aan naq nikinaasume chaq.</t> <t>Ilin chaq ut chawab'i li waatin.</t>", "7": "<t>Chak'ut taxaq xnimal aawuxtaan,</t> <t>laa'at li nakatkolok rik'in laawankil</t> <t>ani naxsik' aamuheelahom chiruheb' li xik' neke'ilok re.</t>", "8": "<t>Chinaakol taxaq kama' nakaraheb' xsa' laawu,</t> <t>chinaakupu taxaq rub'el xnimal aawankil.<f>[32]</f></t>", "9": "<t>Chinaakol taxaq chiruheb' laj maak li yookeb' chinrahob'tesinkil,</t> <t>chiruheb' li xik' neke'ilok we,</t> <t>jo'k'ihaleb' li nikine'xsut re inkamsinkil.</t>", "10": "<t>Eb' a'an xe'pixirk, k'ajo' xq'etq'etileb' naq neke'aatinak!</t>", "11": "<t>Yookeb' chintaaqenkil, okeb' re chinsutb'al,</t> <t>yookeb' chi xsik'b'al chan raj ru naq tine'xt'an.</t>", "12": "<t>Chanchaneb' josq' aj kaqkoj neke'rataw li tib',</t> <t>jo'keb' ral li kaqkoj chi royb'eninkil li xtzak sa' li xjob'.</t>", "13": "<pb/><t>Waklin, at Qaawa', charameb' taxaq,</t> <t>numtaaqat sa' xb'eeneb';</t> <t>kolin rik'in laach'iich' chiruheb' li ink'a' useb' xna'leb',</t>", "14": "<t>kolin rik'in laawankil chiruheb'</t> <t>ut chawisiheb' sa' li ruuchich'och' a'in:</t> <t>che'reechaniiq taxaq ka'ajwi' li yu'am a'in!</t> <t>Nujob'resi li xsa'eb' rik'in li k'aru xak'uub' cho'q reheb';</t> <t>che'k'ojlaaq xch'ooleb' li ralal xk'ajoleb',</t> <t>ut li rela' che'xkanab' reheb' li ri xmameb'.</t>", "15": "<pb/><t>A'ut laa'in sa' xtiikilal linch'ool</t> <t>toxwil xnaq' aawu;<f>[33]</f></t> <t>sa' li wajik, taak'ojlaaq li waanm chi wank chawe chawu.</t>"}