{"1": "<pb/><e>Re li xjolomileb' laj b'ichanel. Xb'icheb' li ralal xk'ajol laj Koré. Rik'in xolb'.</e>", "2": "<pb/><t>Li Yos a'an qasaqoonak ut qakawilal,</t> <t>yo'oon wank chi qatenq'ankil sa' xq'ehil li rahilal.</t>", "3": "<t>Jo'kan naq ink'a' nokooxiwak,</t> <t>us ta taa'eek'asiiq li ruuchich'och'</t> <t>ut te't'ane'q li tzuul sa' xchamal li palaw.</t>", "4": "<t>Us ta ch'oxb'aqeb' xyaab' li ha' naq te'pujk'uq chaq,</t> <t>us ta talaje'eek'anq li tzuul xb'aan xkawil oq li palaw,</t> <t>ab'an li Qaawa', li Nimajwal Yos, wank qik'in,</t> <t>li xYos laj Jakob a'an laj kolol qe.<f>[106]</f></t>", "5": "<pb/><t>Li xkok' uq' li nima' neke'xsut ut neke'xsahob'resi ru li xtenamit li Yos,<f>[107]</f></t> <t>neke'xsantob'resi li xloq'laj muheb'aal li Nimajwal Yos.</t>", "6": "<t>Li Qaawa' wank sa' xyi li xtenamit,</t> <t>maak'a' taa'eek'asinq re;</t> <t>li Yos natenq'ank re chalen naq nasaqewk.</t>", "7": "<t>Neke'xmululi rib' li tenamit,</t> <t>ut eb' li awab'ej neke'po' chirib'ileb' rib';</t> <t>ab'an naq li Yos na'aatinak chi kaw,</t> <t>na'eek'ank li ruuchich'och'.</t>", "8": "<pb/><t>Qik'in wank li Qaawa', li Nimajwal Yos,</t> <t>li xYos laj Jakob a'an laj kolol qe.</t>", "9": "<pb/><t>Kimqex chi rilb'al li xb'aanuhom li Qaawa',</t> <t>cheka'ya li sachb'ach'oolej xb'aanu sa' ruuchich'och'.</t>", "10": "<t>A'an xch'anab'ank re li yalok</t> <t>toj sa' xmaril li ruuchich'och',</t> <t>xtoqi li xna' simaj ut xjach li jutz' che';</t> <t>a'an xk'ehok xxamlel li ramleb' ch'iich'.</t>", "11": "<t>Ut xye: “Kanab'omaq yalok,</t> <t>chenawaq naq laa'in Yos,</t> <t>li nim inwankil sa' xb'eeneb' li tenamit,</t> <t>li nim inwankil junsut junrub'el choxa!”.</t>", "12": "<pb/><t>Qik'in wank li Qaawa', li Nimajwal Yos;</t> <t>li xYos laj Jakob a'an laj kolol qe.</t>"}