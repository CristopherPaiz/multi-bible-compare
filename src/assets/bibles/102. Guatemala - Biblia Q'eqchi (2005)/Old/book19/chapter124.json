{"1": "<pb/><e>B'ich re li taqsink. Xsaalm laj David.</e> <pb/><t>Wi ta li Qaawa' ink'a' x'okenk chiqix</t> <t>-che'xyehaq a'an eb' li ralal xk'ajol laj Israel-,</t>", "2": "<t>wi ta li Qaawa' ink'a' x'okenk chiqix</t> <t>naq xe'wakliik chi yalok eb' li xik' neke'ilok qe,</t>", "3": "<t>xoohe'xnuq' raj chi yo'yo</t> <t>xb'aan naq numtajenaq xjosq'ileb'.</t>", "4": "<t>Xoob'ut'irk raj xb'aaneb' li nima',</t> <t>xnume'k raj li xkaw oq li ha' sa' qab'een</t>", "5": "<t>ut xoosub'e'k raj sa' li b'ut' li k'ajo' xkawil.</t>", "6": "<pb/><t>Usilaatinanb'il taxaq li Qaawa'</t> <t>li ink'a' xooxk'e chi nuq'e'k xb'aaneb' li xik' neke'ilok qe!</t>", "7": "<t>Xqakol li qayu'am kama' junaq xik'anel xul</t> <t>sa' xra'aleb' li winq neke'yohob'k.</t> <t>Xt'upe'k li xra'aleb', ut xookole'k!</t>", "8": "<t>Li qatenq'ankil nachalk rik'in li Qaawa',</t> <t>a'an laj winqob'resihom re li choxach'och'.<f>[329]</f></t>"}