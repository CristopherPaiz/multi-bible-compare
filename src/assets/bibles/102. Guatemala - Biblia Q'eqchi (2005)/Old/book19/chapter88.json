{"1": "<pb/><e>Xb'ich ut xsaalm eb' li ralal xk'ajol laj Koré. Re li xjolomileb' laj b'ichanel. Sa' xhonalil li yajel. Xk'utum laj Hemán laj ralch'och'.</e>", "2": "<pb/><t>At Qaawa', at inYos ut aj Kolol we,</t> <t>chi q'eq ut chi kutan nintz'aamank chawu.</t>", "3": "<t>Chiwulaq taxaq aawik'in lintij,</t> <t>chawab'i taxaq li nawelaji chawu.</t>", "4": "<pb/><t>Xb'aan naq q'axal ra wankin:</t> <t>kamk we naq naweek'a.</t>", "5": "<t>Ak k'eeb'ilin sa' ajl sa' xyanqeb' li kamenaq,</t> <t>chanchanin aj chik li winq maak'a' chik naraj.</t>", "6": "<t>Xink'ehe'k sa' xyanqeb' li kamenaq,</t> <t>chanchan ak wankin rik'ineb' li xe'muqe'k,</t> <t>a'eb' li ink'a' chik najultiko'k aawe</t> <t>xb'aan naq najt chik wankeb' aawik'in.</t>", "7": "<pb/><t>Xinaak'e sa' xchamal li jul,</t> <t>sa' li aak'ab', sa' li siwan.</t>", "8": "<t>K'ajo' xnimal laajosq'il sa' inb'een:</t> <t>chanchan naq nakakut sa' inb'een</t> <t>chixjunileb' li xkaw oq li palaw!</t>", "9": "<t>Xanajtob'resi wik'in eb' li wech'alal,</t> <t>ut xiwajel xinaakanab' chiruheb' a'an;</t> <t>tik tz'aptz'ookin aj chik ut maab'ar tin'elq,</t>", "10": "<t>yo chi moyk xsa' li wu xb'aan li rahilal. <pb/>At Qaawa', ninyaab'a laak'ab'a' chixjunil li kutan,</t> <t>ninterq'usi li wuq' re tz'aamankil intenq'ankil chawu.</t>", "11": "<t>Ma taab'aanu tab'i' sachb'ach'oolej cho'q reheb' li kamenaq,</t> <t>malaj te'wakliiq chaq eb' li ak xe'kamk,</t> <t>re xnimankil aawu?</t>", "12": "<t>Ma najultikamank tab'i' laachaab'ilal sa' xjulel li kamenaq,</t> <t>malaj nayeemank resil laatiikilal sa' xb'alb'a?</t>", "13": "<t>Ma na'ilmank tab'i' sa' li aak'ab' li sachb'ach'oolej nakab'aanu,</t> <t>malaj nanawmank xtiikilal laach'ool<f>[201]</f></t> <t>b'arwi' maa'ani chik paatz'el?</t>", "14": "<pb/><t>A'ut laa'in, at Qaawa',</t> <t>ninjap we chi xtz'aamankil intenq'ankil chawu,</t> <t>ut lintij nawulak aawik'in toj hik'ho.</t>", "15": "<t>K'a'ut naq nikinaatz'eqtaana, at Qaawa'?</t> <t>K'a'ut naq nakamuq li xnaq' aawu?</t>", "16": "<t>Chalen chaq sa' insaajilal q'axal xtoq'ob'aal wu ut jwal yajin;</t> <t>yo laajosq'il sa' inb'een,</t> <t>laajosq'il yo, ink'a' chik ninkuy.</t>", "17": "<t>K'ajo' li xpo'ik aach'ool sa' inb'een,</t> <t>oso'jenaqin aj chik xb'aan chixjunil li xinaaxib'esi wi'.<f>[202]</f></t>", "18": "<t>Chanchan naq sutsuukin xb'aan li b'ut'iha' naq naweek'a;</t> <t>junelik naxkut rib' laajosq'il sa' inb'een.</t>", "19": "<t>Xanajtob'resi wik'in eb' linkomon ut eb' li wamiiw,</t> <t>ut a' chik li aak'ab' na'ochb'eenink we.</t>"}