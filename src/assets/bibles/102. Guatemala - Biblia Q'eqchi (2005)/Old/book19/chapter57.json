{"1": "<pb/><e>Re li xjolomileb' laj b'ichanel. “Matsachok”. Xsaalm laj David, naq ki'elelik chiru laj Saúl ut koxmuq rib' sa' li ochoch pek.</e>", "2": "<pb/><t>Chawuxtaana wu, at inYos, chawuxtaana wu,</t> <t>xb'aan naq aawik'in namuhenk li waanm;</t> <t>ninkol wib' rub'el laakupuhom</t> <t>toj reetal taanume'q li rahilal.</t>", "3": "<t>Ninyaab'a xk'ab'a' li Nimajwal Yos,</t> <t>a' li Yos li numtajenaq usilal nab'aanunk we.</t>", "4": "<t>Toj sa' taxaq li choxa tixtaqla chaq intenq'ankil</t> <t>ut chixkanab' sa' xutaan li narahob'tesink we;</t> <t>a' taxaq li Yos chixk'ut li xrahom ut li yaal.</t>", "5": "<pb/><t>Jiljookin sa' xyanqeb' li kaqkoj</t> <t>li neke'k'uxuk reheb' li poyanam;</t> <t>tz'aqal jutz' che' ut ral simaj li ruuch reheb',</t> <t>ut li ru'uj raq'eb' a'an jun q'esnal ch'iich'.</t>", "6": "<pb/><t>At inYos, chaterq'usi laawankil toj sa' xb'een li choxa,</t> <t>chiwanq laaloq'al sa' chixjunil li ruuchich'och'.<f>[124]</f></t>", "7": "<pb/><t>Sa' linb'e xe'xk'ehatq inra'lenkil,</t> <t>ut k'ajo' naq xyot'e'k li waanm xb'aaneb'!</t> <t>Xe'xb'ekatq jun li jul chiwu re tint'ane'q,</t> <t>ab'an a' chik eb' a'an xe't'ane'k chisa'!</t>", "8": "<pb/><t>Ak yo'oon wank linch'ool, at inYos; kawal wank.</t> <t>Tinb'ichanq ut tinwajb'aq cho'q aawe.</t>", "9": "<t>Ajen, at waanm,</t> <t>ajenqex, ex aarp ut kitaar:</t> <t>twaj rajsinkil li kutan naq taahik'e'q.</t>", "10": "<pb/><t>Tinnima aawu sa' xyanqeb' li tenamit, at Qaawa',</t> <t>tinb'icha laaloq'al sa' xyanqeb' li poyanam,</t>", "11": "<t>xb'aan naq nim chik laarahom chiru li choxa,</t> <t>ut li xtiikilal laach'ool nawulak toj sa'eb' li choql.<f>[125]</f></t>", "12": "<pb/><t>At inYos, chaterq'usi laawankil toj sa' xb'een li choxa,</t> <t>ut chiwanq laaloq'al sa' chixjunil li ruuchich'och'!</t>"}