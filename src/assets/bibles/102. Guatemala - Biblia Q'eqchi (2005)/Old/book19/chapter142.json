{"1": "<pb/><e>Xk'utum ut xtij laj David, naq wan chaq sa' li ochoch pek.</e>", "2": "<pb/><t>Ninyaab'a li Qaawa' chi kaw xyaab' linkux,</t> <t>a' li Qaawa' nintz'aama wi' intenq'ankil.</t>", "3": "<t>Chiru linYos ninyaab'ak ut nintz'uyink,</t> <t>ut ninch'olob' li rahilal yookin xk'ulb'al,</t>", "4": "<t>naq yo chi lajk linmetz'ew ut nawiib'ank linch'ool. <pb/>At Qaawa', laa'at nakanaw chanru linyu'am.</t> <t>Sa' li b'e ninnume'k wi', xe'xmuq xra'aleb' re int'anb'al.</t>", "5": "<t>Chat-iloq chink'atq ut chak'e reetal:</t> <t>maajun junaq nanawok wu.</t> <t>Maab'ar naru tinmuq wib';</t> <t>maajun junaq truuq chi kolok we.</t>", "6": "<pb/><t>At inYos, aawik'in nintz'aama intenq'ankil</t> <t>ut ninye naq laa'at linsaqoonak;</t> <t>laa'at linmaatan sa' li ruuchich'och' a'in.</t>", "7": "<t>Chawab'i taxaq xyaab' inkux,</t> <t>xb'aan naq q'axal ra wankin.</t> <t>Chinaakol taxaq sa' ruq'eb' li xik' neke'ilok we,</t> <t>xb'aan naq jwal kaweb' rib' chiwu.</t>", "8": "<t>Chinaawisi taxaq sa' li tz'alam a'in</t> <t>re naq tinyoxinq chawu.</t> <t>Naq te'ril naq xab'aanu usilal we,</t> <t>eb' li tiikeb' xch'ool te'xch'utub' rib' chi ninq'ehik.</t>"}