{"1": "<pb/><t>Li Qaawa' na'awab'ejink,</t> <t>chisaho'q sa' xch'ool li ruuchich'och',</t> <t>che'saho'q jo'k'ihaleb' li tenamit sutsuukeb' xb'aan li palaw!</t>", "2": "<t>Sutsu li Qaawa' xb'aan li choql ut li aak'ab';</t> <t>li tiikilal ut li yaal a'aneb' xkuut li xk'ojarib'aal.</t>", "3": "<t>K'amol b'e naxik li xam chiru li Qaawa',</t> <t>jun k'atikeb' chixjunileb' li xik' neke'ilok re.</t>", "4": "<t>Nasaqeno'k li ruuchich'och' xb'aan raq' li kaaq:</t> <t>k'ajo' naq naxsiksiki rib' li ch'och' rik'in rilb'al a'an.</t>", "5": "<t>Chanchaneb' li waakab' naq neke'ha'o'k li tzuul<f>[224]</f></t> <t>chiru laj eechal re jo'nimal li wank sa' ruuchich'och'.</t>", "6": "<t>Li choxa naxpuktesi resil li xtiikilal xch'ool</t> <t>ut chixjunileb' li tenamit neke'ril li xloq'al.</t>", "7": "<t>Xutaanal neke'kanaak wi' eb' li neke'loq'onink re li jalanil yos,</t> <t>eb' li neke'xnimob'resi rib' rik'in li maak'a' na'ok wi'.</t> <t>Chixjunileb' li yos neke'xwiq'ib' rib' chiru li Qaawa'!</t>", "8": "<pb/><t>At Qaawa', naq eb' laj Sión ut eb' li tenamit re Judá</t> <t>te'rab'i naq laa'at tiik aach'ool,</t> <t>k'ajo' naq te'saho'q sa' xch'ool ut te'ninq'ehiq.</t>", "9": "<t>Xb'aan naq laa'at li Qaawa',</t> <t>li Nimajwal Yos sa' xb'een li ruuchich'och';</t> <t>laa'at li nim aawankil sa' xb'eeneb' chixjunileb' li yos.</t>", "10": "<pb/><t>Li Qaawa' naxraheb' li neke'tz'eqtaanank re li maa'usilal;</t> <t>a'an nak'aak'alenk reheb' li neke'paab'ank re,</t> <t>ut naxkoleb' chiru chixjunileb' li ink'a' useb' xna'leb'.</t>", "11": "<t>A'an naxtaqla chaq li saqenk ut li sahil ch'oolej</t> <t>cho'q reheb' li tiikeb' xch'ool ut neke'wank sa' xyaalal.</t>", "12": "<pb/><t>Laa'ex li tiik eech'ool,</t> <t>chexsaho'q sa' xk'ab'a' li Qaawa',</t> <t>ut chenimaaq li xk'ab'a' xb'aan naq a'an Yos!</t>"}