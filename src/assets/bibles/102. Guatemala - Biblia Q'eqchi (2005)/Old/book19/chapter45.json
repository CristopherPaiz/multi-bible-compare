{"1": "<pb/><e>Re li xjolomileb' laj b'ichanel. Taab'ichamanq jo' chanru li xyaab': “Eb' li liryo”. Xb'icheb' li ralal xk'ajol laj Koré. B'ich re rahok ib'.</e>", "2": "<pb/><t>Sa' li waanm na'elk chaq xchaq'alil ru aatin,</t> <t>ok we chi b'ichank cho'q re jun li awab'ej;</t> <t>li ru'uj waq' a'an xtz'iib'leb' li sa' junpaat natz'iib'ak.</t>", "3": "<pb/><t>Q'axal xchaq'al aawu</t> <t>sa' xyanqeb' chixjunileb' li winq;</t> <t>chaab'il ut tz'aqal re ru nakat-aatinak:</t> <t>osob'tesinb'ilat xb'aan li Yos chi junelik.</t>", "4": "<t>Laa'at li kaw aawib',</t> <t>k'e laach'iich' sa' xk'aamal aasa':</t> <t>a'an reetalil laawankil ut laaloq'al.</t>", "5": "<t>Ayu chi yalok chirix li yaal, li uxtaanal ut li tiikil ch'oolej. <pb/>Sa' xk'ab'a' laanim uq'</t> <t>toxaawil xninqal ru b'aanuhom.</t>", "6": "<t>Q'axal jutz' ru'ujeb' li ral laasimaj,</t> <t>t'ant'ookeb' rub'el laawoq naab'aleb' li tenamit,</t> <t>sachsookeb' xch'ool li xik' neke'ilok re li awab'ej.</t>", "7": "<pb/><t>Laa'awab'ejihom k'ojk'o chi junelik,</t> <t>kama' li x'awab'ejihom li Yos;</t> <t>junelik sa' tiikilal nakat-awab'ejink.</t>", "8": "<t>Nakara li us ut nakatz'eqtaana li maa'usilal.</t> <t>Jo'kan naq li Qaawa' laaYos xatxxaqab'</t> <t>ut xatxnujob'resi rik'in sahil ch'oolej,</t> <t>q'axal wi' chik xaqxo laaloq'al chiruheb' laawech awab'ejil.<f>[105]</f></t>", "9": "<t>K'ajo' xsununkil ru laawaq'!</t> <t>Kama' xsununkil li miir, álohe ut kasya.</t> <t>Li xyaab' li aarp naxk'e xsahil aach'ool</t> <t>sa' li nimla kab'l yiib'anb'il rik'in marfil.</t>", "10": "<t>Sa' xyanqeb' li nakaraheb' wankeb' xrab'ineb' li awab'ej;</t> <t>xaqxo sa' laanim uq' li xna'eb' li tenamit,</t> <t>tiqib'anb'il rik'in li oor jwal chaab'il.</t>", "11": "<pb/><t>Ab'i, at inrab'in, chak'e reetal,</t> <t>q'esaq laaxik chi wab'inkil:</t> <t>Chatz'eq chirix aach'ool laatenamit jo'wi' laana' laayuwa';</t>", "12": "<t>sachso xch'ool li awab'ej xb'aan laach'ina'usal.</t> <t>Chahupub' aawib' chiru:</t> <t>a'an laj eechal aawe.</t>", "13": "<t>Te'chalje'q eb' laj Tiro chi xk'eeb'al laasimaatan;</t> <t>te'xsik' laawusilal</t> <t>eb' li q'axal b'ihom sa' xyanqeb' li tenamit.</t>", "14": "<pb/><t>K'ajo' xchaq'alil ru li xrab'in li awab'ej</t> <t>naq naq'axonk sa' li kab'l;</t> <t>uutz'u'ujinb'il li raq' rik'in xsahob' ru oor.</t>", "15": "<t>Ch'ina'us xtiqb'al naq nak'ame'k rik'in li awab'ej;</t> <t>eb' li rech tuq'ixqilal yookeb' chi xik rochb'eeneb'.</t>", "16": "<t>K'ajo' li sahil ch'oolejil naq neke'oksiik,</t> <t>ut neke'ok sa' rochoch li awab'ej chi saheb' sa' xch'ool!</t>", "17": "<pb/><t>At awab'ej, eb' laawalal aak'ajol te'wanq sa' xna'ajeb' laana' laayuwa';</t> <t>laa'at taaxaqab'eb' cho'q aj jolominel</t> <t>sa' xb'een chixjunil li ruuchich'och'.</t>", "18": "<pb/><t>Nawaj naq chixjunileb' te'xjultika laak'ab'a' chi junelik,</t> <t>ut te'xnima aawu li tenamit junq'e junq'e kutan.</t>"}