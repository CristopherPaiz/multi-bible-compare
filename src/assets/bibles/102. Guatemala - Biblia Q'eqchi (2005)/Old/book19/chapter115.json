{"1": "<pb/><t>At Qaawa', maak'e qaloq'al laa'o,</t> <t>chak'e b'an xloq'al laak'ab'a',</t> <t>xb'aan naq chaab'ilat ut tiik laach'ool.</t>", "2": "<t>K'a'ut naq te'xye li maak'a'eb' xpaab'aal:</t> <t>“B'ar wank li xyoseb'?”.</t>", "3": "<t>Li qaYos wank sa' choxa;</t> <t>jo'nimal li naraj xb'aanunkil, nalajxb'aanu.</t>", "4": "<pb/><t>A'ut li xyoseb' li poyanam a'an yal oor ut plaat,</t> <t>yal xb'aanuhom ruq'eb' li winq.</t>", "5": "<t>Wankeb' xtz'uumal re, ut ink'a' neke'aatinak,</t> <t>wank xsa' ruheb', ut ink'a' neke'ilok,</t>", "6": "<t>wankeb' xxik, ut ink'a' neke'ab'ink,</t> <t>wank ru'ujeb', ut ink'a' neke'utz'uk.</t>", "7": "<t>Wankeb' ruq', ut ink'a' neke'ch'e'ok,</t> <t>wankeb' roq, ut ink'a' neke'b'eek,</t> <t>tik ink'a' na'eek'ank b'ayaq sa' xkuxeb'.</t>", "8": "<t>Kama'aqeb' ajwi' a'an li xe'yiib'ank reheb',</t> <t>jo'k'ihaleb' li k'ojk'ookeb' xch'ool rik'ineb'.<f>[307]</f></t>", "9": "<pb/><t>Ex ralal xk'ajol laj Israel,</t> <t>kawaq eech'ool rik'in li Qaawa':</t> <t>a'an laj tenq'ahom qe,</t> <t>a'an li naqakol wi' qib'!</t>", "10": "<t>Ex ralal xk'ajol laj Aharón,</t> <t>kawaq eech'ool rik'in li Qaawa':</t> <t>a'an laj tenq'ahom qe,</t> <t>a'an li naqakol wi' qib'!</t>", "11": "<t>Laa'ex li nekexiwa ru li Qaawa',</t> <t>kawaq eech'ool rik'in:</t> <t>a'an laj tenq'ahom qe,</t> <t>a'an li naqakol wi' qib'!</t>", "12": "<pb/><t>Li Qaawa' junelik nokoojultiko'k re, ut toorosob'tesi.</t> <t>Trosob'tesi eb' li ralal xk'ajol laj Israel,</t> <t>trosob'tesi eb' li ralal xk'ajol laj Aharón,</t>", "13": "<t>trosob'tesi eb' li neke'paab'ank re li Qaawa',</t> <t>trosob'tesi chixjunileb', jo' kok' jo' ninq.<f>[308]</f></t>", "14": "<pb/><t>Li Qaawa' chik'ihob'resinq taxaq eere,</t> <t>laa'ex jo'wi' leeralal eek'ajol!</t>", "15": "<t>Osob'tesinb'ilaqex taxaq laa'ex xb'aan li Qaawa':</t> <t>a'an laj winqob'resihom re choxach'och'!</t>", "16": "<pb/><t>Ka'ajwi' li Qaawa' laj eechal re li choxa,</t> <t>ab'an li ruuchich'och' q'axtesinb'il sa' ruq' li winq!</t>", "17": "<t>Maawa'eb' li kamenaq neke'xnima ru li Qaawa',</t> <t>a'eb' li neke'kub'eek b'arwi' maak'a' li eek'ank,</t>", "18": "<t>laa'o b'an li yo'yooko nokoo'usilaatinank re li Qaawa',</t> <t>chalen anaqwan ut junelik q'e kutan. <pb/>Aleluya!</t>"}