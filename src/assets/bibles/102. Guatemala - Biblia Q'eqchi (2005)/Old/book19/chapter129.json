{"1": "<pb/><e>B'ich re li taqsink.</e> <pb/><t>K'ajo' naq kine'xrahob'tesi chalen chaq sa' linsaajilal</t> <t>-che'xyehaq eb' laj Israel anaqwan-,</t>", "2": "<t>q'axal kine'xrahob'tesi chalen chaq sa' linsaajilal,</t> <t>ab'anan ink'a' ke'numtaak sa' inb'een.</t>", "3": "<t>Ke'nume'k sa' inb'een jo' junaq b'ekleb' ch'och',</t> <t>q'axal kine'xtiq' ut numtajenaq li ra kink'ul;</t>", "4": "<t>ab'an li Qaawa' a'an tiik xch'ool:</t> <t>kixt'upi li kareen kine'xb'ak' wi' li ink'a' useb' xna'leb'.</t>", "5": "<pb/><t>Sa' xutaan taxaq te'sutq'iiq chaq</t> <t>chixjunileb' li xik' neke'ilok re li tenamit Sión.</t>", "6": "<t>Kama'aqeb' li pim li nayo'laak sa' xb'een li kab'l:</t> <t>toj maji' nak'iik, ut ak chaqi chik chi junajwa.</t>", "7": "<t>Ink'a' nasetmank xb'aan laj q'olonel</t> <t>chi moko naxokmank xb'aan anihaq.</t>", "8": "<t>Ut eb' li neke'nume'k aran ink'a' neke'xye reheb':</t> <t>“Li Qaawa' taxaq chi'osob'tesinq eere!”.</t> <t>Laa'o nekexqosob'tesi sa' xk'ab'a' li Qaawa'.</t>"}