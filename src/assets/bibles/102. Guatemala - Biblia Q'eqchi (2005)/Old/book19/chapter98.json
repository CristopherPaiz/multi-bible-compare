{"1": "<pb/><e>Saalm.</e> <pb/><t>B'ichahomaq junaq ak' b'ich cho'q re li Qaawa',</t> <t>xb'aan naq xb'aanu sachb'ach'oolej.</t> <t>Xq'axok u rik'in xnimal xwankil,</t> <t>rik'in xwankilal li xloq'laj uq'.</t>", "2": "<t>Li Qaawa' xk'ut rib' cho'q aj kolonel,</t> <t>ut xk'utb'esi li xtiikilal xch'ool</t> <t>chiruheb' chixjunil li tenamit.</t>", "3": "<t>Ink'a' xsachk sa' xch'ool li xrahom ut li xchaab'ilal</t> <t>rik'ineb' li ralal xk'ajol laj Israel.</t> <t>Toj sa' xmaril li ruuchich'och'</t> <t>xe'ril li xkolom ut li xrahom li qaYos.<f>[225]</f></t>", "4": "<pb/><t>Cheyaab'a xk'ab'a' li Qaawa' junsut junrub'el choxa;</t> <t>chexb'ichanq, chexwajb'aq ut chisaho'q sa' eech'ool!<f>[226]</f></t>", "5": "<t>Chenimaaq ru li Qaawa' rik'in aarp</t> <t>jo'wi' rik'in chixjunileb' li loq'laj wajb'.</t>", "6": "<t>Rik'inatq xyaab' li xolb' ut li tronpeet</t> <t>cheloq'oni ru li Qaawa' li qaRey.</t>", "7": "<pb/><t>Chipumb'aq xyaab' li palaw ut chixjunil li wank chisa',</t> <t>chi'eek'anq li ruuchich'och' ut chixjunileb' li wankatqeb' chiru.</t>", "8": "<t>Che'xpoq'poq'i li ruq' eb' li nima',</t> <t>wotz che'b'ichanq eb' li tzuul<f>[227]</f></t>", "9": "<t>chiru li Qaawa' xb'aan naq chalk re:</t> <t>chalk re chi raqok aatin sa' xb'een li ruuchich'och'!</t> <t>Tixjolomi li choxach'och' sa' tiikilal</t> <t>ut tixb'eresi chixjunileb' li tenamit</t> <t>jo' chanru xchaab'ilal li xch'ool.</t>"}