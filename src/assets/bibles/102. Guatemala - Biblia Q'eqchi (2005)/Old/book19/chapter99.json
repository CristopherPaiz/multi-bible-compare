{"1": "<pb/><t>Li Qaawa' na'awab'ejink,</t> <t>ut neke'xiwak eb' li tenamit.</t> <t>Nak'ojlaak sa' xb'eeneb' li kerubín,</t> <t>ut na'eek'ank chixjunil li ruuchich'och'.<f>[228]</f></t>", "2": "<t>Jwal nim xwankil li Qaawa' aran Sión,</t> <t>q'axal nim xloq'al sa' xb'eeneb' chixjunil li tenamit.</t>", "3": "<t>Chinimaaq li xloq'laj k'ab'a' li k'ajo' xiwajel.</t> <t>Sant li Qaawa'!</t>", "4": "<pb/><t>Laa'at jun awab'ej li q'axal nim aawankil,</t> <t>k'ajo' naq nakara li tiikilal!</t> <t>Laa'at xatk'ojob'ank re li yaal,</t> <t>xak'anjela li tiikil ch'oolej ut li yaal sa' xyanqeb' laj Jakob.</t>", "5": "<t>Chenimaaq ru li Qaawa' li qaYos,</t> <t>chehupub'aq eerib' chiru li xxaqleb'aal.</t> <t>Sant li Qaawa'!</t>", "6": "<pb/><t>Laj Moisés ut laj Aharón rochb'eeneb' li rech tijul,</t> <t>laj Samuel rochb'eeneb' li neke'patz'ok li xloq'laj k'ab'a'</t> <t>ke'xyaab'a li Qaawa', ut a'an kixsumeheb' chaq.</t>", "7": "<t>Kiraatinaheb' chaq toj sa' li choql,<f>[229]</f></t> <t>ut eb' a'an ke'xpaab' li raatin</t> <t>ut li xloq'laj chaq'rab' k'eeb'il reheb'.</t>", "8": "<pb/><t>At Qaawa', at qaYos, laa'at kasumeheb'</t> <t>ut kak'ut naq laa'at jun Yos aj uxtaan rik'ineb',</t> <t>us ta kak'eheb' chi xtojb'al li xmaakeb'.</t>", "9": "<pb/><t>Chenimaaq ru li Qaawa' li qaYos,</t> <t>chehupub'aq eerib' chiru li xloq'laj na'aj:</t> <t>xb'aan naq sant li Qaawa' li qaYos!</t>"}