{"1": "<pb/><e>Xsaalm laj David.</e> <pb/><t>At Qaawa', ninyaab'a laak'ab'a', chalqat chi junpaat</t> <t>ut chawab'i taxaq xyaab' inkux</t> <t>naq nintz'aama intenq'ankil.</t>", "2": "<t>Chiwulaq ta aawik'in lintij jo' xb'ook li pom.<f>[362]</f></t> <t>Naq ninterq'usi li wuq' chawu,</t> <t>jo' taxaq li mayej nayeechi'imank ewu.</t>", "3": "<pb/><t>At Qaawa', chak'aak'ale taxaq li ru'uj waq',</t> <t>chawil taxaq li xtz'uumal we.<f>[363]</f></t>", "4": "<t>Chinaatenq'a re naq ink'a' taaxik inch'ool chirix li k'aru ink'a' us;</t> <t>ink'a' taxaq chin'okenq xb'aanunkil li maa'usilal wochb'eeneb' laj maak,</t> <t>chi moko chixk'ul li waanm li k'aru neke'xtzeka.</t>", "5": "<t>Chinxq'us ta ut chinxtij li tiik xch'ool xb'aan inraab'al;</t> <t>a'ut maajoq'e taxaq chixyul linjolom li xsununkil b'an li ink'a' us xna'leb',</t> <t>re naq ink'a' tintz'aqonq rik'in li xmaa'usilal.</t>", "6": "<pb/><t>Eb' laj k'amol xb'eheb' laj maak te't'ane'q sa' ruq' li Qaawa', li qasaqoonak,</t> <t>ut te'xtaw ru naq xin'aatinak chi maak'a' b'alaq'ik.</t>", "7": "<t>Chanchan jun li ka' puk'inb'il chiru ch'och',</t> <t>jo'kaneb' li xb'aqeleb' naq te'hire'q chire xjulel li kamenaq.</t>", "8": "<pb/><t>At Qaawa', aawik'in kaw nin'ilok;</t> <t>ninmuhenk aawik'in, minaakanab' injunes!</t>", "9": "<t>Chinaakol taxaq sa' ruq'eb' li neke'b'aanunk maa'usilal,</t> <t>ut mint'ane'k taxaq sa' li ra'al xe'xk'e re int'anb'al.</t>", "10": "<t>A'eb' aj tawi' li ink'a' useb' xna'leb' che't'ane'q sa' li xra'aleb';</t> <t>a'ut laa'in tinnume'q junpak'al chi maak'a' tink'ul.</t>"}