{"1": "<pb/><e>Re li xjolomileb' laj b'ichanel. Rik'ineb' li wajb' li wankeb' li ru. Xk'utum laj David,</e>", "2": "<e>naq eb' laj Sif koxe'xye re laj Saúl: “Ma ink'a' tab'i' xmuq rib' laj David sa' qayanq?”.</e>", "3": "<pb/><t>At Qaawa', chinaakol taxaq sa' xk'ab'a' laarahom,</t> <t>charaq aatin chiwix rik'in laawankil.</t>", "4": "<t>At inYos, chawab'i taxaq lintij,</t> <t>chasume taxaq li k'aru ninye.</t>", "5": "<t>Xb'aan naq wankeb' q'etq'et te'raj numtaak sa' inb'een;</t> <t>jun ch'uuteb' ink'a' useb' xch'ool yookeb' xk'uub'ankil inkamsinkil,</t> <t>chi ink'a' nakate'xk'e sa' xnaq' ruheb'.<f>[120]</f></t>", "6": "<pb/><t>Ab'anan we' chaq linYos chintenq'ankil:</t> <t>li Qaawa' a'an tz'aqal tixkuut linyu'am.</t>", "7": "<pb/><t>Chinaq taxaq li maa'usilal sa' xb'eeneb' li xik' neke'ilok we,</t> <t>chasach taxaq ruheb' sa' xk'ab'a' laatiikilal, at Qaawa'!</t>", "8": "<pb/><t>Chi anchal linch'ool tinmayejaq chawu,<f>[121]</f></t> <t>tinloq'oni aawu sa' xk'ab'a' laachaab'ilal:</t>", "9": "<t>xb'aan naq xinaawisi sa' chixjunil linrahilal,</t> <t>ut xe'wil chi oso'k chixjunileb' li xik' neke'ilok we.</t>"}