{"1": "<pb/><e>B'ich rik'in uutz'u'ujil aatin tz'iib'anb'il xb'aan laj David.</e> <pb/><t>Chinaak'aak'ale, at inYos,</t> <t>ninmuhenk aawik'in.</t>", "2": "<t>Ninye re li Qaawa':</t> <t>“At inNa' at inYuwa',</t> <t>maak'a' chik us cho'q we, ka'ajwi' laa'at”.</t>", "3": "<pb/><t>A'ut eb' a'an naxik xch'ooleb'</t> <t>chirixeb' li yos li wankeb' sa' ruuchich'och',</t> <t>k'ojk'ookeb' li raanm rik'in xwankilaleb'.</t>", "4": "<t>K'ajo' xk'ihal li xyoseb',</t> <t>ut sa' aanil neke'xik chirixeb'.</t> <t>A'ut laa'in maajaruj tinmayejaq kik' chiruheb',</t> <t>chi moko tinyaab'aheb' li xk'ab'a' rik'in xtz'uumal we.</t>", "5": "<pb/><t>Laa'at linloq'laj maatan ut li xsahil linch'ool,<f>[28]</f> at Qaawa';</t> <t>chixjunil linyu'am wank sa' laawuq'.</t>", "6": "<t>Q'axal nim laawusilal sa' inb'een,</t> <t>k'ajo' xchaq'alil ru li k'aru xinmaatani!</t>", "7": "<pb/><t>Ninnima ru li Qaawa' li naxk'e inna'leb';</t> <t>nikinxq'us sa' li waanm us ta ak x'ok q'oqyink.</t>", "8": "<t>Junelik nink'oxla li Qaawa';</t> <t>wi wank chink'atq, ink'a' taach'inanq li waanm.</t>", "9": "<pb/><t>Jo'kan naq nasaho'k linch'ool nasaho'k li waanm;</t> <t>ninhilank sa' tuqtuukilal chinjunxaqalil.</t>", "10": "<t>Xb'aan naq ink'a' tinaakanab' sa' xna'ajeb' li kamenaq,</t> <t>chi moko taak'e chi q'aak laawamiiw.<f>[29]</f></t>", "11": "<t>Taak'ut chiwu xb'ehil li yu'am:</t> <t>k'ajo' xnimal li sahilal chawe chawu,<f>[30]</f></t> <t>xiikil li saa'us aawik'in chi junelik!</t>"}