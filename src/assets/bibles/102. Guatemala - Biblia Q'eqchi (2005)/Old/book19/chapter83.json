{"1": "<pb/><e>Xb'ich ut xsaalm laj Asaf.</e>", "2": "<pb/><t>At Qaawa', matkanaak chi ch'anch'o,</t> <t>matmemo'k taxaq ut mathilank chik!</t>", "3": "<t>Chak'e reetal chanru neke'xmululi rib' eb' li xik' neke'ilok aawe;</t> <t>eb' laj xik'il uuchinel aawe xe'xtaqsi xjolomeb'.</t>", "4": "<t>Neke'xk'uub' ch'a'ajkilal sa' muqmu chirix laatenamit,</t> <t>neke'xyoob' raaxiik' chirixeb' li sik'b'ileb' ru aab'aan:</t>", "5": "<t>“Kimqex -chankeb'-;</t> <t>qasachaqeb' ru sa' xyanqeb' li tenamit,</t> <t>mi'ab'imank chik li xk'ab'a'eb' laj Israel!”.</t>", "6": "<pb/><t>Jo'ka'in xe'k'uub'ank chi junaj ru xch'ooleb',</t> <t>xe'xk'amchi'i rib' chi xxik'b'al aawilb'al:</t>", "7": "<t>eb' li ralal xk'ajol aj Edom ut eb' laj Ismael,</t> <t>eb' laj Mohab ut eb' laj Hagar,</t>", "8": "<t>eb' laj Kebal, eb' laj Amón ut eb' laj Amalek,</t> <t>eb' laj Filistea rochb'eeneb' laj Tiro.</t>", "9": "<t>Eb' laj Asur ajwi' xe'xjunaji rib' rik'ineb',</t> <t>yookeb' chi xtenq'ankil eb' li ralal xk'ajol laj Lot.</t>", "10": "<pb/><t>Chab'aanu taxaq reheb' jo' xab'aanu reheb' laj Madián,<f>[195]</f></t> <t>jo' xab'aanu re laj Sísara ut laj Jabín chire li nima' Kisón.<f>[196]</f></t>", "11": "<t>Xe'sache'k ru aran Endor</t> <t>ut xe'kanaak cho'q xq'emal ru li ch'och'.</t>", "12": "<t>Chab'aanu aj tawi' reheb' laj k'amol xb'eheb'</t> <t>jo' xab'aanu re laj Oreb ut laj Seheb.<f>[197]</f></t> <t>Jo' xe'xk'ul laj Sébaj ut laj Salmuná,<f>[198]</f></t> <t>jo'kanaqeb' taxaq chixjunil li xninqaleb' ru winq.</t>", "13": "<t>Eb' a'an xe'xye: “Qachapaq cho'q qe li reechanihom li Yos!”.</t>", "14": "<pb/><t>At inYos, chak'eheb' chi k'ame'k xb'aan li muqyax,</t> <t>jo'kaqeb' ta li k'im li nachiq'leek xb'aan iq'.</t>", "15": "<t>Jo' li xam naxk'at li k'iche',</t> <t>jo' li raq'xam naxsacheb' li tzuul,</t>", "16": "<t>jo'kanaq taxaq naq chawaanilasiheb' rik'in laakaqsut-iq',</t> <t>chaxib'esiheb' rik'in li muqyax.</t>", "17": "<t>Kanab'eb' sa' xutaan chi junajwa</t> <t>re naq tate'xsik', at Qaawa'.</t>", "18": "<t>Che'kanaaq sa' xutaan</t> <t>ut numtajenaqeb' xxiw chi junelik;</t> <t>che'sachq xch'ool ut che'oso'q,</t>", "19": "<t>re naq te'xnaw naq laa'at li Qaawa',</t> <t>ka'ajwi' laa'at li Nimajwal Yos sa' xb'een chixjunil li ruuchich'och'.</t>"}