{"1": "<pb/><t>Aleluya! <pb/>Chek'e xloq'al li xk'ab'a' li Qaawa',</t> <t>chek'e xloq'al, ex aj k'anjel chiru,</t>", "2": "<t>laa'ex li nekexk'anjelak sa' rochoch li Qaawa',</t> <t>chi xneb'aalil li rochoch li qaYos.</t>", "3": "<t>Chenima ru li Qaawa' xb'aan xchaab'ilal;</t> <t>chek'e xloq'al rik'in b'ichank sa' xk'ab'a' li xrahom.</t>", "4": "<t>Li Qaawa' kixsik' ru laj Jakob cho'q re xjunes;</t> <t>kixsik' ru laj Israel cho'q reechanihom.</t>", "5": "<pb/><t>Ninnaw chi us naq jwal nim li Qaawa',</t> <t>nim xwankil li qaYos chiru chixjunileb' li jalanil yos.</t>", "6": "<t>Jo'nimal li nawulak chiru xb'aanunkil,</t> <t>naxb'aanu junsut junrub'el choxa,</t> <t>sa'atqeb' li palaw ut sa' chixjunileb' xchamal li ha'.</t>", "7": "<t>Naxtaqsiheb' li choql chalen chaq sa' xmaril li ruuchich'och';</t> <t>naxtaqla chaq li hab' rik'in raq'kaaq,</t> <t>ut narisi chaq li iq' sa' li k'uulanb'il wi' xb'aan.<f>[339]</f></t>", "8": "<pb/><t>Kixk'eheb' chi kamk li xb'een ralal xk'ajoleb' laj Ejiipt,</t> <t>jo'wi' chixjunileb' li xb'een ral li ketomq.</t>", "9": "<t>Xninqal eetalil ut sachb'ach'oolej kixtaqla aawik'in, at Ejiipt,</t> <t>chiru laj Parahón ut chixjunileb' laj k'anjel sa' rochoch.<f>[340]</f></t>", "10": "<t>Kixtiq'eb' li xninqal ru tenamit</t> <t>ut kixk'eheb' chi kamsiik li awab'ej jwal ninqeb' xwankil:</t>", "11": "<t>laj Sijón, awab'ej re Amor,</t> <t>laj Og, awab'ej re Basán,<f>[341]</f></t> <t>ut chixjunileb' li awab'ej re Kanahán.</t>", "12": "<t>Ut li xch'och'eb' kixk'e re li xtenamit,</t> <t>cho'q reechanihomeb' li ralal xk'ajol laj Israel.</t>", "13": "<pb/><t>At Qaawa', laak'ab'a' wank chi junelik</t> <t>ut maajoq'e tkanab'aaq xpatz'b'al laak'ab'a'.</t>", "14": "<t>Xb'aan naq li Qaawa' naxjolomi li xtenamit sa' tiikilal<f>[342]</f></t> <t>ut naruxtaana ru chixjunileb' laj k'anjel chiru.</t>", "15": "<t>Li xyoseb' li poyanam a'an yal oor ut plaat,</t> <t>yal xb'aanuhomeb' li winq.</t>", "16": "<t>Wank xtz'uumal reheb', ut ink'a' neke'aatinak;</t> <t>wankeb' xsa' ru, ut ink'a' neke'ilok;</t>", "17": "<t>wankeb' xxik, ut ink'a' neke'ab'ink,</t> <t>chi moko na'elk b'ayaq musiq' sa' reheb'.</t>", "18": "<t>Kama'aqeb' ajwi' a'an li xe'yiib'ank reheb',</t> <t>eb' li k'ojk'ookeb' xch'ool rik'ineb'.<f>[343]</f></t>", "19": "<pb/><t>Ex ralal xk'ajol laj Israel, cheloq'oni ru li Qaawa';</t> <t>ex ralal xk'ajol laj Aharón, cheloq'oni ru li Qaawa';</t>", "20": "<t>ex ralal xk'ajol laj Leví, cheloq'oni ru li Qaawa';</t> <t>laa'ex li nekexpaab'ank re li qaYos,</t> <t>cheloq'oni ru li Qaawa'.</t>", "21": "<t>Usilaatinanb'il taxaq li Qaawa' chalen toj Sión!</t> <t>A'an nahilank sa' li tenamit Jerusalén. <pb/>Aleluya!</t>"}