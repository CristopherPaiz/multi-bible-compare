{"1": "<pb/><e>Saalm re b'anyoxink.</e> <pb/><t>Chininq'ehiq sa' xk'ab'a' li Qaawa' chixjunil li ruuchich'och',</t>", "2": "<t>k'anjelanqex chiru li Qaawa' chi sa sa' leech'ool,</t> <t>jilonqex chi xk'atq: “Nim xloq'al li Yos”, cha'qex.</t>", "3": "<pb/><t>Chenawaq naq li Qaawa' a'an Yos,</t> <t>a'an kiyoob'tesink qe ut reho ajwi',</t> <t>laa'o li xtenamit,</t> <t>laa'o xkarneer k'aak'alenb'ilo xb'aan.</t>", "4": "<pb/><t>Okanqex sa' li okeb'aal toj chi xneb'aalil li rochoch</t> <t>rik'in yoxink ut loq'onink;</t> <t>yoxinqex chiru ut chenimaaq li xk'ab'a'!</t>", "5": "<pb/><t>Xb'aan naq jwal chaab'il li Qaawa',</t> <t>li xrahom wank chi junelik;<f>[230]</f></t> <t>li xtiikilal xch'ool wanq junq'e junq'e kutan.</t>"}