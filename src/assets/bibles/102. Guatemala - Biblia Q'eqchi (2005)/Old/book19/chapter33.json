{"1": "<pb/><t>Chexsaho'q ut chexb'ichanq sa' xk'ab'a' li Qaawa' jo'k'ihalex li nekexpaab'ank,</t> <t>xb'aan naq xk'ulub'eb' loq'onink li saqeb' ru xch'ool.</t>", "2": "<t>Chexyoxinq chiru li Qaawa' rik'in kitaar,</t> <t>chenimaaq xloq'al rik'in aarp li lajeeb' ru;</t>", "3": "<t>b'ichahomaq junaq ak' b'ich cho'q re a'an,</t> <t>tooch'omaq li wajb' chi chaab'il chi sahaq sa' eech'ool!</t>", "4": "<pb/><t>Xb'aan naq tz'aqal yaal li raatin li Qaawa',</t> <t>ut chixjunil li xb'aanuhom ub'elanb'il sa' xb'een li yaal.</t>", "5": "<t>A'an q'axal naxra li tiikil ch'oolej ut li yaal;</t> <t>nujenaq li ruuchich'och' rik'in xrahom li Yos.</t>", "6": "<t>Xb'aan raatin li Qaawa' ki'uxk li choxa;</t> <t>rik'in li xmusiq' kiyoob'tesiik chixjunil li wank chisa'.<f>[71]</f></t>", "7": "<t>Naxch'utub' xha'el li palaw kama' sa' junaq kuk,</t> <t>ut naxk'eheb' sa' xna'aj xk'ihaleb' xchamal li ha'.</t>", "8": "<pb/><t>Chixjunil li ruuchich'och' chixxiwaaq ru li Qaawa',</t> <t>chesiksiki eerib' chiru li wankex junsut junrub'el choxa.</t>", "9": "<t>Xb'aan naq ki'aatinak, ut jo'kan ki'uxk;</t> <t>ki'ok chi taqlank, ut kiyaalo'k chixjunil.</t>", "10": "<pb/><t>Li Qaawa' naxpo' li xk'uub'ahomeb' li xninqal ru tenamit,</t> <t>ut naxk'e chi maak'a' na'ok wi' li xk'a'uxeb' li poyanam.</t>", "11": "<t>Ab'an li xk'uub'ahom li Qaawa' xaqxo chi junelik;</t> <t>chixjunil li naxk'oxla wank junq'e junq'e kutan.</t>", "12": "<t>Us xaq re li tenamit li wank cho'q xYos li Qaawa',<f>[72]</f></t> <t>li tenamit sik'b'il ru cho'q reechanihom.</t>", "13": "<pb/><t>Li Qaawa' na'ilok chaq toj sa' choxa,</t> <t>ut naril chixjunileb' li poyanam:</t>", "14": "<t>toj sa' chaq li xloq'laj k'ojarib'aal</t> <t>naxka'ya jo'k'ihaleb' li wankeb' junsut junrub'el choxa.</t>", "15": "<t>A'an kiyiib'ank re li junjunq chi ch'oolej</t> <t>ut naxk'e reetal jo'ch'inal jo'nimal li neke'xb'aanu.</t>", "16": "<pb/><t>Moko nakole'k ta li awab'ej xb'aan naq numtajenaqeb' laj puub',</t> <t>chi moko taakole'q li kaw rib' xb'aan xnimal li xmetz'ew.</t>", "17": "<t>Maak'a' na'ok wi' li kawaay re li kolb'a ib';</t> <t>us ta q'axal nim li xkawilal, ink'a' truuq taakoloq.<f>[73]</f></t>", "18": "<pb/><t>Ab'an li Qaawa' naxk'aak'aleheb' li neke'xiwank ru,</t> <t>eb' li wankeb' royb'enihom rik'in li xrahom,</t>", "19": "<t>re naq te'kole'q chiru li kamk</t> <t>ut te'ch'oolaniiq sa' xkutankil li we'ej.</t>", "20": "<pb/><t>Laa'o kaw qach'ool rik'in li Qaawa':</t> <t>a'an laj tenq'ahom qe ut li xkolb'al qib'.</t>", "21": "<t>Rik'in a'an nasaho'k li qach'ool,</t> <t>k'ojk'o li qaanm rik'in li xloq'laj k'ab'a'!</t>", "22": "<t>Chahoy taxaq laarahom sa' qab'een, at Qaawa',</t> <t>jo' naq xaqxo aawik'in li qoyb'enihom.</t>"}