{"1": "<pb/><e>Xsaalm laj Salomón.</e> <pb/><t>At inYos, chak'e taxaq xna'leb' li awab'ej ut tiikaq ru xch'ool</t> <t>jo' naq laa'at tiik ru laach'ool.</t>", "2": "<t>Chixjolomi taxaq laatenamit sa' tiikilal,</t> <t>ut eb' li neb'a' chixb'eresiheb' sa' xyaalalil.</t>", "3": "<t>Eb' li tzuul ut eb' li b'ool te'xk'am ta chaq</t> <t>li tuqtuukilal ut tiikilal re li tenamit.</t>", "4": "<t>Chixkol taxaq eb' li neb'a',</t> <t>chixtenq'aheb' li toq'ob'eb' ru</t> <t>ut chixsachaq xwankil li narahob'tesink reheb'.</t>", "5": "<pb/><t>Wanqaq chi junelik kama' li saq'e,</t> <t>jo'kaq li po junq'e junq'e kutan.</t>", "6": "<t>Kama'aq li hab' li nat'ane'k sa' xb'een li pim,</t> <t>kama'aq li xchu'ke li nat'aqresink re li ch'och'.</t>", "7": "<t>Chi'atz'umaq li tiikil ch'oolej</t> <t>naq wanq chi awab'ejil;</t> <t>k'ajo'aq li tuqtuukilal jo' najtil twanq li po sa' xb'een li ruuchich'och'.</t>", "8": "<t>Chiwanq xwankil chalen sa' li palaw toj sa' li palaw jun chik,</t> <t>chalen sa' li nima' Éwfrates toj sa' xmaril li ruuchich'och'.<f>[151]</f></t>", "9": "<t>Chiru a'an chixk'utzub' rib' li Mama' Xul,<f>[152]</f></t> <t>ut eb' li xik' neke'ilok re che'xlow li pojtz'.</t>", "10": "<t>Eb' li awab'ej re Tarsis ut li wankeb' sa' xyi li palaw</t> <t>che'xk'ameb' chaq xsimaatan.</t> <t>Eb' li awab'ej re Sabá ut Sebá che'xk'e xtojeb'.</t>", "11": "<pb/><t>Chixjunileb' li awab'ej che'xwiq'ib' rib' chiru a'an,</t> <t>ut chixjunileb' li tenamit che'k'anjelaq chiru.</t>", "12": "<t>Xb'aan naq a'an taakoloq re li neb'a' li yo chi tz'aamank,</t> <t>a' li toq'ob' ru li ink'a' natenq'aak xb'aan anihaq.</t>", "13": "<t>Taaruxtaana ruheb' li neb'a' ut li wankeb' sa' rajb'al ru;</t> <t>tixkoleb' xyu'am li q'axal ra wankeb'.</t>", "14": "<t>A'an taa'isinq reheb' sa' li raasa ut li rahob'tesiik,</t> <t>xb'aan naq k'ajo' xloq'al li xyu'ameb' chiru a'an.</t>", "15": "<pb/><t>Jo' najtil yo'yooq li awab'ej, chik'ehe'q re li oor nachalk Sabá;</t> <t>ink'a' chich'anab'aaq tijok chirix,</t> <t>ut usilaatinanb'ilaq li xk'ab'a' chixjunil li kutan.</t>", "16": "<t>Numtajenaqaq li awimq sa' ruuchich'och',</t> <t>heetanqeb' sa' xb'eeneb' li loq'laj tzuul;</t> <t>chi'uuchinq ut chituxmeq li ch'och' kama' li tzuul Líbano,</t> <t>chiwanq triiw kama' li pim sa' li tzuultaq'a.</t>", "17": "<t>Usilaatinanb'il taxaq xk'ab'a' chi junajwa</t> <t>ut wanqaq chi junelik kama' li saq'e!</t> <t>Osob'tesinb'ileb' taxaq chixjunileb' li tenamit sa' xk'ab'a' a'an.</t> <t>“Us xaq re”, cha'qeb' taxaq chixjunil li ruuchich'och'.</t>", "18": "<pb/><t>Usilaatinanb'il taxaq li Qaawa', xYos laj Israel:</t> <t>ka'ajwi' A'an nab'aanunk re sachb'ach'oolej!</t>", "19": "<t>Usilaatinanb'il taxaq li xloq'laj k'ab'a' chi junelik;</t> <t>chinujaq taxaq chixjunil li ruuchich'och' rik'in xloq'al!</t> <t>Jo'kan taxaq, jo'kan taxaq!</t>", "20": "<pb/>Arin neke'raqe'k eb' li xtij laj David, ralal laj Jesé."}