{"1": "<pb/><e>Re li xjolomileb' laj b'ichanel. Xsaalm ut xb'ich laj David.</e>", "2": "<pb/><t>At qaYos, aak'ulub' li loq'oniik arin Si√≥n,</t> <t>tento xk'eeb'al aawe li k'aru xqayeechi'i,</t>", "3": "<t>xb'aan naq laa'at nakawab'i li qatij. <pb/>Chak'atq laa'at neke'jilok</t> <t>chixjunileb' li xe'tawak sa' li maak.</t>", "4": "<t>Us ta nanumtaak li maa'usilal sa' qab'een,</t> <t>ab'an laa'at nakakuy, nakasach chixjunil.</t>", "5": "<t>Us xaq re li sik'b'il ru aab'aan,</t> <t>a' li nakak'am aawik'in re taawanq sa' laamuheb'aal.</t> <t>Chisaho'q sa' qach'ool rik'in li saa'us wank sa' laajunkab'al,</t> <t>rik'in li loq'laj eechej wank sa' laawochoch.</t>", "6": "<pb/><t>At qaYos, aj Kololat qe,</t> <t>laa'at nakasume li qatij rik'in sachb'ach'oolej.</t> <t>Aawik'in k'ojk'ookeb' xch'ool li wankeb' sa' xmaril li ruuchich'och'</t> <t>jo' ajwi' li wankeb' chire li palaw, toj chi najt.</t>", "7": "<pb/><t>Laa'at nakatxaqab'ank reheb' li tzuul sa' xna'ajeb'</t> <t>rik'in laametz'ew ut li xnimal laawankil;</t>", "8": "<t>laa'at nakatch'anab'ank re xyaab' li palaw,</t> <t>li xyaab' li xkawil oq li palaw</t> <t>jo' ajwi' li poqoqij ib' neke'xb'aanu li tenamit.</t>", "9": "<t>Eb' li wankeb' sa' xmaril li ruuchich'och'</t> <t>k'ajo'eb' xxiw xb'aaneb' laasachb'ach'oolej;</t> <t>neke'b'ichank rik'in sahil ch'oolej</t> <t>jo'k'ihaleb' li wankeb' sa' releb'l ut rokeb'l li saq'e.</t>", "10": "<t>Laa'at nokolaawil li ch'och' ut nakat'aqres:</t> <t>k'ajo' naq nakak'e chi chaab'ilo'k!<f>[134]</f></t> <t>Li roq xnima' li Yos nujenaq chi ha' naq naxik,</t> <t>laa'at nakakawresi li awimq. <pb/>Jo'ka'in naq nakakawresi:</t>", "11": "<t>nakat'aqres li xna'aj li awimq,</t> <t>nakamuri li t'ort'ookil ch'och',</t> <t>nakaq'unob'resi rik'in li hab'</t> <t>ut nakawosob'tesi chixjunil li natuxmek.</t>", "12": "<t>Nakasahob'resi li chihab' rik'in laasimaatan;</t> <t>laanums naxhoy li saa'us ut li chaab'il eechej.</t>", "13": "<t>Naraxo' ru li pim sa' li chaqich'och',</t> <t>neke'b'ichank li tzuul xb'aan sahil ch'oolej;</t>", "14": "<t>eb' li na'ajej pach'aya' ru neke'xtiqib' rib' rik'ineb' li ketomq,</t> <t>chiru li roq taq'a xiikil li awimq:</t> <t>k'ajo' li sahil ch'oolej ut li b'ichank!</t>"}