{"1": "<pb/><t>Charaq aatin chiwix, at Qaawa', ut chinaakol</t> <t>chiruheb' li tenamit a'in ink'a' useb' xch'ool;</t> <t>kolin chiru laj tik'ti' ut laj b'alaq'.</t>", "2": "<t>Laa'at linYos ut laj k'aak'alehom we:</t> <t>k'a'ut naq xinaatz'eqtaana?</t> <t>K'a'ut naq ra sa' li waanm?</t> <t>Q'axal rahob'tesinb'ilin xb'aan li xik' na'ilok we.</t>", "3": "<t>Chataqla chaq laakutan laasaqenk ut li yaal:</t> <t>a'aneb' taxaq te'b'eresinq we</t> <t>ut tine'xk'am toj sa' laaloq'laj tzuul,</t> <t>toj sa' laaloq'laj muheb'aal.</t>", "4": "<t>Toja' naq tinwulaq sa' laa'artal,</t> <t>rub'el laawoq, at Yos li nakatk'ehok xsahil inch'ool.</t> <t>Tinnima aawu rik'in aarp,</t> <t>at Qaawa', at inYos.</t>", "5": "<pb/><t>K'a'ut naq ninyot'e'k ut ch'i'ch'i' wankin?</t> <t>Li woyb'enihom wank rik'in li Yos;</t> <t>laa'in toj tinloq'on ru:</t> <t>a'an laj Kolol we, a'an linYos!</t>"}