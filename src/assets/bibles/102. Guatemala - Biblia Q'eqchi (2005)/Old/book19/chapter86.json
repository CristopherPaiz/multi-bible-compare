{"1": "<pb/><e>Xtij laj David.</e> <pb/><t>At Qaawa', chinaawab'i taxaq ut chinaasume chaq</t> <t>xb'aan naq q'axal toq'ob' wu ut neb'a'in.</t>", "2": "<t>Chinaatenq'a taxaq xb'aan naq nakatinra.</t> <t>Laa'at linYos,</t> <t>chinaakol taxaq laa'in aj k'anjel chawu</t> <t>xb'aan naq kaw inch'ool aawik'in.</t>", "3": "<pb/><t>At Qaawa', chawuxtaana wu:</t> <t>chi q'eq ut chi kutan ninpatz' laak'ab'a'.</t>", "4": "<t>Chak'e taxaq xsahil inch'ool:</t> <t>laa'in aj k'anjel chawu</t> <t>ut nintz'aamank nin'elajink chawu.</t>", "5": "<t>Q'axal chaab'ilat, at Qaawa',</t> <t>ut aj kuyulat maak;</t> <t>makach'in xnimal laawuxtaan</t> <t>sa' xb'eeneb' li neke'tijok chawu.</t>", "6": "<pb/><t>At Qaawa', chawab'i taxaq lintij,</t> <t>chasume chaq li nintz'aama chawu.</t>", "7": "<t>Naq wankin sa' rahilal, ninyaab'a laak'ab'a',</t> <t>xb'aan naq nakawab'i lintz'aamahom.</t>", "8": "<t>Ani ta chik jo' laa'at sa' xyanqeb' chixjunileb' li yos?</t> <t>Maajun nab'aanunk re jo' li nakab'aanu laa'at!</t>", "9": "<pb/><t>At Qaawa', laa'at xayiib' chixjunileb' li tenamit,</t> <t>ut eb' a'an tule'xwiq'ib' rib' chawu:</t> <t>te'chalq chi xk'eeb'al xloq'al laak'ab'a'.<f>[199]</f></t>", "10": "<t>Xb'aan naq k'ajo' xnimal aawankil:</t> <t>laa'at nakatb'aanunk sachb'ach'oolej;</t> <t>ka'jat wi' li yo'yookil Yos!</t>", "11": "<pb/><t>Chak'ut taxaq chiwu laab'e, at Qaawa',</t> <t>re naq tinwanq sa' xyaalal;</t> <t>chak'e taxaq naq junes a'in tinsik':</t> <t>xpaab'ankil ut roxloq'inkil laaloq'laj k'ab'a'.</t>", "12": "<t>At Qaawa', at inYos, ninyoxink chawu chi anchal linch'ool</t> <t>ut junelik tink'e xloq'al laak'ab'a',</t>", "13": "<t>xb'aan naq jwal nim linraab'al aab'aan:</t> <t>laa'at xatkolok we chiru li kamk.</t>", "14": "<pb/><t>At inYos, wankeb' q'etq'et li te'raj numtaak sa' inb'een;</t> <t>jun ch'uuteb' ink'a' useb' xch'ool yookeb' xk'uub'ankil inkamsinkil<f>[200]</f></t> <t>ut ink'a' nakate'xk'e sa' xnaq' ruheb'.</t>", "15": "<t>Ab'an laa'at, at Qaawa',</t> <t>laa'at jun Yos aj uxtaan ut chaab'ilat,</t> <t>ink'a' nakatjosq'o'k sa' junpaat,</t> <t>numtajenaq b'an laarahom ut li xtiikilal laach'ool:</t>", "16": "<t>chawil taxaq xtoq'ob'aal wu.</t> <t>Chak'e taxaq inkawilal ut chinaakol:</t> <t>laa'in aj k'anjel chawu.</t>", "17": "<t>Chak'e we junaq reetalil laawusilal,</t> <t>re naq eb' li xik' neke'ilok we te'ril ut te'kanaaq sa' xutaan,</t> <t>xb'aan naq laa'at laj tenq'ahom we ut laj k'ojob'anel linch'ool.</t>"}