{"1": "<pb/><e>Re li xjolomileb' laj b'ichanel. Rik'in xolb' ut aarp. Xsaalm laj David.</e>", "2": "<pb/><t>At Qaawa',</t> <t>chi anchal linch'ool twaj xnimankil laak'ab'a',</t> <t>tinpuktesi resil eb' li xninqal ru aab'aanuhom.</t>", "3": "<t>At Nimajwal Yos, twaj xyeeb'al aawe li xsahil linch'ool,</t> <t>twaj xb'ichankil aawu re xnimankil aaloq'al.</t>", "4": "<pb/><t>Eb' li xik' neke'ilok we xe'q'ajk chirixeb',</t> <t>xe't'ane'k ut xlaje'oso'k chawu.</t>", "5": "<t>Xb'aan naq xinaakol sa' li raqb'a aatin,</t> <t>xachunub' aawib' sa' laak'ojarib'aal,</t> <t>laa'at li nakatraqok aatin sa' tiikilal.</t>", "6": "<t>Xaq'useb' li tenamit</t> <t>ut xasach ru li ink'a' useb' xch'ool;</t> <t>xasacheb' xk'ab'a' chi junajwa.</t>", "7": "<t>Eb' li xik' neke'ilok aawe xlaje'oso'k:</t> <t>maak'a' chik xpatz'b'aleb' anaqwan;</t> <t>xajuk' xwankileb' li xtenamit,</t> <t>ut xe'kanaak chi po'lemil chi junajwa.</t>", "8": "<pb/><t>Li Qaawa' na'awab'ejink chi junelik,</t> <t>naxk'uub' li xk'ojarib'aal re li raqb'a aatin.</t>", "9": "<t>Naraqok aatin sa' tiikilal sa' xb'een li ruuchich'och',</t> <t>sa' xyaalalil naxb'eresiheb' li tenamit.</t>", "10": "<t>Li Qaawa' naxk'aak'ale li rahob'tesinb'ileb',</t> <t>a'an li nak'aak'alenk reheb' sa' xq'ehil li rahilal.<f>[20]</f></t>", "11": "<pb/><t>Aawik'in taxaq kawaqeb' xch'ool chixjunil li neke'nawok laak'ab'a',</t> <t>xb'aan naq ink'a' nakakanab'eb' xjunes li neke'sik'ok aawe, at Qaawa'.</t>", "12": "<t>B'ichahomaq xloq'al li Qaawa' li nak'ojlaak aran Sión,</t> <t>puktesihomaq resil li xninqal ru xb'aanuhom sa'atqeb' li tenamit.</t>", "13": "<t>Xb'aan naq jultik re li neke'kamsink ras riitz'in,</t> <t>ut ink'a' nasachk sa' xch'ool li xyaab' xkuxeb' li toq'ob'eb' ru.</t>", "14": "<pb/><t>At Qaawa', chawuxtaana wu,</t> <t>chawil taxaq li rahilal wankin wi' xb'aaneb' li xik' neke'ilok we;</t> <t>chinaawisi taxaq rub'el xwankil li kamk,</t>", "15": "<t>re naq tinpuktesi resil laawusilal sa' rokeb'aal li tenamit Jerusalén,</t> <t>ut tinninq'ehi naq laa'at xinaakol.</t>", "16": "<pb/><t>Eb' li tenamit xe'sub'e'k sa' li jul ke'xyiib',</t> <t>ut eb' li roq xe't'il sa' li ra'al ke'xmuq.</t>", "17": "<t>Li Qaawa' xk'ut rib' ut xraqok aatin:</t> <t>xb'ach'le rib' laj maak sa' li xb'aanuhom li ruq'.</t>", "18": "<t>Xikaqeb' sa' xb'alb'a li ink'a' useb' xna'leb',</t> <t>chixjunileb' li tenamit li kisachk li Yos sa' xch'ooleb'!</t>", "19": "<t>Xb'aan naq A'an ink'a' nasachk li neb'a' sa' xch'ool chi junelik;</t> <t>maajoq'e taakanaaq chi maak'a' rajb'al li royb'enihomeb' li toq'ob'eb' ru.</t>", "20": "<pb/><t>Waklin, at Qaawa', ut minumtaak li winq sa' aab'een,</t> <t>chiraqmanq aatin sa' xb'eeneb' li tenamit chawu laa'at.</t>", "21": "<t>Oksiheb' xxiw, at Qaawa';</t> <t>che'xtawaq ru chixjunileb' li poyanam</t> <t>naq yal winqeb' ut maak'a'eb' xwankil.</t>"}