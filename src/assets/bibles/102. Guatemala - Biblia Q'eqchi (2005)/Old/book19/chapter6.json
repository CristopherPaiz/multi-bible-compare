{"1": "<pb/><e>Re li xjolomileb' laj b'ichanel. Rik'ineb' li wajb' waqxaqitq li ru. Xsaalm laj David.</e>", "2": "<pb/><t>At Qaawa', minaaq'us chi yo laajosq'il,</t> <t>minaak'e chi xtojb'al linmaak naq nikinaak'ahi.<f>[12]</f></t>", "3": "<t>Chawuxtaana taxaq wu, at Qaawa',</t> <t>xb'aan naq yo chi lajk linmetz'ew;</t> <t>chinaak'irtasi taxaq, at Qaawa':</t> <t>b'oq'inb'il aj chik linb'aqel.</t>", "4": "<t>K'ajo' naq namayok li waanm!</t> <t>A'ut laa'at, at Qaawa', toj jo'q'e tinaawab'i?</t>", "5": "<pb/><t>Sutq'in chaq, at Qaawa', ut cholaakol linyu'am,</t> <t>chinaakol taxaq xb'aan xnimal laawuxtaan.</t>", "6": "<t>Xb'aan naq ink'a' chik nakate'xk'oxla eb' li xe'kamk:</t> <t>ani taaruuq chi xnimankil aaloq'al sa' xna'ajeb' li kamenaq?<f>[13]</f></t>", "7": "<pb/><t>Lub'jenaqin chi tz'uyink,</t> <t>nab'ut'irk linwarib' rajlal q'oqyink,</t> <t>nint'aqresi linch'aat rik'in xya'al wu.</t>", "8": "<t>Xe'sipo'je'k li rix wu xb'aan xmay linch'ool,</t> <t>ink'a' chik nin'ilok xb'aaneb' li xik' neke'ilok we.</t>", "9": "<pb/><t>Elenqex chink'atq, ex aj b'aanuhom maa'usilal;<f>[14]</f></t> <t>li Qaawa' xrab'i naq yookin chi yaab'ak.</t>", "10": "<t>Li Qaawa' xrab'i lintij,</t> <t>li Qaawa' xsume chaq linpatz'om.</t>", "11": "<t>Chixjunileb' li xik' neke'ilok we</t> <t>xutaanal te'xk'ul chi k'ajo'eb' xxiw;</t> <t>che'eleliq sa' junpaat xb'aaneb' xxutaan.</t>"}