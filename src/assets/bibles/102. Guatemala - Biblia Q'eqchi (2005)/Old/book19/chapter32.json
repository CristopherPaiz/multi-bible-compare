{"1": "<pb/><e>Xk'utum laj David.</e> <pb/><t>Us xaq re li kuyb'il xmaak,</t> <t>a' li xsachmank chixjunil li xmaakob'k wi'!</t>", "2": "<t>Us xaq re li maak'a' b'alaq'ik rik'in</t> <t>ut maak'a' xmaak chiru li Qaawa'.<f>[69]</f></t>", "3": "<pb/><t>Naq xinkanaak chi ch'anch'o,</t> <t>xe'ok chi lajk linb'aqel;</t> <t>k'ajo' naq xinyaab'ak rajlal kutan!</t>", "4": "<t>Xb'aan naq x'aalo' laawuq' sa' inb'een chi q'eq ut chi kutan;</t> <t>xin'ok chi chaqik jo' naxk'ul li ch'och' sa' li saq'ehil.</t>", "5": "<pb/><t>Xinch'olob' linmaak chawu ut maak'a' xinmuq:</t> <t>“Tinxooto linmaa'usilal chiru li Qaawa'”, chankin.</t> <t>Ut laa'at xakuy xasacheb' linmaak,</t> <t>xinaakuy sa' chixjunil li xinmaakob'k wi'.<f>[70]</f></t>", "6": "<pb/><t>Jo'kan naq chixjunileb' laj paab'anel neke'xyaab'a laak'ab'a'</t> <t>sa' xhonalil li xnimal rahilal;</t> <t>us ta k'ajo' li b'ut' taachalq sa' xb'eeneb',</t> <t>ab'anan ink'a' te'tawe'q xb'aan.</t>", "7": "<t>Laa'at li xkolb'al wib',</t> <t>laj tenq'ahom we sa' li rahilal:</t> <t>wankat chinsutam re intenq'ankil.</t>", "8": "<pb/><t>“Tatintzol, tink'ut chawu li b'e li tento taak'am, chan li Qaawa';</t> <t>junelik yooqin chawilb'al naq tatinb'eres.</t>", "9": "<t>Moko jo'kaqat ta li kawaay malaj li b'uur:</t> <t>chixjunileb' a'an maak'a'eb' xna'leb';</t> <t>na'ajmank ru li k'aam ut li ch'iich' sa' reheb'</t> <t>re te'tuulanob'resiiq;</t> <t>wi ut ink'a', moko te'jiloq ta chaq aawik'in”.</t>", "10": "<pb/><t>K'ajo' li rahilal wank sa' xb'een li ink'a' us xna'leb';</t> <t>a'ut li kaw xch'ool rik'in li Qaawa'</t> <t>a' li xrahom li Yos nasutuk re.</t>", "11": "<t>Chisaho'q sa' eech'ool rik'in li Qaawa',</t> <t>b'ichanqex laa'ex li nekexpaab'ank;</t> <t>japomaq eere xb'aan nimla sahilal</t> <t>jo'k'ihalex li tiik ru leeyu'am!</t>"}