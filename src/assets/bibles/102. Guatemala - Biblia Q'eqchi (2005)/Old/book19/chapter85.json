{"1": "<pb/><e>Re li xjolomileb' laj b'ichanel. Xsaalm eb' li ralal xk'ajol laj Kor√©.</e>", "2": "<pb/><t>At Qaawa', k'ajo' laachaab'ilal rik'in laana'aj!</t> <t>Xak'e wi' chik xkawub' xch'ool laj Jakob.</t>", "3": "<t>Xakuy xmaakeb' laatenamit</t> <t>ut xasach chi junajwa chixjunil li kimaakob'k wi'.</t>", "4": "<t>Xawisi laajosq'il sa' qab'een</t> <t>ut xasach sa' laawaanm li xpo'ik aach'ool.</t>", "5": "<pb/><t>At Qaawa' aj kolol qe, choohaakol wi' chik anaqwan,</t> <t>ch'anab' wan laajosq'il sa' qab'een.</t>", "6": "<t>Ma junelik tab'i' yooq laajosq'il sa' qab'een?</t> <t>Ma po'pooq laach'ool qik'in junelik q'e kutan?</t>", "7": "<t>Ma ink'a' taak'e wi' chik qayu'am</t> <t>re naq tsaho'q xch'ool laatenamit aawik'in?</t>", "8": "<t>Chak'ut taxaq chiqu laawuxtaan</t> <t>ut choohaatenq'a taxaq, at Qaawa'!</t>", "9": "<pb/><t>Twab'i k'aru tixye li Qaawa':</t> <t>li Yos tixjultika li tuqtuukil usilal</t> <t>cho'q re li xtenamit ut eb' li neke'rahok re,</t> <t>re naq ink'a' te'sutq'iiq wi' chik</t> <t>chi xb'aanunkil li jo'maajo'il na'leb'.</t>", "10": "<t>Nach' chik wank li kolb'a ib'</t> <t>cho'q reheb' li neke'paab'ank re;</t> <t>li xloq'al li Qaawa' taahilanq sa' qana'aj.</t>", "11": "<pb/><t>Li rahok ut li yaal xule'xtaw rib',</t> <t>li tiikilal ut li tuqtuukilal xule'xq'alu rib'eb';</t>", "12": "<t>li yaal taatuxmeq sa' ruuchich'och'</t> <t>ut li tiikil ch'oolej taakub'eeq chaq sa' choxa.</t>", "13": "<t>A' ajwi' li Qaawa' taak'ehoq qasahilal;</t> <t>k'ajo' naq taa'uuchinq li qach'och'!</t>", "14": "<t>K'amolb'ehaq li tiikilal chiru li Qaawa',</t> <t>re xkawresinkil li b'e chiru.</t>"}