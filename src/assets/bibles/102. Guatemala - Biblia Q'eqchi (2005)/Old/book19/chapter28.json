{"1": "<pb/><e>Xsaalm laj David.</e> <pb/><t>At Qaawa', yookin chi xyaab'ankil laak'ab'a';</t> <t>at insaqoonak,</t> <t>chawab'i taxaq xyaab' linkux.</t> <t>Mare anchal laa'inaq jun chi xik sa' jul,</t> <t>wi ink'a' tinaawab'i chaq, at inYos.</t>", "2": "<t>Chawab'i taxaq xyaab' lintij naq japjo we chab'oqb'al,</t> <t>naq ninterq'usi li wuq' sa' xjayal laaloq'laj ochoch.</t>", "3": "<pb/><t>Minaasaapu rochb'eeneb' li ink'a' useb' xch'ool,</t> <t>chi moko rochb'eeneb' laj b'aanuhom maa'usilal,</t> <t>eb' li neke'xpak' xsahilaleb' xch'ool rik'ineb' li ras riitz'in,</t> <t>ab'an a' chik li b'alaq'il wank sa' raanmeb'.</t>", "4": "<t>At Qaawa', chak'e reheb' li xk'ulub' li xb'aanuhomeb',</t> <t>a' yaal chanru li maa'usilal xe'xb'aanu;<f>[62]</f></t> <t>chaq'ajkamuheb' jo' chanru li xb'aanuhomeb',</t> <t>chak'e reheb' li xk'ulub'eb'.</t>", "5": "<t>Xb'aan naq ink'a' neke'xk'e sa' xch'ool</t> <t>jo'nimal li kixb'aanu li Qaawa',</t> <t>a'eb' li xninqal ru xb'aanuhom:</t> <t>mikuye'k xmaakeb' ut che'sache'q chi junajwa.</t>", "6": "<pb/><t>Usilaatinanb'il taxaq li Qaawa' li x'ab'ink re lintij!</t>", "7": "<t>Li Qaawa' a'an linkawilal ut li xkolb'al wib';</t> <t>k'ojk'o linch'ool rik'in, ut A'an xinxtenq'a:</t> <t>k'ajo' naq nasaho'k li waanm!</t> <t>Rik'in linb'ich tinyoxinq ut tinloq'oni ru.</t>", "8": "<pb/><t>Li Qaawa' a'an xkawilal li xtenamit,</t> <t>aj kuutum ut aj kolol re li sik'b'il ru xb'aan.</t>", "9": "<t>Chakol taxaq laatenamit, at Qaawa',</t> <t>chawosob'tesiheb' taxaq laawalal aak'ajol;</t> <t>chach'oolaniheb' ut chab'eresiheb' chi junelik.</t>"}