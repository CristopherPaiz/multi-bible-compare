{"1": "<pb/><t>Us xaq reheb' li wankeb' sa' tiikilal</t> <t>ut neke'b'eek jo' chanru xchaq'rab' li Qaawa'.</t>", "2": "<t>Us xaq reheb' li neke'xpaab' li xtaqlahom</t> <t>ut neke'xsik' li Yos chi anchaleb' xch'ool:</t>", "3": "<t>eb' li ink'a' neke'b'aanunk maa'usilal,</t> <t>neke'xtaaqe b'an li xb'e li Qaawa'.<f>[320]</f></t>", "4": "<t>Laa'at xak'e chi nawe'k laachaq'rab'</t> <t>re naq taapaab'aaq chi tz'aqal re ru.</t>", "5": "<t>Us rajan naq kawaq inch'ool sa' laab'e</t> <t>re naq tinpaab' chixjunil laataqlahom.</t>", "6": "<t>Jo'kan naq maak'a' k'aru tinxutaanaq wi',</t> <t>wi tink'e inch'ool chirix laachaq'rab'.</t>", "7": "<t>Wi taak'ut chiwu laawaatin,</t> <t>tinyoxinq chawu chi anchal li waanm.</t>", "8": "<t>Twaj xpaab'ankil chixjunil laachaq'rab';</t> <t>minaakanab' injunes, at Qaawa'.</t>", "9": "<t>Chanru naq li saaj al taawanq sa' xyaalalil?</t> <t>Ka'ajwi' rik'in xpaab'ankil laawaatin.</t>", "10": "<t>Chi anchal linch'ool nakatinsik', at Qaawa';</t> <t>minaakanab' chi xq'etb'al laachaq'rab'.</t>", "11": "<t>Xink'uula sa' li waanm laayeechi'om</t> <t>re naq ink'a' tinmaakob'q chawu.</t>", "12": "<t>Usilaatinanb'ilat taxaq, at Qaawa';</t> <t>chak'ut taxaq chiwu laachaq'rab'.</t>", "13": "<t>Rik'in xtz'uumal we tinpuktesi resil</t> <t>chixjunil li aatin yeeb'il aab'aan.</t>", "14": "<t>Q'axal chik nasaho'k sa' li waanm chi xpaab'ankil laawaatin</t> <t>chiru naq wank chixjunil linb'ihomal.</t>", "15": "<t>Twaj xk'oxlankil chi us xyaalalil laataqlahom,</t> <t>ut xk'eeb'al reetal b'ar wank laab'e.</t>", "16": "<t>Rik'in laachaq'rab' nasaho'k li waanm;</t> <t>ink'a' taasachq sa' inch'ool laaloq'laj aatin.</t>", "17": "<t>Chawil taxaq xtoq'ob'aal ru laj k'anjel chawu, ut tinyo'yooq:</t> <t>k'ajo' naq tinpaab' laaloq'laj aatin.</t>", "18": "<t>Chate taxaq xsa' li wu</t> <t>re naq tinka'ya li xloq'al laachaq'rab'.</t>", "19": "<t>Yal aj numelin arin sa' ruuchich'och';</t> <t>maamuq chiwu laataqlahom.<f>[321]</f></t>", "20": "<t>K'ajo' naq naxamnak li waanm</t> <t>re xtawb'al xyaalal laachaq'rab' chi junelik.</t>", "21": "<t>Laa'at nakaq'useb' li q'etq'eteb';</t> <t>maa'usilaatinanb'ileb' aab'aan li neke'tz'eqtaanank re laachaq'rab'.</t>", "22": "<t>Chinaakol taxaq chiruheb' li neke'hob'ok ut neke'tz'eqtaanank we,</t> <t>xb'aan naq xinpaab' laataqlahom.</t>", "23": "<t>Us ta te'k'uub'anq rahilal chiwix li wankeb' xwankil,</t> <t>ab'an laj k'anjel chawu junes chirix laataqlahom yooq chi k'oxlak.</t>", "24": "<t>Laawaatin nak'ehok xsahil linch'ool;</t> <t>a'an tz'aqal naxk'e inna'leb', at Qaawa'.</t>", "25": "<t>Yo chi sub'e'k sa' li pojtz' linyu'am,</t> <t>chak'e wi' chik linyu'am jo' xayeechi'i we.</t>", "26": "<t>Xinch'olob' chawu chanru linna'leb', ut xinaasume;</t> <t>chak'ut taxaq chiwu k'aru nakawaj.</t>", "27": "<t>Chak'e taxaq inna'leb' chirix laachaq'rab',</t> <t>xb'aan naq twaj xk'oxlankil rix eb' li sachb'ach'oolej xab'aanuhatq.</t>", "28": "<t>K'ajo' naq ninyaab'ak xb'aan xrahil linch'ool:</t> <t>chak'ojob' taxaq li waanm jo' chanru laawaatin.</t>", "29": "<t>Chinaanajtob'resi taxaq rik'in li b'e ink'a' us;</t> <t>xb'aan xnimal aawuxtaan chak'e we laachaq'rab'.</t>", "30": "<t>Xinsik' xb'ehil li tiikilal</t> <t>ut k'ojk'o li waanm rik'in laak'uub'ahom.</t>", "31": "<t>K'ajo' naq xinpaab' chixjunil laawaatin:</t> <t>minaakanab' sa' xutaan, at Qaawa'.</t>", "32": "<t>Tink'e inch'ool chi xpaab'ankil laachaq'rab',</t> <t>xb'aan naq laa'at nakak'ojob' li waanm.</t>", "33": "<t>At Qaawa', chak'ut taxaq chiwu xpaab'ankil laachaq'rab':</t> <t>twaj tinpaab' toj tixto sa' roso'jik.</t>", "34": "<t>Chak'e taxaq inna'leb' ut tinb'aanu li nakawaj;</t> <t>chi anchal linch'ool tinpaab' laataqlahom.</t>", "35": "<t>Chinwanq taxaq jo' naxye laachaq'rab',</t> <t>xb'aan naq rik'in a'an nak'ojlaak li waanm.</t>", "36": "<t>Tenq'ahin chi xk'eeb'al inch'ool chirix laawajom;</t> <t>ink'a' taxaq chinsik' li b'ihomal sa' b'alaq'.</t>", "37": "<t>Chak'e taxaq naq ink'a' tink'e reetal li maak'a' na'ok wi',</t> <t>ut chak'e inyu'am rik'in laawaatin.</t>", "38": "<t>Chab'aanu re laj k'anjel chawu li k'aru xaye,</t> <t>a' li xayeechi'i reheb' li neke'paab'ank aawe.</t>", "39": "<t>Chinaakol taxaq chiru li hob'e'k li naxk'e inxiw,</t> <t>xb'aan naq q'axal chaab'il chixjunil laak'uub'ahom.</t>", "40": "<t>Chak'e reetal chanru naq nawataw xnawb'al laachaq'rab',</t> <t>ut chak'e inyu'am sa' xk'ab'a' li xtiikilal laach'ool.</t>", "41": "<t>Chintz'aqonq, at Qaawa', rik'in laawuxtaan</t> <t>ut li kolb'a ib' li xayeechi'i we.</t>", "42": "<t>Chi jo'kan tinruuq chi xsumenkil li nahob'ok we,</t> <t>xb'aan naq k'ojk'o li waanm rik'in laawaatin.</t>", "43": "<t>Maawisi taxaq chi xtz'uumal we laawaatin li tz'aqal yaal,</t> <t>xb'aan naq kaw linch'ool chi royb'eninkil laak'uub'ahom.</t>", "44": "<t>Twaj tinpaab' laachaq'rab' chi junelik,</t> <t>junq'e junq'e kutan, at Qaawa'.</t>", "45": "<t>Twaj tinb'eeq chi maak'a'aq ink'a'uxl,</t> <t>xb'aan naq nink'e inch'ool chi xsik'b'al laawajom.</t>", "46": "<t>Tinch'olob' xyaalal laachaq'rab' chiruheb' li awab'ej,</t> <t>ut ink'a' tinkanaaq sa' xutaan.</t>", "47": "<t>Q'axal taasaho'q linch'ool rik'ineb' laachaq'rab';</t> <t>k'ajo' naq ninraheb'.</t>", "48": "<t>Ninrahi ut ninra laataqlahom,</t> <t>numtajenaq nink'oxla laawajom.</t>", "49": "<t>Chiwanq sa' laach'ool laawaatin</t> <t>xaye we laa'in aj k'anjel chawu;</t> <t>laa'in kaw linch'ool chirix laayeechi'om.</t>", "50": "<t>A'an a'in li nak'ojob'ank li waanm sa' linrahilal:</t> <t>naq laawaatin naxk'e inyu'am.</t>", "51": "<t>Eb' li q'etq'et numtajenaq nikine'xhob',</t> <t>ab'an laa'in ink'a' ninq'et laachaq'rab'.</t>", "52": "<t>Wank sa' inch'ool li raqb'a aatin xab'aanu najter:</t> <t>aran nintaw xk'ojob'ankil linch'ool, at Qaawa'.</t>", "53": "<t>K'ajo' naq nachalk injosq'il xmaakeb' li ink'a' useb' xna'leb',</t> <t>a'eb' li neke'q'etok re laawaatin.</t>", "54": "<t>Eb' laachaq'rab' chanchaneb' li b'ich cho'q we laa'in</t> <t>sa' li ruuchich'och' a'in li yal numelin wi'.</t>", "55": "<t>At Qaawa', chiru li q'oqyink nakatjultiko'k we;</t> <t>twaj tinpaab' laawaatin.</t>", "56": "<t>A'an a'in li teneb'anb'il sa' inb'een:</t> <t>xk'eeb'al inch'ool chirix laachaq'rab'.</t>", "57": "<t>Li Nimajwal Yos a'an linmaatan:</t> <t>xinye li waatin naq tinpaab' laachaq'rab'.</t>", "58": "<t>Chi anchal linch'ool xinsik' laawusilal;</t> <t>chawuxtaana wu jo' xayeechi'i chaq we.</t>", "59": "<t>Xink'e reetal chanru linyu'am:</t> <t>twaj sutq'iik wi' chik chi xpaab'ankil laawaatin.</t>", "60": "<t>Chi anchal linch'ool ut chi ink'a' ninb'ay wib',</t> <t>nink'anjela li naxye laachaq'rab'.</t>", "61": "<t>Eb' li ink'a' useb' neke'raj inra'lenkil,</t> <t>ab'an ink'a' nasachk sa' inch'ool laataqlahom.</t>", "62": "<t>Tuqtu q'oqyink ninwakliik chi b'anyoxink chawu,</t> <t>xb'aan naq tz'aqal re ru laachaq'rab'.</t>", "63": "<t>Inkomoneb' chixjunileb' li neke'paab'ank aawe</t> <t>ut neke'xk'anjela, neke'xyu'ami laawaatin.</t>", "64": "<t>At Qaawa', nujenaq li ruuchich'och' xb'aan laarahom;</t> <t>chak'ut taxaq chiwu laachaq'rab'.<f>[322]</f></t>", "65": "<t>Xawusila ru laj k'anjel chawu, at Qaawa',</t> <t>jo' chanru yeeb'il chaq aab'aan.</t>", "66": "<t>Chak'ut chiwu li tiikilal ut li choxahil na'leb',</t> <t>xb'aan naq k'ojk'o linch'ool rik'in laachaq'rab'.</t>", "67": "<t>Rub'elaj xk'ulb'al li rahilal, yal xinb'enihatq chaq wib';</t> <t>ab'an anaqwan a' chik laawaatin ninpaab'.</t>", "68": "<t>Laa'at chaab'ilat ut jwal aj usilanelat;</t> <t>chak'ut taxaq chiwu laachaq'rab'.</t>", "69": "<t>Eb' li q'etq'et nikine'xq'ab'a chi maak'a' inmaak,</t> <t>ab'an ninpaab' laawaatin chi anchal li waanm.</t>", "70": "<t>Jwal kaw xch'ooleb' a'an, chanchan sutsu chi xeeb';</t> <t>a'ut laa'in wank xsahil li waanm rik'in laataqlahom.</t>", "71": "<t>Q'axal us cho'q we naq xink'ul rahilal,</t> <t>re naq tintzol chixjunil li nakawaj.</t>", "72": "<t>Jwal loq' chiwu li aatin na'elk chi xtz'uumal aawe</t> <t>chiru li k'iila o'q'ob' chi oor ut plaat.</t>", "73": "<t>Laa'at xatk'uub'ank we ut xinaapak' rik'in laawuq';</t> <t>chak'e taxaq inna'leb' ut tintaw ru laachaq'rab'.</t>", "74": "<t>Eb' li neke'paab'ank aawe saheb' sa' xch'ool naq nikine'ril,</t> <t>xb'aan naq xaqxo li woyb'enihom rik'in laawaatin.</t>", "75": "<t>At Qaawa', ch'olch'o chiwu naq nakatraqok aatin sa' tiikilal</t> <t>ut wank xyaalal naq nikinaarahob'tesi.</t>", "76": "<t>Laawusilal chik'ojob'anq taxaq linch'ool</t> <t>jo' chanru xayeechi'i we laa'in aj k'anjel chawu.</t>", "77": "<t>Cholinxtaw taxaq laawusilal, ut yo'yooqin,</t> <t>xb'aan naq ka'ajwi' laachaq'rab' naxk'e xsahil li waanm.</t>", "78": "<t>Che'kanaaq sa' xutaan eb' li q'etq'et,</t> <t>li nikine'xrahob'tesi chi maak'a' xyaalal;</t> <t>laa'in junelik tink'oxla laawajom.</t>", "79": "<t>Che'sutq'iiq ta wik'in eb' li neke'paab'ank aawe,</t> <t>eb' li neke'xk'e xch'ool chirix laataqlahom.</t>", "80": "<t>Kawaq taxaq li waanm chi xpaab'ankil laachaq'rab',</t> <t>re naq ink'a' xutaanal tin'elq.</t>", "81": "<t>Yo chi lajk li waanm chi royb'eninkil laatenq'aal;</t> <t>k'ajo' naq nin'oyb'enink rik'in laawaatin.</t>", "82": "<t>Yo chi lajk xsa' li wu chi royb'eninkil laayeechi'om:</t> <t>“Jo'q'e taak'ojob' li waanm?”, chankin.</t>", "83": "<t>Us ta kama'in aj chik junaq chaqi tz'uum,</t> <t>ab'an ink'a' nasachk sa' inch'ool laachaq'rab'.</t>", "84": "<t>Jo' najtil roq xyu'am laj k'anjel chawu?</t> <t>Jo'q'e taaraq aatin sa' xb'eeneb' li xik' neke'ilok we?</t>", "85": "<t>Eb' li q'etq'et xe'xb'ek jun li jul re inmuqb'al,</t> <t>a'eb' li ink'a' neke'xk'oxla laawajom.</t>", "86": "<t>Chixjunileb' laawaatin a'aneb' yaal;</t> <t>neke'raj inrahob'tesinkil chi maak'a' inmaak:</t> <t>tenq'ahin, at Qaawa'.</t>", "87": "<t>Kach'in aj chik maa xe'xsach linyu'am sa' xb'een li ruuchich'och';</t> <t>ab'an ink'a' xintz'eqtaana laachaq'rab'.</t>", "88": "<t>Xb'aan xnimal laawuxtaan chak'e inyu'am,</t> <t>ut laa'in tinb'aanu chixjunil li xaye.</t>", "89": "<t>At Qaawa', junelik wank laawaatin,</t> <t>xaqxo xwankil sa' li choxa.<f>[323]</f></t>", "90": "<t>Laawusilal wank junq'e junq'e kutan;</t> <t>laa'at katk'ojob'ank re li ruuchich'och', ut a'an wank chi junelik.</t>", "91": "<t>Sa' xk'ab'a' laachaq'rab' chixjunil toj wank anaqwan,</t> <t>xb'aan naq li choxach'och' a'an aj k'anjel chawu.</t>", "92": "<t>Wi ta laachaq'rab' ink'a' naxk'e xsahil linch'ool,</t> <t>ak raj xinkamk xb'aan xyot'ik li waanm.</t>", "93": "<t>Maajoq'e taasachq sa' inch'ool laawaatin:</t> <t>sa' xk'ab'a' a'an nakak'e inyu'am.</t>", "94": "<t>Chinaakol xb'aan naq laa'at laj eechal we,</t> <t>junelik nink'e inch'ool chirix laataqlahom.</t>", "95": "<t>Eb' li ink'a' useb' xna'leb' neke'raj inkamsinkil;</t> <t>ab'an laa'in naxik inch'ool chirix laachaq'rab'.</t>", "96": "<t>Xink'e reetal naq chixjunil wank roso'jik;</t> <t>ab'an tz'aqal re ru laachaq'rab'!</t>", "97": "<t>K'ajo' naq ninra laachaq'rab'!</t> <t>Junes a'an nink'oxla rix rajlal kutan.</t>", "98": "<t>Junelik wank sa' inch'ool laawaatin:</t> <t>q'axal chik wank inna'leb' chiruheb' li xik' neke'ilok we.</t>", "99": "<t>Q'axal chik nintaw inna'leb' chiruheb' chixjunil laj tzolol we,</t> <t>xb'aan naq junelik nink'oxla li nakawaj.</t>", "100": "<t>Q'axal chik wank inna'leb' chiruheb' li cheekel winq,</t> <t>xb'aan naq ninpaab' laachaq'rab'.</t>", "101": "<t>Xwisi wib' sa' xb'ehil li maa'usilal</t> <t>re naq tink'uula sa' li waanm laawaatin.</t>", "102": "<t>Ink'a' ninkanab' xb'aanunkil laawajom,</t> <t>xb'aan naq ka'ajwi' laa'at nakattzolok we.</t>", "103": "<t>K'ajo' xki'al laawaatin naq naweek'a:</t> <t>naxq'ax ru xsahil li xya'al kab'.<f>[324]</f></t>", "104": "<t>Sa' xk'ab'a' laawaatin jwal xintaw inna'leb';</t> <t>jo'kan naq xik' nawil chixjunil li tik'ti'.</t>", "105": "<t>Lochlookil xam laawaatin cho'q we laa'in:</t> <t>a'an nakutanob'resink re linb'e.<f>[325]</f></t>", "106": "<t>Xinye rik'in jurament, ut a'an tinb'aanu:</t> <t>tinpaab', tink'anjela laachaab'il chaq'rab'.</t>", "107": "<t>Q'axal ra wankin, at Qaawa':</t> <t>chak'e taxaq inyu'am, jo' xayeechi'i we.</t>", "108": "<t>Chak'ul taxaq li ninyeechi'i aawe sa' lintij, at Qaawa',</t> <t>ut chak'ut chiwu laak'uub'ahom.</t>", "109": "<t>Xiw xiw wank linyu'am chi junelik,</t> <t>ab'an ink'a' nasachk sa' inch'ool laawajom.</t>", "110": "<t>Xe'raj raj inra'lenkil li ink'a' useb' xna'leb';</t> <t>ab'an ink'a' xinwiib'a linch'ool chi xpaab'ankil laachaq'rab'.</t>", "111": "<t>Laataqlahom a'an tz'aqal li tweechani chi junelik;</t> <t>a'an xnimal xsahil li waanm.</t>", "112": "<t>Nink'e inch'ool chi xpaab'ankil laawajom;</t> <t>a'an linq'ajkamunkil chi junelik.</t>", "113": "<t>Xik' neke'wil eb' laj ka'pak'al u</t> <t>ut k'ajo' naq ninra laachaq'rab'.</t>", "114": "<t>Laa'at laj tenq'ahonel ut laj kolol we;</t> <t>xaqxo li woyb'enihom rik'in laawaatin.</t>", "115": "<t>Laa'ex li ink'a' us eena'leb', elenqex chink'atq;</t> <t>twaj xpaab'ankil li xtaqlahom linYos.</t>", "116": "<t>Chak'e xkawub' linch'ool jo' xaye we, ut tinyo'yooq;</t> <t>ink'a' chikanaaq chi maak'a' rajb'al li woyb'enihom.</t>", "117": "<t>Chinaakuutu taxaq, ut tinkole'q;</t> <t>junelik tink'e inch'ool chirix laachaq'rab'.</t>", "118": "<t>Laa'at nakatz'eqtaana eb' li neke'q'etok re laawaatin,</t> <t>xb'aan naq junes li ink'a' us neke'xk'oxla xb'aanunkil.</t>", "119": "<t>Muleb' naq nakawil li ink'a' useb' xna'leb' sa' ruuchich'och';</t> <t>jo'kan naq numtajenaq ninra laataqlahom.</t>", "120": "<t>Naxsiksiki rib' linjunxaqalil chawe chawu;</t> <t>k'ajo' naq nachalk inxiw xb'aan laachaq'rab'!</t>", "121": "<t>Xink'anjela li yaal ut li tiikilal;</t> <t>minaaq'axtesi sa' ruq'eb' li neke'rahob'tesink we.</t>", "122": "<t>Chat-okenq taxaq chirix laj k'anjel chawu;</t> <t>ink'a' taxaq che'numtaaq sa' inb'een eb' li q'etq'et.</t>", "123": "<t>Yo chi lajk xsa' li wu chi royb'eninkil intenq'ankil,</t> <t>a' li kolb'a ib' li xayeechi'i we.</t>", "124": "<t>Chawuxtaana ru laj k'anjel chawu jo' chanru xnimal aarahom,</t> <t>ut chak'ut chiwu laachaq'rab'.</t>", "125": "<t>Laa'in aj k'anjel chawu, chak'e taxaq inna'leb',</t> <t>re naq tintaw ru li nakawaj.</t>", "126": "<t>Ak xq'ehil anaqwan naq tatq'usuq,</t> <t>xb'aan naq xe'xtz'eqtaana laawaatin.</t>", "127": "<t>Jo'kan naq jwal ninra laachaq'rab';</t> <t>q'axal ninra chiru li tz'aqal oor.</t>", "128": "<t>Nink'e inch'ool chirix laataqlahom,</t> <t>ut xik' nawil chixjunil li tik'ti'.</t>", "129": "<t>Makach'in xloq'al laachaq'rab';</t> <t>jo'kan naq ninpaab' chi anchal li waanm.</t>", "130": "<t>Li xch'olob'ankil laawaatin naxkutanob'resi li qak'a'uxl</t> <t>ut naxk'e xna'leb' li kub'enaqeb' xwankil.</t>", "131": "<t>Ninte xtz'uumal we ut ninjiq' linch'ool,</t> <t>xb'aan ratawankil xnawb'al xsa' laachaq'rab'.</t>", "132": "<t>Sutq'in wi' chik wik'in ut chawuxtaana wu,</t> <t>jo' junelik nakab'aanu rik'ineb' li neke'rahok aawe.</t>", "133": "<t>Chab'eresi linyu'am jo' xayeechi'i we,</t> <t>re naq ink'a' chinumtaaq sa' inb'een junaq rahilal.</t>", "134": "<t>Chinaakol taxaq sa' ruq'eb' li neke'rahob'tesink,</t> <t>ut laa'in tink'e inch'ool chi xb'aanunkil laawajom.</t>", "135": "<t>Chikutano'q taxaq laawilob'aal sa' xb'een laj k'anjel chawu,</t> <t>ut chak'ut chiwu xyaalalil laachaq'rab'.</t>", "136": "<t>Chanchan roqha' li xya'al wu xb'aan li yaab'ak,</t> <t>xb'aan naq nawil naq ink'a' neke'xpaab' laachaq'rab'.</t>", "137": "<t>At Qaawa', jwal tiik laach'ool;</t> <t>k'ajo' naq nakatraqok aatin sa' tiikilal!</t>", "138": "<t>Xaxaqab' laachaq'rab' sa' tiikilal;</t> <t>tz'aqal re ru ut q'axal yaal.</t>", "139": "<t>Rik'in aaraab'al naxamnak linch'ool,</t> <t>xb'aan naq eb' li xik' neke'ilok we xsachk sa' xch'ooleb' laawaatin.</t>", "140": "<t>Numtajenaq saqenk ru laawaatin;</t> <t>jo'kan naq laj k'anjel chawu q'axal naxra.</t>", "141": "<t>Us ta maak'a' inwankil ut tz'eqtaananb'ilin,</t> <t>ab'an ink'a' nasachk sa' li waanm laataqlahom.</t>", "142": "<t>Malaajel ma'oso'jel li xtiikilal laach'ool;</t> <t>laachaq'rab' a'an tz'aqal yaal.</t>", "143": "<t>Xink'ul rahilal ut xyot'e'k li waanm;</t> <t>ab'an xintaw xsahil linch'ool rik'in laachaq'rab'.</t>", "144": "<t>Chixjunil li nakaye, a'an tiik ut xaqxo chi junelik;</t> <t>chak'e taxaq inna'leb' re naq twanq inyu'am.</t>", "145": "<t>Ninyaab'a laak'ab'a' chi anchal linch'ool;</t> <t>chinaasume, at Qaawa', ut tinpaab' laachaq'rab'.</t>", "146": "<t>Nintz'aamank nin'elajink chawu;</t> <t>chinaakol, ut tinpaab' laataqlahom.</t>", "147": "<t>Toj hik'ho ninwakliik ut nintz'aama intenq'ankil;</t> <t>xaqxo li woyb'enihom rik'in laawaatin.</t>", "148": "<t>Ninte xsa' li wu naq toj maji' nahik'e'k,</t> <t>re naq tink'oxla rix laayeechi'om.</t>", "149": "<t>At Qaawa', sa' xk'ab'a' laarahom chinaawab'i,</t> <t>ut chak'e inyu'am jo' chanru laak'uub'ahom.</t>", "150": "<t>Xe'jilok chink'atq eb' li xik' neke'ilok we;</t> <t>neke'najto'k rik'in laachaq'rab'.</t>", "151": "<t>Ab'an laa'at nach' wankat, at Qaawa';</t> <t>chixjunileb' laachaq'rab' a'an tz'aqal yaal.</t>", "152": "<t>Chalen chaq junxil ninnaw laachaq'rab':</t> <t>xaxaqab' xwankil chi junajwa.</t>", "153": "<t>Chawil taxaq xtoq'ob'aal wu ut chinaakol,</t> <t>xb'aan naq ink'a' nasachk sa' inch'ool laachaq'rab'.</t>", "154": "<t>Aatinan chiwix ut chinaatenq'a;</t> <t>chak'e taxaq inyu'am jo' xayeechi'i we.</t>", "155": "<t>Li ink'a' useb' xna'leb' najt wankeb' rik'in li kolb'a ib',</t> <t>xb'aan naq ink'a' neke'raj xtaaqenkil laachaq'rab'.</t>", "156": "<t>K'ajo' xnimal laawuxtaan, at Qaawa';</t> <t>chak'e taxaq inyu'am jo' xak'uub'.</t>", "157": "<t>Naab'aleb' li xik' neke'ilok we ut neke'raj inrahob'tesinkil;</t> <t>ab'an ink'a' nawaj xkanab'ankil laab'e.</t>", "158": "<t>Naq nink'eheb' reetal laj b'alaq', k'ajo' naq napo'k linch'ool,</t> <t>xb'aan naq ink'a' neke'xpaab' laawaatin.</t>", "159": "<t>Chak'e reetal, at Qaawa', q'axal ninra laachaq'rab';</t> <t>chak'e inyu'am sa' xk'ab'a' laarahom.</t>", "160": "<t>K'ojk'o laawaatin sa' xb'een li yaal;</t> <t>xaqxo xwankil sa' xb'een li tiikilal chi junelik.</t>", "161": "<t>Eb' li wankeb' xwankil neke'raj inrahob'tesinkil;</t> <t>ab'an laa'in a' laawaatin ninxiwa ut nink'e xloq'al.</t>", "162": "<t>Nasaho'k inch'ool rik'in laayeechi'om,</t> <t>kama' junaq li xtaw chaq xnimal b'ihomal.</t>", "163": "<t>Xik' nawil ut nintz'eqtaana li tik'ti'ik;</t> <t>ab'an numtajenaq ninra laawajom.</t>", "164": "<t>Wuqub' sut nakatinloq'oni chiru jun kutan,</t> <t>xb'aan naq nakatraqok aatin sa' xyaalal.</t>", "165": "<t>Jwal wankeb' sa' tuqtuukilal eb' li neke'rahok re laachaq'rab';</t> <t>tik ink'a' neke'tichk'ok.</t>", "166": "<t>At Qaawa', aawik'in nawoyb'eni linkolb'al;</t> <t>ninpaab' ut nink'anjela laachaq'rab'.</t>", "167": "<t>Nink'e inch'ool chi xb'aanunkil laawajom;</t> <t>k'ajo' naq ninra li nakaye!</t>", "168": "<t>Ninpaab' chixjunil laachaq'rab' ut laawaatin:</t> <t>maak'a' muqmu chawu, at Qaawa'.</t>", "169": "<t>Chiwulaq ta aawik'in li xyaab' inkux, at Qaawa';</t> <t>chak'e taxaq inna'leb' sa' xk'ab'a' laawaatin.</t>", "170": "<t>Chiwulaq ta aawik'in lintz'aamahom;</t> <t>chinaakol taxaq jo' xayeechi'i we.</t>", "171": "<t>Rik'in li xtz'uumal we ninpuktesi resil laaloq'al,</t> <t>xb'aan naq nakak'ut chiwu laawajom.</t>", "172": "<t>Li ru'uj waq' chixb'icha taxaq laawaatin,</t> <t>xb'aan naq q'axal yaal chixjunil laachaq'rab'.</t>", "173": "<t>Chalqat chintenq'ankil rik'in laanim uq',</t> <t>xb'aan naq a' laawajom xk'ul linch'ool xpaab'ankil.</t>", "174": "<t>Q'axal nawaj naq laa'at tatkoloq we, at Qaawa';</t> <t>junes sa' laachaq'rab' nintaw xsahil li waanm.</t>", "175": "<t>Toj tinyo'yooq taxaq re xloq'oninkil aawu,</t> <t>ut laawaatin chixk'e taxaq xkawub' linch'ool.</t>", "176": "<t>Jo' junaq karneer xinsachk chawu.<f>[326]</f></t> <t>Kim chinsik'b'al: laa'in aj k'anjel chawu.</t> <t>Ink'a' nasachk sa' li waanm laachaq'rab'.</t>"}