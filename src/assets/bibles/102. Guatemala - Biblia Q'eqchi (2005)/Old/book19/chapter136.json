{"1": "<pb/><t>Chexyoxinq chiru li Qaawa' xb'aan naq chaab'il,</t> <t>ut li xnimal xrahom wank chi junelik!<f>[344]</f></t>", "2": "<t>Chexyoxinq chiru li Yos jwal nim xwankil,</t> <t>li xnimal xrahom wank chi junelik!</t>", "3": "<t>Chexyoxinq chiru li Qaawa' jwal nim xloq'al,</t> <t>li xnimal xrahom wank chi junelik!</t>", "4": "<pb/><t>Ka'ajwi' A'an kixb'aanu sachb'ach'oolej,</t> <t>li xnimal xrahom wank chi junelik!</t>", "5": "<t>Kixk'uub' li choxa rik'in xnimal xk'a'uxl,<f>[345]</f></t> <t>li xnimal xrahom wank chi junelik!</t>", "6": "<t>Sa' xb'een li palaw kixk'ojob' li ruuchich'och',<f>[346]</f></t> <t>li xnimal xrahom wank chi junelik!</t>", "7": "<t>Kixyiib' taqe'q eb' li xninqal saqenk,</t> <t>li xnimal xrahom wank chi junelik!</t>", "8": "<t>Kixyiib' li saq'e cho'q aj k'amol xb'e li kutan,</t> <t>li xnimal xrahom wank chi junelik;</t>", "9": "<t>kixyiib' li po ut eb' li chahim re te'xk'am xb'e li q'oqyink,<f>[347]</f></t> <t>li xnimal xrahom wank chi junelik!</t>", "10": "<pb/><t>Kixk'eheb' chi kamk li xb'een ralaleb' laj Ejiipt,<f>[348]</f></t> <t>li xnimal xrahom wank chi junelik!</t>", "11": "<t>Ut kirisiheb' laj Israel sa' xyanqeb' a'an,<f>[349]</f></t> <t>li xnimal xrahom wank chi junelik;</t>", "12": "<t>rik'in xwankil li ruq' ut xkawilal li xtel,</t> <t>li xnimal xrahom wank chi junelik!</t>", "13": "<t>Kixjach sa' xyi li Kaqi Palaw,</t> <t>li xnimal xrahom wank chi junelik;</t>", "14": "<t>ut sa' xyi li ha' kixnumsiheb' laj Israel,</t> <t>li xnimal xrahom wank chi junelik!</t>", "15": "<t>Kixkut laj Parahón rochb'eeneb' laj puub' sa' li palaw,<f>[350]</f></t> <t>li xnimal xrahom wank chi junelik!</t>", "16": "<t>Kixb'eresi li xtenamit sa' li chaqich'och',<f>[351]</f></t> <t>li xnimal xrahom wank chi junelik!</t>", "17": "<t>Kixk'eheb' chi rahob'tesiik eb' li awab'ej ninqeb' xwankil,</t> <t>li xnimal xrahom wank chi junelik!</t>", "18": "<pb/><t>Ut kixk'e chi kamsiik eb' li awab'ej jwal kaweb' rib',</t> <t>li xnimal xrahom wank chi junelik:</t>", "19": "<t>laj Sijón, awab'ej re laj Amor,<f>[352]</f></t> <t>li xnimal xrahom wank chi junelik;</t>", "20": "<t>jo'wi' laj Og, awab'ej re laj Basán,<f>[353]</f></t> <t>li xnimal xrahom wank chi junelik!</t>", "21": "<t>Ut kixk'e li xch'och'eb' cho'q xna'aj li xtenamit,</t> <t>li xnimal xrahom wank chi junelik;</t>", "22": "<t>cho'q reechanihom laj Israel aj k'anjel chiru,</t> <t>li xnimal xrahom wank chi junelik!</t>", "23": "<pb/><t>Naq wanko chaq sa' rahilal, koojultiko'k re,</t> <t>li xnimal xrahom wank chi junelik;</t>", "24": "<t>ut koxkol sa' ruq'eb' li xik' neke'ilok qe,</t> <t>li xnimal xrahom wank chi junelik!</t>", "25": "<t>A'an li nak'ehok xtzekemq li jo'k'ihal yo'yookeb',</t> <t>li xnimal xrahom wank chi junelik!</t>", "26": "<t>Chexyoxinq chiru li Qaawa', li xYos li choxa,</t> <t>li xnimal xrahom wank chi junelik!</t>"}