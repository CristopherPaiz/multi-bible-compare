{"1": "<pb/><e>Re li xjolomileb' laj b'ichanel jo'wi' re laj Jedut√∫n. Xsaalm laj David.</e>", "2": "<pb/><t>Ka'ajwi' rik'in linYos nak'ojlaak linch'ool</t> <t>ut rik'in a'an nachalk linkolb'al.<f>[130]</f></t>", "3": "<t>Ka'ajwi' a'an linsaqoonak ut li xkolb'al wib';</t> <t>wi ninmuhenk rik'in,</t> <t>ink'a' taach'inanq li waanm.</t>", "4": "<pb/><t>Toj jo' najtil chik teekut eerib' sa' inb'een</t> <t>laa'ex li wotz nekeraj int'anb'al,</t> <t>kama' najuk'e'k junaq tz'ak xiw xiw wank</t> <t>malaj junaq tz'ak ok re chi t'ane'k?</t>", "5": "<t>Junes xsachb'al inwankil nekek'oxla,</t> <t>ut rik'in li tik'ti' nasaho'k sa' eech'ool:</t> <t>sa' leere wank li usilaatinak,</t> <t>a'ut sa' leech'ool a' chik li maa'usilaatinak.</t>", "6": "<pb/><t>Ka'ajwi' rik'in li Yos ninhilank,</t> <t>xb'aan naq a'an li woyb'enihom.</t>", "7": "<t>Ka'ajwi' a'an linsaqoonak ut li xkolb'al wib';</t> <t>wi ninmuhenk rik'in,</t> <t>ink'a' taach'inanq li waanm.</t>", "8": "<t>Rik'in li Yos nintaw linkolb'al ut linloq'al:</t> <t>a'an linsaqoonak ut linmuheelahom.</t>", "9": "<pb/><t>Kawaq eech'ool rik'in chi junelik,</t> <t>laa'ex li xloq'laj tenamit;</t> <t>tehomaq leech'ool chiru:</t> <t>li Yos a'an li nokoomuhenk wi'.</t>", "10": "<pb/><t>Jun apunk ajwi' li xyu'ameb' li poyanam,</t> <t>eb' li b'ihom jo' ajwi' eb' li neb'a'.</t> <t>Wi ta te'b'ise'q chixjunileb' sa' xb'een li peex,</t> <t>moko aaleb' ta raj chiru li sib'.</t>", "11": "<t>Meekawub'resi eech'ool rik'in li rahob'tesink,</t> <t>miwank xnimal eeroyb'enihom rik'in li elq'ak;</t> <t>us ta taatamq leeb'ihomal,</t> <t>ab'an mixik eech'ool chirix a'an.</t>", "12": "<pb/><t>Li Qaawa' x'aatinak,</t> <t>ut k'iila wa xwab'i a'in:</t> <t>naq re li Yos chixjunil li wankilej.</t>", "13": "<t>Aawe, at Qaawa', li chaab'ilal ut li usilal;</t> <t>laa'at nakatq'ajkamunk re li junjunq</t> <t>a' yaal chanru li xyehom ut li xb'aanuhom.<f>[131]</f></t>"}