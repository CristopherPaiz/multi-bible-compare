{"1": "<pb/><e>Xsaalm laj David.</e> <pb/><t>At Qaawa', raqon aatin chiwix</t> <t>xb'aan naq tiik ru linyu'am.</t> <t>K'ojk'o linch'ool rik'in li Qaawa':</t> <t>ink'a' taakab'roxinq link'a'uxl.</t>", "2": "<t>Ka'yahin chi us, at Qaawa',</t> <t>chayal linpaab'aal;</t> <t>chatz'il rix link'a'uxl jo'wi' li waanm,<f>[60]</f></t>", "3": "<t>xb'aan naq k'utk'u chiwu laarahom</t> <t>ut junelik xinb'eek sa' li yaal xak'ut chiwu.</t>", "4": "<t>Ink'a' xinhilank sa' xyanqeb' laj b'alaq',</t> <t>chi moko xinjunaji wib' rik'ineb' laj ka'pak'al u.</t>", "5": "<t>Xik' nawil li xch'utameb' laj b'aanuhom maa'usilal,</t> <t>ink'a' wankin rik'ineb' li ink'a' useb' xna'leb'.</t>", "6": "<pb/><t>Ninch'aj li wuq' re xk'utb'al naq maak'a' inmaak,</t> <t>ut ninsutyan chi xk'atq laa'artal, at Qaawa'.</t>", "7": "<t>Ninb'ichank ut ninb'anyoxink chawu;</t> <t>ninpuktesi resil li sachb'ach'oolej xlajaab'aanu.</t>", "8": "<pb/><t>At Qaawa', k'ajo' ninra li xchaq'alil ru laawochoch,</t> <t>li loq'laj muheb'aal nahilank wi' laaloq'al!</t>", "9": "<t>Maakinaak'e chi kamk sa' xyanqeb' laj maak,</t> <t>maawisi linyu'am rochb'eeneb' laj kamsinel ras riitz'in:</t>", "10": "<t>eb' a'an k'ajo' li maa'usilal neke'xb'aanu,</t> <t>nujenaq li ruq'eb' xb'aan li xtuminankil ruheb'.</t>", "11": "<pb/><t>A'ut laa'in wankin sa' xyaalalil;</t> <t>chinaakol taxaq ut chawuxtaana wu.</t>", "12": "<t>Wankin sa' li tiikil b'e, at Qaawa';</t> <t>ut sa' xch'utameb' laj paab'anel tinloq'on aawu.</t>"}