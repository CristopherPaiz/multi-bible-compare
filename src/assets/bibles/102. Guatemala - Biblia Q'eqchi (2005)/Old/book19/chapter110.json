{"1": "<pb/><e>Xsaalm laj David.</e> <pb/><t>Kixye linYos re linqaawa':</t> <t>“K'ojlan sa' linnim uq',</t> <t>toj reetal tink'eheb' li xik' neke'ilok aawe rub'el laawoq”.<f>[297]</f></t>", "2": "<pb/><t>Chalen chaq toj Sión tatxk'e li Qaawa' chi awab'ejink:</t> <t>chiwanq laawankil sa' xb'eeneb' li xik' neke'ilok aawe!</t>", "3": "<t>Aawe li nimajwal wankilal</t> <t>chalen chaq sa' xkutankil laayo'lajik.</t> <t>Sa' li loq'laj muheb'aal,</t> <t>naq toj maji' nahik'e'k, xatinyoob'tesi.</t>", "4": "<pb/><t>Kixye li Qaawa' sa' jurament,</t> <t>ut ink'a' tixjal li raatin:</t> <t>“Laa'ataq aj tij chi junelik,</t> <t>jo' chanru xk'anjel laj Melkisedek”.<f>[298]</f></t>", "5": "<pb/><t>Li Qaawa' wank chak'atq, sa' laanim uq':</t> <t>tixsach xwankileb' li awab'ej sa' xkutankil li xjosq'il.</t>", "6": "<t>Taaraqoq aatin sa' xb'eeneb' li tenamit</t> <t>ut tixtuub'eb' li kamenaq;</t> <t>taaputz'inq jolomej sa' chixjunil li ruuchich'och'.</t>", "7": "<t>Sa' li xb'e taa'uk'aq sa' yu'amha';</t> <t>jo'kan naq tixtaqsi li rilob'aal chi sa sa' xch'ool.</t>"}