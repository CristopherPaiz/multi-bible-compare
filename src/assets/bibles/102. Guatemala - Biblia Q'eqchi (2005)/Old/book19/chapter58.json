{"1": "<pb/><e>Re li xjolomileb' laj b'ichanel. “Matsachok”. Xsaalm laj David.</e>", "2": "<pb/><t>Laa'ex li wank eewankil,</t> <t>ma relik chi yaal naq nekeb'aanu li tiikilal?</t> <t>Ma sa' xyaalal nekexraqok aatin</t> <t>sa' xb'eeneb' li poyanam?</t>", "3": "<t>Ma ink'a' tab'i' yal naraj leech'ool naq nekeb'aanu li ink'a' us?</t> <t>Rik'in leeruq' nekexyoob'ank raaxiik' sa' chixjunil li ruuchich'och'.</t>", "4": "<pb/><t>Eb' laj maak ak reheb' ajwi' chaq sa' xyo'lajikeb'</t> <t>naq ink'a' useb' xch'ool;</t> <t>ak aj tik'ti'eb' ajwi' chaq</t> <t>naq toj maji' neke'ril li kutan.</t>", "5": "<t>Wankeb' xmay re, jo'keb' li k'anti',</t> <t>tz'apxikeb' kama' li ikb'olay</t> <t>li ink'a' naraj ab'ink</t>", "6": "<t>ut naxtz'apxiki rib' chiru li natuulanob'resink re,</t> <t>chiru laj nawal li q'axal naxnaw nawalink.</t>", "7": "<pb/><t>At inYos, chajoriheb' li ruuch reheb' ut chasach ruheb';</t> <t>at Qaawa', chatoqi li ruuch reheb' li kok' kaqkoj.</t>", "8": "<t>Che'ha'lesiiq ta kama' naxk'ul li ha' yal nanume'k;</t> <t>che'q'aaq ut che'oso'q jo' li pim nayeq'iik.</t>", "9": "<t>Kama'eb' taxaq li q'ol xul li naha'lenk sa' li xb'eenik,</t> <t>jo'qeb' taxaq li tz'eqb'il k'uula'al li ink'a' naril li kutan!</t>", "10": "<t>Che'k'ate'q kama'eb' li k'ix</t> <t>chi toj maji' neke'xk'e reetal;</t> <t>che'isiiq chi junajwa</t> <t>kama' li k'im nasaapuuk chi toj rax xb'aan li kawil iq'!</t>", "11": "<pb/><t>K'ajo' naq taasaho'q li tiik xch'ool chi rilb'al li eeqajunk,</t> <t>naq tixch'aj li roq sa' xkik'el li ink'a' us xna'leb'!</t>", "12": "<t>Toja' naq te'xye li tenamit:</t> <t>“Relik chi yaal wank q'ajkam cho'q reheb' laj paab'anel,</t> <t>wank jun Yos li naraqok aatin sa' xb'een chixjunil li ruuchich'och'”.</t>"}