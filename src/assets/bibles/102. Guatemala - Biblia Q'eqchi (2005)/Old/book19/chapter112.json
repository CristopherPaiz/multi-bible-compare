{"1": "<pb/><t>Aleluya! <pb/>Us xaq re li naroxloq'i li Qaawa'</t> <t>ut q'axal nasaho'k sa' xch'ool rik'in xpaab'ankil li xchaq'rab'!<f>[300]</f></t>", "2": "<t>Jwal kawaqeb' rib' li ralal xk'ajol sa' ruuchich'och';</t> <t>osob'tesinb'ilaq li riyajil li tiikeb' xch'ool.</t>", "3": "<t>Sa' li xjunkab'al taawanq b'ihomal ut nimla sahilal;</t> <t>us taa'elq rik'in chixjunil li xb'aanuhom.</t>", "4": "<t>Xkutano'k li aak'ab' sa' xb'eeneb' li tiikeb' ru xyu'am,</t> <t>sa' xb'eeneb' li tuulan, laj uxtaan ut li tiikeb' xch'ool.</t>", "5": "<pb/><t>Us xaq re li natoq'ob'ank u ut nak'ehok chi to' li xtumin,</t> <t>ut naxjolomi chi chaab'il li xjunkab'al.</t>", "6": "<t>Maajun wa taawiib'anq xch'ool;</t> <t>relik chi yaal naq junelik paatz'el li ani nab'eek sa' li tiikilal.</t>", "7": "<t>Ink'a' naxiwak chi rab'inkil li ink'a' usil esilal,</t> <t>xb'aan naq kaw xch'ool, ut k'ojk'o li raanm rik'in li Qaawa'.</t>", "8": "<t>K'ojk'o li xch'ool ut ink'a' naxiwak,</t> <t>toj toxril chi sache'k eb' li xik' neke'ilok re.</t>", "9": "<t>Nasihink chi yo'oon reheb' li neb'a',</t> <t>ut li xchaab'ilal xch'ool wank chi junelik.<f>[301]</f></t> <t>Tixtaqsi li rilob'aal chi wanq xloq'al.</t>", "10": "<pb/><t>Naq li ink'a' us xna'leb' taaril a'an, taajosq'o'q,</t> <t>tixk'uxuxi ruuch re ut taamayoq sa' xch'ool.</t> <t>Maak'a' taakanaaq wi' li ratawomeb' li ink'a' useb' xna'leb'!</t>"}