{"1": "<pb/><e>Re li xjolomileb' laj b'ichanel. Xsaalm laj David.</e> <pb/><t>At Qaawa', laa'at nakatz'il wix ut nakanaw wu,</t>", "2": "<t>nakanaw jo'q'e nink'ojlaak ut jo'q'e ninwakliik;</t> <t>us ta najt wankin, ab'an nakanaw li nink'oxla.</t>", "3": "<t>Ch'olch'o chawu b'ar ninb'eek ut jo'q'e ninsotlaak;</t> <t>nakak'e reetal jo'ch'inal jo'nimal li ninb'aanu.</t>", "4": "<t>Toj maji' na'elk li aatin chi ru'uj waq',</t> <t>ak xanaw laa'at, at Qaawa'.</t>", "5": "<t>Wankat chiwix ut chiwu,</t> <t>ut nakak'e laawuq' sa' inb'een chintenq'ankil.</t>", "6": "<t>Makach'in naxik wi' xchamal laak'a'uxl,</t> <t>ut k'ajo' xnimal laana'leb':</t> <t>ink'a' ninruuk chi xtawb'al ru.</t>", "7": "<pb/><t>Ma truuq tab'i' tinxik chi najt chiru laaloq'laj musiq'?</t> <t>Ma truuq tab'i' tin'eleliq chawu laa'at?</t>", "8": "<t>Wi ta tintaqe'q sa' choxa,</t> <t>aran wankat laa'at;</t> <t>wi ta tinsotob' wib' sa' xna'ajeb' li kamenaq,</t> <t>aran ajwi' wankat chaq.</t>", "9": "<t>Wi ta tinpuriq toj nahik'e'k wi' chaq li kutan,</t> <t>wi ta ut toxinkanab' wib' toj sa' xmaril li palaw,</t>", "10": "<t>aran ajwi' tinaach'ilo chaq,</t> <t>aran ajwi' tinxchap chaq laanim uq'.</t>", "11": "<t>Us ta tinye: “Ka'aj taxaq li aak'ab' xmuquk we</t> <t>ut chiq'oqyino'q taxaq li kutan sa' inb'een”,</t>", "12": "<t>ab'anan chi moko li aak'ab' ajwi',</t> <t>q'oqyink ru chawu laa'at,</t> <t>ut tz'aqal kutan chawu li q'oqyink, at Qaawa'.<f>[358]</f></t>", "13": "<pb/><t>Laa'at xatyiib'ank re linch'ool ut li waanm;</t> <t>xak'uub' linyu'am naq toj wankin chaq rik'in linna'.</t>", "14": "<t>Ninyoxink chawu xb'aan naq sachb'ach'oolej rilb'al</t> <t>chanru naq xinaayoob'tesi.</t> <t>Sachb'ach'oolej chixjunil laab'aanuhom;</t> <t>ch'olch'o a'in chiwu, at inYos.</t>", "15": "<t>Chixjunil linjunxaqalil moko muqmu ta chawu,</t> <t>naq xak'uub' chaq linyu'am sa' muqmu,</t> <t>ut xinwinqob'resiik toj sa' xchamal li ch'och'.</t>", "16": "<t>Toj maji' ninyo'laak chaq, ak nakawil wu;</t> <t>ak tz'iib'anb'ileb' chixjunil linkutan sa' laahu,</t> <t>ajlanb'ileb' chik naq toj maji' neke'wank.</t>", "17": "<pb/><t>Q'axal ch'a'aj cho'q we xtawb'al ru laak'a'uxl, at Qaawa';</t> <t>maamin tinruuq rajlankil li xk'ihaleb'.</t>", "18": "<t>Wi ta twajlaheb',</t> <t>q'axal nim chik li xk'ihaleb' chiru li samahib';</t> <t>wi ta tinchoy xb'aanunkil a'an,</t> <t>toj wanqin raj chawe chawu!<f>[359]</f></t>", "19": "<pb/><t>At inYos, us raj taakamsi li ink'a' us xna'leb'</t> <t>ut te'elq taxaq chink'atq laj kamsineleb' ras riitz'in,</t>", "20": "<t>eb' li neke'aatinak chawix sa' b'alaq'</t> <t>ut maak'a' aj e naq neke'xq'etq'eti rib' chawu.</t>", "21": "<pb/><t>At inYos, ma ink'a' tab'i' xik' te'wil</t> <t>eb' li xik' neke'ilok aawe?</t> <t>Ma ink'a' tab'i' tintz'eqtaanaheb'</t> <t>li neke'xq'etq'eti rib' chawu?</t>", "22": "<t>Anchal linch'ool naq nintz'eqtaanaheb';</t> <t>cho'q we laa'in: aj xik'il uuchineleb' we.</t>", "23": "<pb/><t>At Qaawa', chatz'ili wix ut chawil chanru linch'ool;</t> <t>chayal wix re xnawb'al chixjunil li naweek'a.<f>[360]</f></t>", "24": "<t>Chak'e reetal, mare anchal xinkanab' li chaab'il b'e;</t> <t>chinaab'eres taxaq sa' li junelik yu'am.</t>"}