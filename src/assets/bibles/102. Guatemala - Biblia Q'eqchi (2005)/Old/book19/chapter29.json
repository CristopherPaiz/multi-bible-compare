{"1": "<pb/><e>Xsaalm laj David.</e> <pb/><t>Ex aj k'anjel chiru li Yos sa' choxa,</t> <t>chenima ru li Qaawa',</t> <t>chek'e xloq'al ut xwankilal.</t>", "2": "<t>Chenima li xloq'laj k'ab'a' li Qaawa'</t> <t>ut chehupub' eerib' rub'el roq sa' li xloq'laj na'aj.<f>[63]</f></t>", "3": "<pb/><t>Li xyaab' xkux li Qaawa' na'ab'imank chaq sa' xb'eeneb' li ha',</t> <t>chanchan kaaq naq na'eek'ank li Yos li nim xloq'al:</t> <t>li Qaawa' wank sa' xb'eeneb' li k'iila ha'!</t>", "4": "<t>Li xyaab' xkux li Qaawa' a'an q'axal kaw,</t> <t>li xyaab' xkux li Qaawa' a'an rajawal nim xwankil.</t>", "5": "<t>Li xyaab' xkux li Qaawa' naxxereb' li yaw;</t> <t>li Qaawa' naxxereb' li yaw re Líbano.</t>", "6": "<t>Naxk'e chi pisk'ok Líbano jo' junaq ch'ina wakax,</t> <t>ut li tzuul Sarión kama' ral li josq' aj wakax.</t>", "7": "<t>Li xyaab' xkux li Qaawa' kama' li raq'kaaq naq narepok chaq;</t>", "8": "<t>li xyaab' xkux li Qaawa' naxchiq'chiq'i li chaqich'och',</t> <t>li Qaawa' naxchiq'chiq'i li chaqich'och' wank Kadés.</t>", "9": "<t>Li xyaab' xkux li Qaawa' naxhi'ch'le li ji ru,</t> <t>li Qaawa' naxmich' eb' li k'iche'.</t> <t>Jo'nimal li wank sa' li xloq'laj ochoch</t> <t>jun xikikeb' chi xyeeb'al:</t> <t>“Nimaq ta xloq'al”,<f>[64]</f> chankeb'.</t>", "10": "<pb/><t>K'ojk'o li Qaawa' sa' xb'een li b'ut'iha',</t> <t>k'ojk'o li Qaawa' cho'q awab'ej chi junelik.</t>", "11": "<t>Li Qaawa' naxk'e xwankilal li xtenamit,</t> <t>li Qaawa' narosob'tesi li xtenamit rik'in tuqtuukilal.</t>"}