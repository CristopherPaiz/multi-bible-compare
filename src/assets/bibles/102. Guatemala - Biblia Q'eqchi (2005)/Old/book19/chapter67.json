{"1": "<pb/><e>Re li xjolomileb' laj b'ichanel. Rik'ineb' li wajb' li wankeb' li ru. Saalm ut b'ich.</e>", "2": "<pb/><t>Li Qaawa' chiruxtaana taxaq qu</t> <t>ut choorosob'tesi taxaq.</t> <t>Chixk'ut taxaq chiqu li xrahom,</t>", "3": "<t>re naq chinawmanq li rajom sa' ruuchich'och';</t> <t>che'xnaw taxaq chixjunileb' li tenamit</t> <t>naq a'an laj Kolonel.</t>", "4": "<pb/><t>At Qaawa', che'b'anyoxinq taxaq chawu li tenamit,</t> <t>che'b'anyoxinq taxaq chawu chixjunileb'!</t>", "5": "<pb/><t>Che'saho'q ut che'b'ichanq li poyanam,</t> <t>xb'aan naq sa' tiikilal nakajolomiheb' li tenamit;</t> <t>laa'at nakab'eresi chixjunil li ruuchich'och'.</t>", "6": "<pb/><t>At Qaawa', che'b'anyoxinq taxaq chawu li tenamit,</t> <t>che'b'anyoxinq taxaq chawu chixjunileb'!</t>", "7": "<pb/><t>Li ch'och' ak xk'ehom li xloq'laj awimq:</t> <t>li qaYos yo chi qosob'tesinkil.</t>", "8": "<t>Li Qaawa' chi'osob'tesinq taxaq qe!</t> <t>Chixjunil li ruuchich'och' che'xnimaaq ru li qaYos!</t>"}