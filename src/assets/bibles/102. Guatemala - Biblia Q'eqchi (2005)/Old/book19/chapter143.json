{"1": "<pb/><e>Xsaalm laj David.</e> <pb/><t>At Qaawa', chawab'i taxaq lintij,</t> <t>chak'e reetal li nintz'aama chawu,</t> <t>chinaasume taxaq xb'aan xtiikilal laach'ool.</t>", "2": "<t>Matraqok aatin sa' inb'een,</t> <t>xb'aan naq maajun junaq maak'a' ta xmaak chawu.<f>[364]</f></t>", "3": "<pb/><t>Li xik' na'ilok we naraj inkamsinkil,</t> <t>xinxt'an sa' ch'och' ut yo chinyeq'inkil;</t> <t>xinxk'e chi wank sa' aak'ab'</t> <t>kama' wi' li kamenaqin chi junajwa.</t>", "4": "<t>Yo chi lajk linmetz'ew,</t> <t>k'ajo' naq namayok li waanm!</t>", "5": "<t>Jultik we eb' li kutan ke'nume'k junxil,</t> <t>nink'oxla rix jo'nimal li xab'aanu chaq,</t> <t>ut nanaqk sa' inch'ool chixjunil laab'aanuhom.</t>", "6": "<t>Ninterq'usi li wuq' chi tijok chawu;</t> <t>kama' li chaqi ch'och' naraj li ha',<f>[365]</f></t> <t>jo'kanin laa'in chi xrahinkil aawu.</t>", "7": "<pb/><t>Chinaasume taxaq chi junpaat, at Qaawa',</t> <t>xb'aan naq elk re linmusiq'.</t> <t>Maamuq taxaq chiwu li xnaq' aawu:</t> <t>wi ta jo'kan, kama'aqin raj eb' li neke'xik sa' xna'ajeb' li kamenaq.</t>", "8": "<t>Eq'la chak'e taxaq chi week'a laarahom:</t> <t>k'ojk'o linch'ool aawik'in.</t> <t>Chak'ut taxaq chiwu li b'e tento tink'am,</t> <t>xb'aan naq aawik'in wank li woyb'enihom.</t>", "9": "<t>At Qaawa', chinaakol chiruheb' li xik' neke'ilok we,</t> <t>xb'aan naq ninmuhenk rub'el laakupuhom.</t>", "10": "<t>Chak'ut chiwu xpaab'ankil laawajom:</t> <t>relik chi yaal naq laa'at linYos.</t> <t>A' taxaq laachaab'il musiq' chib'eresinq we sa' tuqtuukil ru b'e.</t>", "11": "<pb/><t>Laa'at li Qaawa': chakol taxaq linyu'am;</t> <t>sa' xk'ab'a' xtiikilal laach'ool</t> <t>chinaawisi sa' li rahilal wankin wi'.</t>", "12": "<t>Sa' xk'ab'a' xnimal laarahom</t> <t>chasach ruheb' li xik' neke'ilok we.</t> <t>Che'oso'q taxaq chixjunileb' li neke'rahob'tesink we,</t> <t>xb'aan naq laa'in aj k'anjel chawu, at Qaawa'.</t>"}