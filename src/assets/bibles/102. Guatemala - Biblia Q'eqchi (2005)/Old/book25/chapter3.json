{"1": "<pb/><t>Laa'in jun winq li xinkuy naab'al li rahilal,</t> <t>xb'aan xnimal xjosq'il li Qaawa' sa' inb'een.</t>", "2": "<t>A'an xk'amok we sa' li aak'ab'</t> <t>ut xmin wu chi b'eek b'arwi' maak'a' li saqenk.<f>[17]</f></t>", "3": "<t>Ka'ajwi' sa' inb'een naxk'ut li xnimal xwankil li ruq',<f>[18]</f></t> <t>ut nikinxrahob'tesi chixjunil li kutan.</t>", "4": "<pb/><t>X'oso'k lintib'el ut lintz'uumal;</t> <t>li Yos xtoqi chixjunil linb'aqel.<f>[19]</f></t>", "5": "<t>Sutsuukin yalaq b'ar</t> <t>xb'aan rahilal ut ch'a'ajkilal.<f>[20]</f></t>", "6": "<t>Xinxk'e chi wank sa' li aak'ab',</t> <t>jo'eb' li kamenaq li ke'kamk najter.<f>[21]</f></t>", "7": "<pb/><t>Xinxtz'ap re naq ink'a' chik tin'elq;</t> <t>xinxb'ak' rik'in ch'iich' li q'axal aal.<f>[22]</f></t>", "8": "<t>Us ta ninjap we chi xpatz'b'al intenq'ankil,</t> <t>ab'an A'an ink'a' naraj wab'inkil.<f>[23]</f></t>", "9": "<t>Xtz'api linb'e rik'in ninqi pek</t> <t>ut xjal linb'e re naq tinsachq.</t>", "10": "<pb/><t>Li Yos chanchan jun tz'uqtz'un cho'q we,</t> <t>kama' jun kaqkoj yo chi woyb'eninkil.<f>[24]</f></t>", "11": "<t>Sa' xsachb'esinkil linb'e kok' q'uy xinxkanab',</t> <t>chi k'ajo' xsachik linch'ool.</t>", "12": "<t>Xkawresi li xsimaj,</t> <t>ut laa'in xinxjayali chiru li ral xsimaj.</t>", "13": "<pb/><t>Xinxkut chi ral simaj,</t> <t>ut q'axal cham xe'okje'k sa' lintib'el.<f>[25]</f></t>", "14": "<t>Xinxk'e chi se'eek xb'aaneb' chixjunil li tenamit;</t> <t>chixjunil li kutan yookeb' chi weetz'unkil.<f>[26]</f></t>", "15": "<t>Li Qaawa' xinxnujob'resi chi rahil ch'oolej;</t> <t>k'ajo' xk'ahil li ha' xk'e chi wuk'.<f>[27]</f></t>", "16": "<pb/><t>Xtoqi li ruuch we chi pek</t> <t>ut xinxtolk'osi sa' pojtz'.</t>", "17": "<t>Maak'a' chik tuqtuukil usilal sa' li waanm</t> <t>ut xsachk sa' inch'ool k'aru li sahil ch'oolej.</t>", "18": "<t>Ut xinye: “Maak'a' chik inmetz'ew,</t> <t>x'oso'k li woyb'enihom rik'in li Yos”.<f>[28]</f></t>", "19": "<pb/><t>Najultiko'k we linneb'a'il ut linjunaatalil,</t> <t>naq junes rahil ch'oolej ut xyot'ik li waanm nink'ul.</t>", "20": "<t>Junelik najultiko'k we:</t> <t>ka'aj chik maa na'elk li waanm wik'in.</t>", "21": "<t>Ab'an wank jun li nak'ojlaak wi' inch'ool</t> <t>ut xaqxo wi' li woyb'enihom:</t>", "22": "<pb/><t>ninnaw naq li xrahom li Qaawa' maak'a' roso'jik,</t> <t>ut li ruxtaan ink'a' nalajk.</t>", "23": "<t>Rajlal eq'la na'ak'o'k li xrahom:</t> <t>k'ajo' xnimal li xtiikilal xch'ool!<f>[29]</f></t>", "24": "<t>Ut ninye sa' li waanm:</t> <t>“Li Qaawa' a'an linb'ihomal;</t> <t>jo'kan naq xaqxo li woyb'enihom rik'in”.<f>[30]</f></t>", "25": "<pb/><t>Chaab'il li Qaawa' rik'ineb' li neke'yo'onink rik'in;</t> <t>A'an chaab'il rik'ineb' li neke'sik'ok re.<f>[31]</f></t>", "26": "<t>Q'axal us royb'eninkil naq li Yos tooxtenq'a,</t> <t>chi k'ojk'ooq li qach'ool rik'in.</t>", "27": "<t>Jwal us cho'q re li winq xkub'sinkil rib'</t> <t>chalen chaq sa' xsaajilal.</t>", "28": "<pb/><t>Li winq tento tkanaaq xjunes ut ink'a' taawech'inq,</t> <t>naq rajom li Qaawa' chi jo'kanan.</t>", "29": "<t>Tento tixkub'si xwankil toj toxrutz' li ch'och':</t> <t>mare anchal toj twanq royb'enihom.</t>", "30": "<t>Chixk'ehaq li xko re li ani na'ajok sak'ok re,</t> <t>ut tixkuy li k'iila hob'e'k.<f>[32]</f></t>", "31": "<pb/><t>Xb'aan naq li Qaawa' ink'a' nokooxtz'eqtaana chi junajwa.</t>", "32": "<t>Us ta naxk'e xrahil qach'ool,</t> <t>ab'an naruxtaana wi' chik qu sa' xk'ab'a' li xnimal xrahom.<f>[33]</f></t>", "33": "<t>Xb'aan naq ink'a' nasaho'k xch'ool chi rahob'tesink,</t> <t>chi moko chi xk'eeb'al eb' li ralal xk'ajol sa' raaxiik'.</t>", "34": "<pb/><t>Li Qaawa' ink'a' nawulak chiru</t> <t>naq neke'rahob'tesiik li b'ak'b'ookeb' sa' tz'alam,</t>", "35": "<t>chi moko naq namaq'e'k li xk'ulub' junaq poyanam,</t> <t>ut na'uxk a'an chiru li Nimajwal Yos.</t>", "36": "<t>Wi ink'a' naraqmank aatin sa' tiikilal,</t> <t>ma ink'a' tab'i' ra sa' xch'ool li Qaawa'?</t>", "37": "<pb/><t>Maa'ani naru tixb'aanu li k'aru ak xyehom,</t> <t>wi li Qaawa' ink'a' xyehok re.</t>", "38": "<t>Naqak'ul li us ut li ink'a' us,</t> <t>xb'aan naq jo'kan naraj li Qaawa'.<f>[34]</f></t>", "39": "<t>Ut wi laa'o tz'aqal aj maak,</t> <t>k'a'ut naq naraho'k qach'ool xb'aan li rahilal naqak'ul?</t>", "40": "<pb/><t>Qak'ehaq reetal chi us li qayu'am,</t> <t>ut sutq'iiqo wi' chik rik'in li Yos.</t>", "41": "<t>Qawaklesiiq qach'ool ut tz'aamanqo</t> <t>chiru li xYos li choxa.</t>", "42": "<t>Xoomaakob'k ut xqaq'et laawaatin, at Qaawa';</t> <t>ut laa'at ink'a' xakuy qamaak.<f>[35]</f></t>", "43": "<pb/><t>K'ajo' laajosq'il!</t> <t>Xoohaarahob'tesi ut xasach li qayu'am</t> <t>chi ink'a' xawil xtoq'ob'aal qu.</t>", "44": "<t>Xalan aawib' sa' choql</t> <t>re naq ink'a' taawab'i li qatij.</t>", "45": "<t>Xoohaak'e sa' xutaan chiruheb' chixjunil li poyanam:</t> <t>chanchano li mul li maak'a' nokoo'ok wi'.</t>", "46": "<pb/><t>Chixjunileb' li xik' neke'ilok qe</t> <t>nokoohe'xhob'.</t>", "47": "<t>X'ok qaxiw, nokoosiksotk,</t> <t>xjuk'e'k li qawankil ut xoosache'k:</t> <t>a'an a'in li k'aru xootz'aqk.</t>", "48": "<t>Chanchan roqha' li xya'al wu naq ninyaab'ak,</t> <t>xb'aan xsachik linraarookil tenamit.<f>[36]</f></t>", "49": "<pb/><t>Ink'a' ninch'anaak chi yaab'ak,</t> <t>xb'aan naq maak'a' nak'ojob'ank inch'ool,</t>", "50": "<t>toj reetal li Qaawa' taaril chaq</t> <t>xtoq'ob'aal qu sa' choxa.</t>", "51": "<t>Jwal ra xsa'eb' li wu</t> <t>xb'aan li rahilal xe'xk'ul li rixqilal lintenamit.</t>", "52": "<pb/><t>Eb' li xik' neke'ilok we xine'xchap chi maak'a' xyaalal,</t> <t>jo' nachape'k junaq xik'anel xul.</t>", "53": "<t>Xine'xkut chi yo'yo sa' jun li jul</t> <t>ut xe'xtuub' li pek sa' inb'een.</t>", "54": "<t>Li ha' xwulak toj sa' linjolom,</t> <t>ut laa'in xink'oxla: “Xin'oso'k”.<f>[37]</f></t>", "55": "<pb/><t>Toj sa' xchamal li jul</t> <t>xinyaab'a chaq laak'ab'a', at Qaawa',<f>[38]</f></t>", "56": "<t>ut laa'at xawab'i xyaab' linkux:</t> <t>“Maatz'ap laaxik chi rab'inkil lintij,</t> <t>naq ninpatz' intenq'ankil chawu”, chankin.</t>", "57": "<t>Xinyaab'a laak'ab'a', ut xatjilok chink'atq:</t> <t>“Matxiwak!”, chankat we.</t>", "58": "<pb/><t>At Qaawa', xinaatenq'a</t> <t>ut xakol linyu'am.</t>", "59": "<t>Xak'e reetal li rahilal xe'xb'aanu we chi maak'a' inmaak;</t> <t>raqon aatin chiwix sa' tiikilal.</t>", "60": "<t>Laa'at xawil naq xik' nikine'ril;</t> <t>xak'e reetal chixjunil li neke'xk'uub' re inrahob'tesinkil.</t>", "61": "<pb/><t>Xawab'i chanru nikine'xhob', at Qaawa',</t> <t>ut li k'aru neke'xk'uub' chiwix.</t>", "62": "<t>Laa'at nakanaw li neke'xye eb' li xik' neke'ilok we,</t> <t>naq chixjunil li kutan neke'xk'uub' rahilal chiwix.</t>", "63": "<t>Chak'e reetal li k'aru neke'xb'aanu:</t> <t>junelik yookeb' chinhob'b'al.</t>", "64": "<pb/><t>At Qaawa', eeqajun sa' xb'eeneb'</t> <t>jo' chanru xk'ulub'eb'.</t>", "65": "<t>Cha'aalob'resi li xch'ooleb'</t> <t>ut chamajewaheb'.</t>", "66": "<t>Xb'aan xnimal laajosq'il charahob'tesiheb'</t> <t>ut sach ruheb' sa' xb'een li ruuchich'och' a'in.</t>"}