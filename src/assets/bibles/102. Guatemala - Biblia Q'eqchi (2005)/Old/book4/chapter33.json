{"1": "<pb/>Jo'ka'in naq ke'elk chaq Ejiipt eb' laj Israel ut ke'chalk chi tzol jo'keb' laj puub', k'amol b'eheb' chaq laj Moisés ut laj Aharón.", "2": "Laj Moisés kixtz'iib'a xk'ab'a'eb' li na'ajej b'arwi' ke'numje'k chi tiqil ru, jo' chanru kiyehe'k re xb'aan li Qaawa'. Jo'ka'in naq ke'elk sa' li junjunq chi na'ajej.", "3": "<pb/>Sa' li o'laju xb'e li xb'een po ke'elk eb' laj Israel sa' li na'ajej Ramsés, eweraq xninq'ehinkil li Paswa. Kaweb' xch'ool naq ke'elk eb' laj Israel chiruheb' chixjunil laj Ejiipt.", "4": "Eb' laj Ejiipt yookeb' chi xmuqb'aleb' li xb'een alalb'ej li ke'kamsiik xb'aan li Qaawa'. Chi jo'kan kiraqmank aatin sa' xb'eeneb' li xyoseb'.", "5": "<pb/>Eb' laj Israel ke'elk chaq Ramsés ut koxe'hilanq aran Sukot.", "6": "<pb/>Ke'elk Sukot ut koxe'hilanq sa' li na'ajej Etán, li wank chire li chaqich'och'.", "7": "<pb/>Ke'elk Etán ut koxe'hilanq aran Pi-Hajirot, li wank sa' xka'yab'aal Bahal-Sepón, ut ke'xk'ojob' li xmuheb'aaleb' aran Mikdol.", "8": "<pb/>Ke'elk Pi-Hajirot ut koxe'nume'q sa' xyi li palaw toj sa' li chaqich'och'. Oxib' kutan ke'b'eek sa' li chaqich'och' re Etán ut koxe'hilanq sa' li na'ajej Mará.", "9": "<pb/>Ke'elk Mará ut ke'wulak Elín. Aran wank kab'laju chi yu'amha' ut lajeeb' xkaak'aal toon chi mokooch; ut ke'hilank sa' li na'ajej a'an.", "10": "<pb/>Ke'elk Elín ut koxe'hilanq chire li nima' Suf.", "11": "<pb/>Ke'elk chire li nima' Suf ut koxe'hilanq sa' li chaqich'och' re Sin.", "12": "<pb/>Ke'elk sa' li chaqich'och' re Sin ut koxe'hilanq Dofká.", "13": "<pb/>Ke'elk Dofká ut koxe'hilanq aran Alús.", "14": "<pb/>Ke'elk Alús ut koxe'okaq Refidín, ab'an sa' li na'ajej a'an maak'a' ha' re te'ruk' eb' li poyanam.", "15": "<pb/>Ke'elk Refidín ut koxe'hilanq sa' li chaqich'och' re Sinaí.", "16": "<pb/>Ke'elk sa' li chaqich'och' re Sinaí ut koxe'hilanq Kibrot-Atabá.", "17": "<pb/>Ke'elk Kibrot-Atabá ut koxe'hilanq Jaserot.", "18": "<pb/>Ke'elk Jaserot ut koxe'hilanq Ritmá.", "19": "<pb/>Ke'elk Ritmá ut koxe'hilanq Rimón-Perés.", "20": "<pb/>Ke'elk Rimón-Perés ut koxe'hilanq Libná.", "21": "<pb/>Ke'elk Libná ut koxe'hilanq Risá.", "22": "<pb/>Ke'elk Risá ut koxe'hilanq Kelatá.", "23": "<pb/>Ke'elk Kelatá ut koxe'hilanq wan wi' li tzuul Séfer.", "24": "<pb/>Ke'elk sa' li tzuul Séfer ut koxe'hilanq Jaradá.", "25": "<pb/>Ke'elk Jaradá ut koxe'hilanq Makelot.", "26": "<pb/>Ke'elk Makelot ut koxe'hilanq Tájat.", "27": "<pb/>Ke'elk Tájat ut koxe'hilanq Táraj.", "28": "<pb/>Ke'elk Táraj ut koxe'hilanq Mitká.", "29": "<pb/>Ke'elk Mitká ut koxe'hilanq Jasmoná.", "30": "<pb/>Ke'elk Jasmoná ut koxe'hilanq Moserot.", "31": "<pb/>Ke'elk Moserot ut koxe'hilanq Bené-Yakán.", "32": "<pb/>Ke'elk Bené-Yakán ut koxe'hilanq Jor-Akidgad.", "33": "<pb/>Ke'elk Jor-Akidgad ut koxe'hilanq Yotbá.", "34": "<pb/>Ke'elk Yotbá ut koxe'hilanq Abroná.", "35": "<pb/>Ke'elk Abroná ut koxe'hilanq Esión-Kéber.", "36": "<pb/>Ke'elk Esión-Kéber at koxe'hilanq sa' li chaqich'och' re Sin, malaj Kadés.", "37": "<pb/>Ke'elk Kadés ut koxe'hilanq wan wi' li tzuul Hor, sa' xnub'ajlil li tenamit Edom.", "38": "Laj Aharón laj tij kitaqe'k sa' xb'een li tzuul Hor, jo' kiyehe'k re xb'aan li Qaawa', ut aran kikamk,<f>[77]</f> akaq ka'k'aal chihab' chaq relikeb' laj Israel sa' li tenamit Ejiipt, sa' li xb'een kutan re li ro' po.", "39": "Oxib' xwuqk'aal (123) chihab' wank re laj Aharón naq kikamk sa' xb'een li tzuul Hor.", "40": "<pb/>Li awab'ej re Arad li wank aran Nejeb sa' li na'ajej Kanahán, kirab'i resil li xwulajikeb' laj Israel.<f>[78]</f>", "41": "<pb/>Ke'elk eb' laj Israel sa' li tzuul Hor ut koxe'hilanq Salmoná.", "42": "<pb/>Ke'elk Salmoná ut koxe'hilanq Punón.", "43": "<pb/>Ke'elk Punón ut koxe'hilanq Obot.", "44": "<pb/>Ke'elk Obot ut koxe'hilanq sa' xpo'lemil Abarín, sa' xnub'ajlil Mohab.", "45": "<pb/>Ke'elk Abarín ut koxe'hilanq Dibón-Gad.", "46": "<pb/>Ke'elk Dibón-Gad ut koxe'hilanq Almón-Diblatáhin.", "47": "<pb/>Ke'elk Almón-Diblatáhin ut koxe'hilanq chiruheb' li tzuul re Abarín, li wank sa' xka'yab'aal Nebo.", "48": "<pb/>Ke'elk chiruheb' li tzuul re Abarín ut koxe'hilanq sa' xtaq'ahil Mohab, chire li nima' Jordán, sa' xjayal Jerikó.", "49": "Ke'xk'ojob' li xmuheb'aaleb' chire li nima' Jordán, sa' xyanq Bet-Yesimot ut Abel-Sitín, sa' xtaq'ahil Mohab.", "50": "<pb/>Li Qaawa' kiraatina laj Moisés sa' xtaq'ahil Mohab, chire li nima' Jordán, sa' xjayal Jerikó, ut kixye re:", "51": "<pb/>“Ye reheb' laj Israel: Naq texq'axonq junpak'al li nima' Jordán re xik sa' li tenamit Kanahán,", "52": "teeraanilasiheb' chixjunil li poyanam wankatqeb' aran. Teejuk' chixjunileb' li b'onb'ileb' pek, teeputz'iheb' li xjalam u yiib'anb'ileb' rik'in ha'lesinb'il q'anch'iich' ut teejuk'i chixjunil li x'artaleb'.", "53": "Teereechani li ch'och' ut aran texwanq, xb'aan naq laa'in xink'e chereechani chixjunil li na'ajej a'an.", "54": "Teejek'i li ch'och' chi b'uulinb'il sa' xyanqeb' li junq teep. Li naab'aleb', teeyu' ru li xch'och'eb'; ab'an li ink'a' k'iheb', teek'os ru li xch'och'eb'. B'ar taatz'aq li junq teep, aran wanq li ch'och' taareechani. Teejek'i li ch'och', a' yaal ani li xxe'toonil yuwa'eb'.<f>[79]</f>", "55": "Ab'anan wi' laa'ex ink'a' teeraanilasiheb' li xpoyanamil li tenamit sa' leewulajik, eb' li te'kanaaq sa' eeyanq texrahob'tesiheb' chi junelik sa' li tenamit wanqex wi': chanchanaqeb' li mul sa' leeru ut chanchanaqeb' li k'ix sa' leexuku'y.", "56": "Toja' naq laa'in tinb'aanu eere jo' kink'oxla xb'aanunkil reheb' a'an”, chan li Qaawa'."}