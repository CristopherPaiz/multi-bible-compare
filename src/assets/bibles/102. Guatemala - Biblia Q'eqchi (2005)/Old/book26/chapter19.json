{"1": "<pb/>“Ut laa'at, at ralal li winq, b'icha li b'ich a'in re rahil ch'oolejil chirixeb' li xjolomileb' laj Israel.", "2": "Ye chi jo'ka'in: <pb/><t>«Chanchan li kaqkoj laana',</t> <t>li wank sa' xyanqeb' li kaqkoj.<f>[51]</f></t> <t>Tuntu sa' xyanqeb' li kok' kaqkoj</t> <t>naq kixk'iiresiheb' li ral.</t>", "3": "<t>Kixch'oolani chi us jun li ral,</t> <t>toj reetal kinimank chi jwal kaw rib'.</t> <t>Kixtzol xt'upinkil li xtzak</t> <t>ut kixkamsiheb' li poyanam.</t>", "4": "<t>Eb' li xninqal ru tenamit ke'rab'i resil ut ke'wakliik;</t> <t>ke'xchap a'an sa' jun li ra'al</t> <t>ut ke'xk'am chi b'ak'b'o toj Ejiipt.<f>[52]</f></t>", "5": "<t>Naq li na'b'ej kixk'e reetal naq ink'a' us x'elk</t> <t>ut maak'a' chik royb'enihom,</t> <t>kixk'iiresi jun chik li ral toj kinimank chi us.</t>", "6": "<t>Ut naq ak kaw chik rib' jo' jun li saaj kaqkoj,</t> <t>nachalk naxik sa' xyanqeb' li xkomon;</t> <t>kixtzol xt'upinkil li xtzak</t> <t>ut kixkamsiheb' li poyanam.</t>", "7": "<t>Kixpuk'i eb' xchaq'alil ru ochoch</t> <t>ut kixsacheb' li tenamit.</t> <t>K'ajo' naq ke'xiwak chixjunil li ruuchich'och'</t> <t>naq ke'rab'i li xyaab' xkux!</t>", "8": "<t>Eb' li xninqal ru tenamit li wankeb' chi xsutam,</t> <t>ke'wakliik, ke'xra'le, ut li saaj kaqkoj kit'ane'k sa' li jul.</t>", "9": "<t>Chi b'ak'b'o ut tz'aptz'o sa' jun paapax che'</t> <t>ke'xk'am rik'in li awab'ej re Babilonia;</t> <t>ut aran kitz'ape'k sa' tz'alam,</t> <t>re naq maajun chik taa'ab'inq li xyaab' xkux</t> <t>sa'atqeb' li xtzuulul Israel.<f>[53]</f></t>", "10": "<pb/><t>«At Israel, chanchan jun toon chi uub' laana',<f>[54]</f></t> <t>aw'o chire li ha'.</t> <t>Chaq'al ru na'ilok ut jwal rax,</t> <t>xb'aan naq k'ajo' li ha' aran.</t>", "11": "<t>Ke'ninqank eb' li ruq',</t> <t>ut rik'in a'an kiyiib'amank li xxuq'eb' li awab'ej.</t> <t>Kinimank chi us li xteram</t> <t>toj reetal kiwulak sa' choxa;</t> <t>li xtoonal li uub' kixq'ax ruheb' chixjunileb' li che'</t> <t>xb'aan li xteram ut li xk'ihaleb' li ruq'.</t>", "12": "<t>Ab'anan kimich'e'k sa' josq'il,</t> <t>ut t'ant'o kikanaak chiru ch'och'.</t> <t>Kichaqik xb'aan xtiqwal li iq',<f>[55]</f></t> <t>ut ke't'ane'k eb' li ru;</t> <t>ke'chaqik li xkawil uq' ut ke'kutmank sa' xam.</t>", "13": "<t>Ut anaqwan sa' chaqich'och' chik wank,</t> <t>sa' joxk' ch'och', b'ar maak'a' wi' li ha'.</t>", "14": "<t>Sa'eb' li ruq' ki'elk li xam,</t> <t>ut kixk'at eb' li ruq' jo'wi' eb' li ru.</t> <t>Maak'a'aq chik li xkawil uq';</t> <t>ink'a' chik taayiib'amanq li xxuq'eb' li awab'ej chiru»”.</t> <pb/>A'an a'in jun b'ich re rahil ch'oolejil, ut jo' b'ich re rahil ch'oolejil taab'ichamanq."}