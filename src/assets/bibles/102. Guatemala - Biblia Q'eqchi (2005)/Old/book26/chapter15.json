{"1": "<pb/>Li Qaawa' ki'aatinak wik'in ut kixye we chi jo'ka'in:", "2": "<pb/><t>“At kaamel winq, k'aru rusil li xtoonal li uub'</t> <t>chiru li k'a'aq chik chi che'ul li wankeb' sa' k'iche'?</t>", "3": "<t>Ma naru tab'i' xyiib'ankil junaq k'a'aq re ru chaab'il rik'in a'an,</t> <t>malaj xk'eeb'al cho'q lokoch re t'uyub'ank k'a'aq re ru?</t>", "4": "<t>Li rusil a'an, naq taakute'q sa' xam cho'q si'!</t> <t>Ut naq akaq xk'ate'k chi xka'pak'alil ut sib'j aj chik li xyi,</t> <t>k'a' chik ru taa'ok wi'?</t>", "5": "<t>Wi maak'a' na'ok wi' naq toj jun chi che',</t> <t>ma toja' ta chik naq ak xk'atmank.</t> <t>K'a' chik ru taa'ok wi' li che' a'an naq ak x'oso'k xb'aan li xam?</t>", "6": "<pb/><t>“Jo'kan naq laa'in, li Qaawa', ninye chi jo'ka'in:</t> <t>Jo' naq li xtoonal li uub',</t> <t>sa' xyanqeb' chixjunileb' li che' wankeb' sa' li k'iche',</t> <t>nakutmank sa' xam,</t> <t>jo'kan ajwi' naq tink'eheb' chi k'ate'k eb' laj Jerusalén.</t>", "7": "<t>Teb'ink'e chi xtojb'aleb' li xmaak.</t> <t>Xe'kole'k junsut chiru li xam,</t> <t>ab'anan xam ajwi' taasachoq reheb'.</t> <t>Ut naq yooqin chi xrahob'tesinkileb',</t> <t>laa'ex teenaw naq laa'in li Qaawa'.</t>", "8": "<t>Nakirirnak tinkanab' li na'ajej a'an,</t> <t>xb'aan naq xine'xtz'eqtaana ut xe'q'etq'eto'k chiwu”,</t> <t>chan li Qaawa'.</t>"}