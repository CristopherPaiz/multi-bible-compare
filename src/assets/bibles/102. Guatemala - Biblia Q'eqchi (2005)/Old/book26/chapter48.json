{"1": "<pb/>“A'an a'in li xk'ab'a'eb' li junjunq xteepaleb' laj Israel: Chalen chaq sa' xjayal releb'l iq', sa' li b'e naxik Jetlón, toj sa' rokeb'aal Jamat ut Jasar-Enán, sa' xjayal rokeb'l iq' sa' xka'yab'aal Damaask ut Jamat, li junjunq xteepaleb' laj Israel tixk'ul xna'aj chalen sa' xjayal releb'l saq'e toj sa' rokeb'l. Te'xk'ul xch'och'eb' chi tustu chi jo'ka'in: eb' laj Dan, eb' laj Aser, eb' laj Neftalí, eb' laj Manasés, eb' laj Efraín, eb' laj Rubén ut eb' laj Judá.", "2": "", "3": "", "4": "", "5": "", "6": "", "7": "", "8": "<pb/>“Chi xkelam Judá, sa' xjayal releb'l saq'e toj sa' rokeb'l, taawanq jun li loq'laj na'ajej: oxib'aq leew xnimal ru ut juntaq'eetaq xnimal roq kama'eb' chixjunileb' li na'ajej, chalen sa' xjayal releb'l saq'e toj sa' rokeb'l. Ut sa' xyi a'an taayiib'aaq li Santil Ochoch.", "9": "<pb/>“Li na'ajej teera cho'q re li Qaawa', a'an oxib' leew li xnimal roq ut wan rox leew li xnimal ru.", "10": "Sa' li na'ajej a'in taawanq jun loq'laj na'ajej cho'q reheb' laj tij. A'in taab'ismanq oxib' leew xnimal roq chalen sa' xjayal releb'l iq' toj sa' li rokeb'l, ut jun leew li xnimal ru chalen sa' xjayal releb'l li saq'e toj sa' rokeb'l. Ut sa' xyi li na'ajej a'in, taawanq li xsantil ochoch li Qaawa'.", "11": "A'an li ch'och' taakanaaq cho'q reheb' laj tij, a'eb' li ralal xk'ajol laj Sadok li xe'xb'aanu link'anjel ut ink'a' xe'xtaaqe xb'eheb' laj Israel jo' xe'xb'aanu eb' li ralal xk'ajol laj Leví naq xine'xtz'eqtaana.", "12": "Jo'kan naq, sa' li na'ajej q'axtesinb'il cho'q re li Qaawa', chi xk'atq li xe'tz'aqk wi' eb' laj Leví, taawanq xch'och'eb' laj tij, ut a'anaq li na'ajej q'axal Sant chiruheb' chixjunil.", "13": "Chi xk'atq li xch'och'eb' laj tij, eb' laj Leví taawanq xna'ajeb': a'an oxib' leew xnimal roq ut jun leew xnimal ru. Chi jo'kan chixjunil li na'ajej q'axtesinb'il re li Qaawa', taab'ismanq oxib' leew xnimal roq ut wan rox leew xnimal ru.", "14": "Li ch'och' a'in ink'a' naru xk'ayinkil, xsiib'al re anihaq chi moko xjalb'al ru, xb'aan naq q'axtesinb'il cho'q re li Qaawa'.", "15": "<pb/>“Li ch'och' li x'ela'ank, moko q'axtesinb'ilaq ta re li Qaawa'. A'an oxib' leew xnimal roq ut mer leew xnimal ru. Aran naru te'wanq eb' li poyanam jo'wi' eb' li ketomq. Ut li tenamit sa' xyi taakanaaq.", "16": "A'an a'in li xhelam: mer leew li roq jo' ajwi' li ru, naraj naxye naq kaaxukuut.", "17": "Chi xsutam li tenamit taawanq li xna'ajeb' li ketomq, wuqlaju xkaak'aal moqoj ru sa' xkaaxukuutal.", "18": "Chi xk'atq li tenamit taakanaaq jun keel li ch'och', chi xkelam li xloq'laj na'aj li Qaawa': jun leew xnimal roq sa' xjayal releb'l saq'e ut jun leew xnimal roq sa' xjayal rokeb'l saq'e. Li rawimq li ch'och' a'an taak'anjelaq cho'q xtzekemqeb' li wankeb' sa' li tenamit.", "19": "Eb' li neke'k'anjelak sa' li tenamit, a' yaal b'ar xteepalil aj Israel, a'aneb' li te'k'alenq re li na'ajej a'an.", "20": "Chixjunil li ch'och' li xraamank cho'q re li Qaawa' ut cho'q xna'aj li tenamit, a'an oxib' leew xnimal ru sa' xkaaxukuutal.", "21": "<pb/>“Li ch'och' taakanaaq cho'q re laj jolominel, a'an li na'ajej taa'ela'anq sa' xyanq li xteepal laj Judá ut laj Benjamín; naraj naxye, li ch'och' li wank chi xka'pak'alil li xloq'laj na'aj li Qaawa' ut li xna'aj li tenamit. A'an wank oxib' leew li ru, chalen sa' xjayal releb'l saq'e toj sa' li nub'ajl, ut chalen sa' xjayal rokeb'l li saq'e toj sa' li Nimla Palaw. Sa' xyi a'an taawanq li na'ajej q'axtesinb'il re li Qaawa', rochb'een li xsantil ochoch li Yos, li xch'och'eb' laj Leví ut li xna'aj li tenamit.", "22": "", "23": "<pb/>“Eb' li junch'ol chik laj Israel te'xk'ul xch'och'eb' sa' xjayal rokeb'l li iq'. Li junjunq chi teep tixk'ul xna'aj chalen sa' li nub'ajl wank sa' releb'l saq'e toj sa' li nub'ajl wank sa' rokeb'l saq'e. Te'xk'ul xch'och'eb' chi tustu chi kama'in: chire li nimla palaw, taajek'imanq chi jo'ka'in: eb' laj Benjamín, eb' laj Simehón, eb' laj Isakar, eb' laj Sabulón ut eb' laj Gad.", "24": "", "25": "", "26": "", "27": "", "28": "<pb/>“Li xnub'ajleb' laj Gad taa'elq chaq Tamar, toxnume'q sa' li ha' re Meribá-Kadés, taaxik sa' xjayal li ch'ina ha' re Ejiipt toj reetal taawulaq wan wi' li Nimla Palaw.", "29": "<pb/>“A'an a'in li na'ajej teejek'i chirixeb' li xteepaleb' laj Israel chi b'uulinb'il rix, ut a'an li te'reechani chi siir -chan li Qaawa'-.", "30": "<pb/>“Li tenamit Jerusalén sutsuuq chi tz'ak li taab'ismanq mer leew sa' kaaxukuut. Chi xka'pak'alil li suttz'ak te'wanq oxib' li okeb'aal, te'xk'am xk'ab'a'eb' li xteepaleb' laj Israel chi xjunjunqal, chi jo'ka'in: eb' li okeb'aal sa' xjayal releb'l iq' te'xk'am xk'ab'a' laj Rubén, laj Judá ut laj Leví; eb' li okeb'aal sa' xjayal releb'l saq'e te'xk'am xk'ab'a' laj José, laj Benjamín ut laj Dan; eb' li okeb'aal sa' xjayal xsak'leb' iq' te'xk'am xk'ab'a' laj Simehón, laj Isakar ut laj Sabulón; eb' li okeb'aal sa' xjayal rokeb'l saq'e te'xk'am xk'ab'a' laj Gad, laj Aser ut laj Neftalí.", "31": "", "32": "", "33": "", "34": "", "35": "Li roq chixjunil li xsuttz'akil li tenamit a'an kach'in chik maa wiib' leew, ut chalen sa' li kutan a'an li tenamit tixk'ab'a'in: «Li Qaawa' wank arin»”.<f>[152]</f>"}