{"1": "<pb/>A'aneb' a'in li ri xmam laj Noé, ralaleb' laj Sem, laj Kam ut laj Jafet, li ke'yo'laak chirix li b'ut'iha'.", "2": "<pb/>Eb' li ralal xk'ajol laj Jafet a'aneb' a'in: laj Gómer, laj Magog, laj Maday, laj Jabán, laj Tubal, laj Mesek ut laj Tirás.", "3": "Eb' li ralal xk'ajol laj Gómer a'aneb' a'in: laj Askenas, laj Rifat ut laj Togarmá.", "4": "A'aneb' a'in li ralal xk'ajol laj Jabán: laj Elisá, laj Tarsis, laj Kitim ut laj Rodanim.", "5": "Rik'ineb' a'in ke'xtikib' tenamito'k eb' li na'ajej sutsuukeb' xb'aan li palaw. A'aneb' a'in li ralal laj Jafet, ak xna'aj xna'aj, ak raatinob'aal raatinob'aal li junjunq, ak riyajil riyajil ut ak xtenamit xtenamit li junjunq.", "6": "<pb/>A'aneb' a'in li ralal xk'ajol laj Kam: laj Kus, laj Misrahim, laj Put ut laj Kanahán.", "7": "A'aneb' a'in li ralal xk'ajol laj Kus: laj Sebá, laj Abilá, laj Sabtá, laj Rahamá ut laj Sabteká. Eb' li ralal xk'ajol laj Ramá a'aneb' laj Sebá ut laj Dedán.", "8": "Laj Kus a'an xyuwa' chaq laj Nimrod, a'an li xb'een winq q'axal nim xwankil sa' ruuchich'och'.", "9": "A'an jwal kaw rib' chi yohok jo' nawulak chiru li Qaawa'; jo'kan naq nayeemank: “Kaw rib' chi yohok jo' nawulak chiru li Qaawa', kama' laj Nimrod”.", "10": "Eb' li tenamit kixtikib' wi' awab'ejink laj Nemrod, a'aneb' a'in: Babel, Erek ut Akad; wankeb' chixjunileb' sa' xteepal Senahar.", "11": "Sa'eb' li na'ajej a'an kichalk chaq laj Asur, li kik'ojob'ank re li tenamit Nínive, Rehobot-Ir, Kálaj", "12": "ut Resen, li wank sa' xyanq Nínive rik'in Kálaj (a'an li xnimal ru tenamit).", "13": "<pb/>Laj Misrahim a'an xyuwa'eb' chaq laj Lud, eb' laj Anam, eb' laj Leab, eb' laj Naftuj,", "14": "eb' laj Patrús, eb' laj Kasluj ut eb' laj Kaftor, b'arwi' ke'elk chaq eb' laj Filistea.", "15": "<pb/>Laj Kanahán a'an chaq xyuwa' laj Sidón, li xb'een ralal; ut xyuwa' ajwi' laj Het.", "16": "Laj Kanahán a'an li xxe'toonil yuwa'eb' laj Jebús, eb' laj Amor, eb' laj Kirkás,", "17": "eb' laj Jib, eb' laj Arak, eb' laj Sin,", "18": "eb' laj Arbad, eb' laj Semar ut eb' laj Jamat. Moqon chik eb' li ralal xk'ajol aj Kanahán ke'xjek'i rib'.", "19": "Li xch'och'eb' laj Kanahán naxnub'ajli rib' rik'in Sidón, sa' xjayal Kerar, toj Gasa; ut, sa' xjayal Sodoom, Gomoor, Admá ut Seboín, naxnub'ajli rib' toj rik'in Lesa.", "20": "A'aneb' a'in li ralal laj Kam, ak riyajil, ak raatinob'aal, ak xna'aj ut ak xtenamit li junjunq.", "21": "<pb/>Ke'wank ajwi' ralaleb' laj Sem, a'an xyuwa' chixjunileb' li ralal laj Jéber ut asb'ej chiru laj Jafet.", "22": "Eb' li ralal xk'ajol laj Sem a'aneb' a'in: laj Elam, laj Asur, laj Arpaxad, laj Lud ut laj Aram.", "23": "Eb' li ralal xk'ajol laj Aram a'aneb' a'in: laj Us, laj Hul, laj Kéter ut laj Mas.", "24": "Laj Arpaxad a'an chaq xyuwa' laj Sélaj, ut laj Sélaj a'an xyuwa' laj Eber.", "25": "Laj Eber kiwank wiib' li ralal: li xk'ab'a' li xb'een a'an laj Pélej, xb'aan naq sa'eb' li kutan a'an eb' li poyanam ke'xjach rib' sa' ruuchich'och'; ut li xk'ab'a' li riitz'in, a'an laj Joktán.", "26": "Laj Joktán a'an chaq xyuwa' laj Almodad, laj Sélef, laj Jasar-Mábet, laj Jéraj,", "27": "laj Hadorán, laj Usal, laj Diklá,", "28": "laj Obal, laj Abimael, laj Sebá,", "29": "laj Ofir, laj Abilá ut laj Jobab. Chixjunileb' a'in a'aneb' chaq ralal xk'ajol laj Joktán.", "30": "Eb' a'an ke'wank sa' li ch'och' natiklaak Mesá ut naxik sa' xjayal Sefar toj sa' li tzuul li wank sa' releb'l saq'e.", "31": "A'aneb' a'in li ralal xk'ajol laj Sem, jo' chanru li riyajil, li raatinob'aal, li xna'aj ut li xtenamit li junjunq.", "32": "<pb/>A'aneb' a'in li tenamit li ke'yo'laak sa' riyajil li ralaleb' laj Noé, jo' chanru li xyo'lajikeb' ut li xteepaleb'. Rik'ineb' a'in ke'xtikib' pukank eb' li tenamit sa' xb'een li ruuchich'och', naq ak xnume'k li b'ut'iha'."}