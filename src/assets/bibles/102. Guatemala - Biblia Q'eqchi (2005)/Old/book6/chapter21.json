{"1": "<pb/>Eb' li xjolomil li xjunkab'aleb' laj Leví ke'jilok chi xk'atq laj Elehasar laj tij, rik'in ajwi' laj Josué, ralal laj Nun, ut rik'ineb' li xjolomileb' li xjunkab'aleb' li xteepaleb' laj Israel,", "2": "naq wankeb' aran Siló, sa' xch'och'eb' laj Kanahán, ut ke'xye reheb': “Li Qaawa' kixye re laj Moisés naq chik'ehe'q qatenamit b'arwi' toohilanq jo'wi' qak'aleb'aal cho'q reheb' li qaketomq”,<f>[52]</f> chankeb'.", "3": "Toja' naq eb' laj Israel ke'xk'e eb' li xtenamiteb' cho'q reheb' laj Leví, rochb'eeneb' li xk'aleb'aaleb', jo' chanru xtaqlahom li Qaawa'.", "4": "<pb/>A'aneb' a'in li tenamit ke'xk'ul chi b'uulinb'il eb' laj Leví, ralaleb' laj Aharón laj tij, a'eb' li wankeb' sa' xjunkab'al laj Kehat: oxlaju chi tenamit sa' xteepaleb' laj Judá, laj Simehón ut laj Benjamín.", "5": "Li xkomoneb' li ralal xk'ajol laj Kehat ke'xk'ul lajeeb' chi tenamit reheb' li xteepaleb' laj Efraín, laj Dan ut li xyiijachil xteepal laj Manasés.", "6": "Eb' li ralal xk'ajol laj Kersón ke'reechani oxlaju chi tenamit reheb' li xteepaleb' laj Isakar, laj Aser, laj Neftalí ut li xyiijachil li xteepal laj Manasés aran Basán.", "7": "Eb' li ralal xk'ajol laj Merarí ke'reechani kab'laju chi tenamit reheb' li xteepaleb' laj Rubén, laj Gad ut laj Sabulón.", "8": "<pb/>Eb' laj Israel ke'xk'e reheb' laj Leví chi b'uulinb'il eb' li tenamit a'an jo' ajwi' xna'aj xwa'leb'aal xketomqeb', jo' chanru kiyehe'k re laj Moisés xb'aan li Qaawa'.", "9": "Eb' laj Leví ke'k'ehe'k reheb' eb' li tenamit a'in xb'aan li xteepal laj Judá ut li xteepal laj Simehón.", "10": "A'an a'in li ch'och' ke'xk'ul, sa' li xb'een b'uulik, eb' li ralal xk'ajoleb' laj Leví, xkomoneb' laj Aharón ut laj Kehat.", "11": "A' li tenamit Kiryat-Arbá kik'ehe'k reheb' (Hebrón ajwi' xk'ab'a'; xtenamit li xyuwa' laj Anak), sa' li tzuul li wank sa' xteepal Judá, rochb'een li ch'och' re k'iiresink ketomq wank chi xsutam.", "12": "Ab'an li xna'aj awimq re li tenamit a'in rochb'eeneb' xk'aleb'aal kik'ehe'k cho'q xch'och' laj Kaleb, ralal laj Jefuné.", "13": "<pb/>Eb' li ralal xk'ajol laj Aharón laj tij ke'xk'ul cho'q na'ajej te'xkol wi' rib' eb' laj kamsinel ras riitz'in, li tenamit Hebrón rochb'een xk'aleb'aaleb' jo'wi' Libná ut eb' li xk'aleb'aal,", "14": "Yatir ut eb' li xk'aleb'aal, Estemoha rochb'een xk'aleb'aaleb',", "15": "Jolón rochb'een xk'aleb'aaleb', Debir rochb'een xk'aleb'aaleb',", "16": "Asán rochb'een xk'aleb'aaleb', Yutá rochb'een xk'aleb'aaleb', Bet-Semes rochb'een xk'aleb'aaleb': b'eleeb' chi tenamit reheb' li wiib' teep a'an.", "17": "Sa' xteepal Benjamín kik'ehe'k Gabahón rochb'een xk'aleb'aaleb', Keba rochb'een xk'aleb'aaleb',", "18": "Anatot rochb'een xk'aleb'aaleb', Almón rochb'een xk'aleb'aaleb': kaahib' chi tenamit.", "19": "Chixjunileb' li tenamit li ke'k'ehe'k reheb' laj tij, ralaleb' laj Aharón, a'aneb' oxlaju chi tenamit rochb'een xk'aleb'aaleb'.", "20": "<pb/>Eb' li xch'uuteb' li ralal xk'ajol laj Kehat, eb' li rela' laj Leví li wankeb' sa' xyanqeb' laj Kehat, ke'xk'ul sa' b'uulinb'il li xtenamiteb' sa' xteepal Efraín.", "21": "Kik'ehe'k reheb' cho'q na'ajej te'xkol wi' rib' eb' laj kamsinel ras riitz'in, Sikem rochb'een xk'aleb'aaleb', sa' xtzuulul Efraín, jo' ajwi' Késer rochb'een xk'aleb'aaleb',", "22": "Kibsáhin rochb'een xk'aleb'aaleb', Bet-Jorón rochb'een xk'aleb'aaleb': kaahib' chi tenamit li kik'ehe'k reheb'.", "23": "Sa' xteepal Dan kik'ehe'k Elteké rochb'een xk'aleb'aaleb', Jibetón rochb'een xk'aleb'aaleb',", "24": "Ayalón rochb'een xk'aleb'aaleb', Gat-Rimón rochb'een xk'aleb'aaleb': kaahib' chi tenamit li kik'ehe'k reheb'.", "25": "Sa' li xyiijachil xteepaleb' laj Manasés kik'ehe'k Tanak rochb'een xk'aleb'aaleb' ut Iblehán rochb'een xk'aleb'aaleb': wiib' tenamit kik'ehe'k reheb'.", "26": "Jo'kan naq lajeeb' chi tenamit rochb'eeneb' xk'aleb'aaleb' kik'ehe'k reheb' li xkomoneb' li ralal xk'ajol laj Kehat.", "27": "<pb/>Eb' li ralal xk'ajol laj Kersón, xkomoneb' laj Leví, kik'ehe'k reheb' wiib' tenamit: sa' li xyiijachil xteepal laj Manasés, kik'ehe'k li tenamit Golán re Basán rochb'een xk'aleb'aaleb', b'arwi' te'xkol rib' eb' laj kamsinel ras riitz'in, ut Astarot rochb'een xk'aleb'aaleb'.", "28": "Sa' xteepal Isakar, kik'ehe'k Kisyón rochb'een xk'aleb'aaleb', Dobrat rochb'een xk'aleb'aaleb',", "29": "Yarmut rochb'een xk'aleb'aaleb', En-Ganín rochb'een xk'aleb'aaleb': kaahib' chi tenamit.", "30": "Sa' xteepal Aser, kik'ehe'k Misal rochb'een xk'aleb'aaleb', Abdón rochb'een xk'aleb'aaleb',", "31": "Jelkat rochb'een xk'aleb'aaleb', Rejob rochb'een xk'aleb'aaleb': kahib chi tenamit.", "32": "Sa' xteepal Neftalí, kik'ehe'k cho'q na'ajej te'xkol wi' rib' eb' laj kamsinel ras riitz'in, Kadés re Galilea rochb'een xk'aleb'aaleb', Jamot-Dor rochb'een xk'aleb'aaleb', Rakat rochb'een xk'aleb'aaleb': oxib' chi tenamit.", "33": "Oxlajuheb' li tenamit kik'ehe'k reheb' li ralal xk'ajol laj Kersón rochb'een xk'aleb'aaleb'.", "34": "<pb/>Eb' li xch'uuteb' li ralal xk'ajol laj Merarí, li rela' laj Leví, ke'xk'ul kaahib' chi tenamit sa' xteepal Sabulón: Yoknehán rochb'een xk'aleb'aaleb', Kartá rochb'een xk'aleb'aaleb',", "35": "Rimón rochb'een xk'aleb'aaleb' ut Nahalal rochb'een xk'aleb'aaleb'.", "36": "Ke'xk'ul ajwi', junpak'al li nima' Jordán, sa' xteepal Rubén, cho'q tenamit b'arwi' te'xkol rib' eb' laj kamsinel ras riitz'in, Béser sa' li chaqich'och', chiru taq'a, rochb'een xk'aleb'aaleb', jo'wi' Yahás rochb'een xk'aleb'aaleb',", "37": "Kedemot rochb'een xk'aleb'aaleb', Mepahat rochb'een xk'aleb'aaleb': kaahib' chi tenamit.", "38": "Sa' xteepal Gad, ke'xk'ul Ramot re Galahad cho'q tenamit b'arwi' te'xkol rib' eb' laj kamsinel ras riitz'in, ut Majanáhin,", "39": "Jesbón rochb'een xk'aleb'aaleb', Jaser rochb'een xk'aleb'aaleb': kaahib' chi tenamit.", "40": "Chixjunileb' li tenamit k'eeb'il cho'q reheb' li ralal xk'ajol laj Merarí, li ralal laj Leví, chi komonil, a'aneb' kab'laju chi tenamit.", "41": "<pb/>Waqxaqib' roxk'aal chixjunileb' li tenamit ke'xk'ul eb' laj Leví sa' xyanqeb' laj Israel; ut kik'ehe'k ajwi' xna'ajeb' li xketomq.", "42": "Li junjunq chi tenamit wank xwa'lem chi xsutam.", "43": "<pb/>Li Qaawa' kixk'e reheb' laj Israel chixjunil li ch'och' li kixyeechi'i sa' jurament reheb' li xna' xyuwa'eb'. Ke'reechani ut ke'na'ajunk aran.", "44": "Li Qaawa' kixk'e tuqtuukilal sa' chixjunil li xsutameb', jo' chanru yeeb'il sa' jurament reheb' li xna' xyuwa'eb', ut maajun reheb' li xik' neke'ilok reheb' kiruhank chi kuyuk sa' ruq'eb': chixjunileb' laj rahob'tesinel ke'q'axtesiik sa' ruq'eb' laj Israel.", "45": "Maajun li k'a'aq re ru jwal chaab'il li kixyeechi'i li Qaawa' re li xjunkab'al laj Israel, kikanaak chi ink'a' ta ki'uxk: chixjunil kitz'aqlok ru."}