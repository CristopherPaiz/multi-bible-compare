{"1": "<pb/>Toja' naq laj Jonás kitijok chaq chiru li Qaawa' li xYos, toj sa' xsa' li nimla kar,", "2": "ut kixye chi jo'ka'in: <pb/><t>“Sa' xrahilal inch'ool xintijok chawu, at Qaawa',</t> <t>ut xinaasume chaq.<f>[4]</f></t> <t>Toj sa' xchamal li xna'ajeb' li kamenaq xinpatz' chaq laak'ab'a',</t> <t>ut laa'at xinaawab'i.<f>[5]</f></t>", "3": "<t>Xinaakut sa' xchamal li palaw,</t> <t>ut xinmuqunk chisa'.</t> <t>Li xkaw oq li palaw li nakataqla laa'at,</t> <t>xlaje'nume'k sa' inb'een.<f>[6]</f></t>", "4": "<t>Ut xinye sa' inch'ool: «Xinaawisi chi xnaq' aawu».<f>[7]</f></t> <t>Xink'oxla naq ink'a' ta chik twil laasantil ochoch.</t>", "5": "<t>Li ha' xinxnuq' chi junajwa,</t> <t>yookin chi xik sa' li xchamal;</t> <t>ut xtzukle rib' li xpimul li ha' chinjolom.</t>", "6": "<t>Q'axal cham wi' chik xinwulak;<f>[8]</f></t> <t>xink'oxla naq ink'a' chik tinxkoq' chaq.</t> <t>Ab'an laa'at at Qaawa', at inYos,</t> <t>xinaakol chiru li kamk.<f>[9]</f></t>", "7": "<t>Xweek'a naq yo chi elk linch'ool,</t> <t>naqaamilat sa' li waanm, at Qaawa',</t> <t>ut lintij xwulak aawik'in, toj sa' laasantil ochoch.</t>", "8": "<t>Eb' li neke'loq'onink eb' li yal k'oxlanb'il yos,</t> <t>moko tiikeb' ta xch'ool chawix.</t>", "9": "<t>A'ut laa'in tinyoxinq ut tinmayejaq chawu;</t> <t>tinb'aanu li k'aru inyeechi'om aawe.<f>[10]</f></t> <t>At Qaawa', ka'ajwi' aawik'in nachalk li kolb'a ib'”.</t>", "10": "<pb/>Toja' naq li Qaawa' kixtaqla li nimla kar chi xxa'wankil laj Jonás chi ch'och'el."}