{"1": "<pb/><t>Ut laa'in xinye:</t> <t>“Ab'ihomaq anaqwan, laa'ex xjolomileb' laj Jakob;</t> <t>ab'ihomaq laa'ex li nekextaqlank sa' xb'eeneb' li ralal xk'ajol laj Israel.</t> <t>Ma ink'a' tab'i' sa' eeb'een wank xnawb'al k'aru li tiikilal?</t>", "2": "<t>Ab'anan laa'ex neketz'eqtaana li us, ut a' chik li maa'usilal nekera;</t> <t>nekerahob'tesiheb' lintenamit toj chiru li xb'aqeleb'.</t>", "3": "<t>Neketz'ub' xkik'eleb' lintenamit;</t> <t>nekemich' li xtz'uumaleb' ut nekejori li xb'aqeleb',</t> <t>jo' na'uxk re li tib' nachiqe'k sa' uk'al.</t>", "4": "<t>Jo'kan wi teeyaab'a xk'ab'a' li Qaawa',</t> <t>A'an ink'a' texxsume chaq.</t> <t>Chiruheb' li kutan a'an tixmuq rib' cheru</t> <t>xb'aan li maa'usilal xeb'aanu”.</t>", "5": "<t>A'an a'in xyehom li Qaawa' reheb' li propeet</t> <t>li neke'b'alaq'ink re lintenamit:</t> <t>tuqtuukilal neke'xtz'aama</t> <t>sa' xb'eeneb' li neke'k'ehok reheb' chi wa'ak,</t> <t>ab'an eb' li ink'a' neke'xk'eheb' chi tzekank</t> <t>neke'xtz'aama rahilal sa' xb'eeneb':</t>", "6": "<t>“Ink'a' chik tex'iloq moy u chiru li q'oqyink,</t> <t>chi moko sa' li aak'ab' teeye li k'aru chaalel”, chan li Qaawa'.</t>", "7": "<t>Eb' laj ilol sa' moy u ut eb' laj q'e</t> <t>te'kanaaq sa' xutaan ut te'se'eeq.</t> <t>Mem te'kanaaq chixjunileb'</t> <t>naq ink'a' te'sumeeq chaq xb'aan li Yos.</t>", "8": "<t>A'ut laa'in li xmusiq' li Qaawa' nak'ehok inkawilal;</t> <t>nujenaqin chi tiikil ut kawil ch'oolej</t> <t>re xch'olob'ankil chiru laj Jakob li xq'etq'etil</t> <t>ut chiru laj Israel li maak xb'aanu.</t>", "9": "<t>Ab'ihomaq anaqwan li aatin a'in,</t> <t>ex xjolomileb' laj Jakob;</t> <t>ab'ihomaq laa'ex li nekextaqlank</t> <t>sa' xb'eeneb' li ralal xk'ajol laj Israel.</t> <t>Laa'ex xik' nekeril li tiikilal</t> <t>ut nekepo' ru li k'ulub'ej;<f>[6]</f></t>", "10": "<t>laa'ex nekekab'la Jerusalén ut Sión</t> <t>sa' xb'een li maa'usilal ut li kamsij ib'.<f>[7]</f></t>", "11": "<t>Eb' laj raqol aatin sa' eeyanq neke'tuminaak ruheb',</t> <t>eb' laj tij neke'k'anjelak yal xb'aan aj chik li tumin</t> <t>ut eb' li propeet neke'xk'ayi eb' li raatin,</t> <t>neke'xkawub'resi xch'ooleb' rik'in li Qaawa' chi xyeeb'al:</t> <t>“Li Qaawa' wank sa' qayanq,</t> <t>ut maak'a' junaq rahilal tqak'ul”, chankeb'.</t>", "12": "<t>Jo'kan utan, eemaak laa'ex</t> <t>naq Sión kama'aq chik li k'aleb'aal re awk,</t> <t>ut Jerusalén taakanaaq cho'q po'lem,</t> <t>ut taak'iche'o'q li xna'aj li rochoch li Yos.<f>[8]</f></t>"}