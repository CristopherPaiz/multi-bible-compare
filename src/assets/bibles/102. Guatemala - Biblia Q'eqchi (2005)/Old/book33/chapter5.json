{"1": "<pb/><t>“Ut anaqwan kawal wanqat, Jerusalén,</t> <t>xb'aan naq xe'xch'utub' rib'eb' chi qasutb'al;</t> <t>rik'in b'aar ch'iich' yookeb' xsak'b'al li xko li jolomileb' laj Israel.</t>", "2": "<t>A'ut laa'at, Belén Efratá,</t> <t>jwal kach'inat sa' xteepal Judá,</t> <t>aawik'in taa'elq chaq li taa'awab'ejinq re Israel.<f>[12]</f></t> <t>A'an taayo'laaq sa' riyajil jun mayer junkab'al”.</t>", "3": "<t>Jo'kan naq li Yos tixkanab' xjunes li xtenamit</t> <t>toj reetal taa'alanq li ixq li wank sa' yu'am.</t> <t>Toja' naq eb' laj Israel li ke'k'ame'k sa' ab'l tenamit,</t> <t>te'sutq'iiq wi' chik sa' xyanqeb' li rech tenamitul.</t>", "4": "<t>Li awab'ej tixb'eresi li xtenamit</t> <t>rik'in li xwankil ut xloq'al li Qaawa', li xYos.</t> <t>Ut chaab'il chik te'wanq,</t> <t>xb'aan naq li Qaawa' sut-nimanb'ilaq ru,</t> <t>toj sa' xmaril li ruuchich'och'.</t>", "5": "<t>A'anaq li qatuqtuukilal.</t> <t>Naq eb' laj Asiria tole'xchap li qatenamit ut te'ok sa' li qana'aj,</t> <t>tqataqla sa' xb'eeneb' wuqub' aj jolominel</t> <t>ut waqxaqib'eb' ninqeb' xwankil.</t>", "6": "<t>Eb' a'an te'awab'ejinq re Asiria, li xna'aj laj Nemrod,<f>[13]</f></t> <t>rik'in q'esnal ch'iich',</t> <t>ut toohe'xkol chiruheb' laj Asiria li te'ok sa' li qatenamit</t> <t>re reechaninkil li qach'och'.</t>", "7": "<t>Toja' naq eb' li te'kole'q sa' xyanqeb' laj Israel</t> <t>chanchanaqeb' li k'ajob' nachalk rik'in li Qaawa',</t> <t>cho'q reheb' li k'iila tenamit;</t> <t>jo'aqeb' li hab' sa' xb'een li raxpim,</t> <t>k'ojk'ooqeb' xch'ool rik'in li Yos,</t> <t>ut ink'a' yal rik'in winq.</t>", "8": "<t>Sa' xyanqeb' li tenamit ut eb' li k'iila poyanam,</t> <t>li rela'eb' li ralal xk'ajol laj Jakob chanchanaqeb' li kaqkoj</t> <t>sa' xyanqeb' li k'iila josq' aj xul sa'eb' li k'iche',</t> <t>jo'aqeb' li ral kaqkoj sa' xyanqeb' li karneer:</t> <t>nat'upink ut nasachok b'arwi' nanume'k,</t> <t>ut maajun naramok chiru.</t>", "9": "<t>At Qaawa', taqsi laawuq' sa' xb'eeneb' li xik' neke'ilok aawe</t> <t>ut sach ruheb' chixjunileb'.</t>", "10": "<pb/><t>Xyehom li Qaawa':</t> <t>“Sa' li kutan a'an tinkamsiheb' laakawaay</t> <t>ut tinjuk'eb' laab'eleb'aal ch'iich'.</t>", "11": "<t>Tinsach ruheb' laatenamit sa' laateepalil</t> <t>ut tinjuk'eb' laakawub'resinb'il ochoch.</t>", "12": "<t>Twisi li tuulak nakab'aanu,</t> <t>ut maajun chik aj q'e tinkanab' aawik'in.</t>", "13": "<t>Teb'insach laayiib'anb'il yos</t> <t>jo'wi' eb' li pek nakaloq'oni ru,</t> <t>re naq ink'a' chik taawiq'ib' aawib'</t> <t>chi xloq'oninkil li yal xyiib'ahom laawuq'.</t>", "14": "<t>Tinmich'eb' li xtoonal laaloq'laj che'</t> <t>ut tinsach ruheb' laatenamit.</t>", "15": "<t>Chirix chik a'an, rik'in linjosq'il tin'eeqajunq</t> <t>sa' xb'eeneb' li tenamit li ink'a' xe'ab'ink”.</t>"}