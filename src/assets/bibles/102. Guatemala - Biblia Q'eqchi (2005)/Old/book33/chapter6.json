{"1": "<pb/><t>Ab'ihomaq anaqwan li naxye li Qaawa':</t> <t>“Xaqlin ut b'oqeb' chaq li tzuul cho'q aatestiiw,</t> <t>ut rab'iiqeb' xyaab' laakux eb' li b'ool”.</t>", "2": "<t>Ab'ihomaq, ex tzuultaq'a ut laa'ex li rub'elankil li ruuchich'och':</t> <t>li Qaawa' ok re sa' raqb'a aatin rik'in li xtenamit,</t> <t>ok re chi jitok chirix laj Israel.<f>[14]</f></t>", "3": "<t>Jo'ka'in naxye li Qaawa':</t> <t>“At intenamit, k'aru xinmaakon chawu?</t> <t>K'aru xatinch'i'ch'i'i wi'?</t> <t>Ye b'i' we.</t>", "4": "<t>Laa'in kin'isink chaq aawe Ejiipt,<f>[15]</f></t> <t>katinkol chaq chiru li wank chi munil</t> <t>ut kintaqlaheb' cho'q aj k'amol b'e laj Moisés, laj Aharón<f>[16]</f> ut lix María.<f>[17]</f></t>", "5": "<t>At intenamit, jultikaq aawe anaqwan</t> <t>k'aru kixk'uub' laj Balak, li awab'ej re Mohab,</t> <t>ut li xsumenkil xb'aan laj Balaham, ralal laj Pehor.<f>[18]</f></t> <t>Jultikaq aawe naq katnume'k chaq Sitín toj Kilkal,<f>[19]</f></t> <t>ut k'e reetal li xtiikilal xch'ool li Qaawa'”.</t>", "6": "<t>“K'aru tink'am re li Qaawa'?</t> <t>Chanru toxinwiq'ib' wib' chiru li xYos li choxa?</t> <t>Ma tinloq'oni tab'i' ru rik'in kok' wakax aj jun chihab'</t> <t>malaj rik'in k'atb'il mayej?</t>", "7": "<t>Ma tixk'ul tab'i' li Qaawa' jun milaq chi karneer</t> <t>malaj k'iila o'q'ob' kuk chi aseeyt?</t> <t>Malaj ut tinmayeja li xb'een walal</t> <t>xb'aan naq xinq'etq'eti wib' chiru?</t> <t>Ma tinmayeja tab'i' li walal re xtojb'al rix linmaak?”.</t>", "8": "<pb/><t>At winq, at ixq, ak yeeb'il aawe li k'aru us xb'aanunkil,</t> <t>a' li nawulak chiru li Qaawa' naq taab'aanu:</t> <t>ka'ajwi' xb'aanunkil li tiikilal,</t> <t>xk'eeb'al aach'ool chi rahok</t> <t>ut taakub'si laawankil chiru laaYos.<f>[20]</f></t>", "9": "<t>Li Qaawa' xjap re chi xb'oqb'al Jerusalén:</t> <t>“Ab'ihomaq, ex tenamit ut li nekexk'ehok na'leb'!</t>", "10": "<t>Sa' rochoch li ink'a' us xna'leb'</t> <t>wank li b'ihomal tawb'il sa' b'alaq'</t> <t>ut eb' li b'isleb' ka'paay ru,</t> <t>li q'axal nintz'eqtaana.</t>", "11": "<t>Chanru naq tinkuy xmaak li na'oksink li b'isleb' ink'a' tz'aqal ut li b'alaq'il b'iis?<f>[21]</f></t>", "12": "<t>Chixjunileb' li b'ihom sa' li tenamit a'in aj rahob'tesineleb';</t> <t>ut eb' li tenamit aj tik'ti'eb' ut aj b'alaq'eb'.</t>", "13": "<t>Jo'kan naq xintikib' aarahob'tesinkil</t> <t>ut xsachb'al aawu xb'aaneb' laamaak.</t>", "14": "<t>Tattzekanq, ab'an ink'a' taak'ojlaaq laach'ool:</t> <t>li tz'okaak taachoyoq aawe.</t> <t>Tatk'uulanq tzekemq, ab'an maak'a' taa'ela'anq chawu;</t> <t>ut wi wank k'aru taaxok,</t> <t>tink'e chi oso'k xb'aan li raaxiik'.</t>", "15": "<t>Tat-awq, ab'an maak'a' taaxok;</t> <t>tatyatz'oq ru li oliiw, ab'an maak'a' taataw;</t> <t>tatyatz'oq uub', ab'an ink'a' tat-uk'aq b'iin.</t>", "16": "<t>Xb'aan naq xapaab' li xchaq'rab' laj Omrí,</t> <t>ut xab'aanu li neke'xb'aanu eb' li ralal xk'ajol laj Ajab;<f>[22]</f></t> <t>xatzol aawe jo' chanru xna'leb'eb' a'an.</t> <t>Jo'kan naq tatinrahob'tesi,</t> <t>ut eb' laapoyanamil tink'eheb' cho'q se'leb'aal;</t> <t>ut aamaak laa'at xutaanal wanqeb' lintenamit”.</t>"}