{"1": "<pb/><t>Jo'ka'in kixye li Qaawa':</t> <t>“Ak k'iila sut xinkuy xmaakeb' laj Mohab<f>[13]</f></t> <t>ut anaqwan maak'a' chik xkuyb'al,</t> <t>xb'aan naq xe'xk'at li xb'aqel li awab'ej re Edom</t> <t>toj reetal naq cha xchahirk.</t>", "2": "<t>Jo'kan naq tink'e xxamlel chixjunil li xteepal Mohab</t> <t>ut te'k'ate'q eb' li xchaq'alil ru ochoch re Keryot.</t> <t>Sa' li nimla mululij ib' te'kamq eb' laj Mohab,</t> <t>naq yooq chi yaab'asiik li pur sa' xhonalil li yalok.</t>", "3": "<t>Ut twisi xyu'am laj k'amol b'e:</t> <t>tinkamsi rochb'eeneb' li xninqaleb' ru winq”, chan li Qaawa'.</t>", "4": "<t>Jo'ka'in kixye li Qaawa':</t> <t>“Ak k'iila sut xinkuy xmaakeb' laj Judá</t> <t>ut anaqwan maak'a' chik xkuyb'al,</t> <t>xb'aan naq xe'xtz'eqtaana li xchaq'rab' li Qaawa'</t> <t>ut ink'a' xe'xpaab' li raatin.</t> <t>Xe'xk'e rib' chi b'alaq'iik xb'aaneb' li yal k'oxlanb'il yos,</t> <t>jo' ke'xb'aanu eb' li xmama' rixa'aneb'.</t>", "5": "<t>Jo'kan naq tink'e xxamlel chixjunil li xteepal Judá</t> <t>ut te'k'ate'q eb' li xchaq'alil ru ochoch re Jerusalén”.<f>[14]</f></t>", "6": "<t>Jo'ka'in kixye li Qaawa':</t> <t>“Ak k'iila sut xinkuy xmaakeb' laj Israel</t> <t>ut anaqwan maak'a' chik xkuyb'al,</t> <t>xb'aan naq neke'xk'ayi chi tuminal li tiik xch'ool</t> <t>ut yal rik'in jun sumal chi perxaab' neke'xk'ayi li neb'a'.</t>", "7": "<t>Neke'xyeq'i chiru ch'och' eb' li neb'a'</t> <t>ut neke'xsachb'esi xna'leb'eb' li kub'enaqeb' xwankil.</t> <t>Li alalb'ej ut li yuwa'b'ej neke'wank rik'in jun chi ixq,</t> <t>ut chi jo'kan neke'xmux linsantil k'ab'a'.</t>", "8": "<t>Sa'eb' ajwi' li tijob'aal neke'xsotob' rib'eb'</t> <t>chiruheb' li t'ikr li xe'xpatz' cho'q ruuchil li to' tumin,</t> <t>ut neke'uk'ak b'iin chiru xtuminal li toj sa' li wochoch.<f>[15]</f></t>", "9": "<t>Ex aj Israel, laa'in kexwisi chaq sa' li tenamit Ejiipt,</t> <t>ut ka'k'aal chihab' kexinb'eresi sa' li chaqich'och'.</t> <t>Cheru laa'ex kinsach ruheb' laj Amor,<f>[16]</f></t> <t>li jwal najteb' xteram jo'eb' li yaw</t> <t>ut q'axal kaweb' rib' jo'eb' li ji;</t> <t>keb'insach ruheb' chi junajwa</t> <t>ut kinq'axtesi eere li xch'och'eb'.<f>[17]</f></t>", "10": "", "11": "<t>Ut sa' xyanqeb' leeralal eek'ajol</t> <t>kinxaqab'eb' propeet;</t> <t>ut wan ajwi' naq kinsik'eb' ru li saaj winq</t> <t>re te'xmayeja rib' chiwu jo' aj nasireo.<f>[18]</f></t> <t>Ma ink'a' jo'kan, ex aj Israel?”, chan li Qaawa'.</t>", "12": "<pb/><t>“A'ut laa'ex xekaltesiheb' laj nasireo</t> <t>ut xeq'useb' li propeet naq ink'a' te'aatinaq sa' ink'ab'a'.</t>", "13": "<t>Jo'kan naq texinteni chi us</t> <t>jo' naxb'aanu li b'eleb'aal ch'iich' jwal aal li riiq.</t>", "14": "<t>Toja' naq li kaw na'aanilak ink'a' tixkuy elelik;</t> <t>li kaw xmetz'ew maak'a' chik taa'ok wi'</t> <t>chi moko li kaw rib' tixkol li xyu'am.</t>", "15": "<t>Ink'a' chik tixkuy yalok li nakutuk chi simaj;</t> <t>li seeb' chi aanilak ink'a' truuq tixkol li xyu'am</t> <t>chi moko tixkol rib' li naxik chirix kawaay.</t>", "16": "<t>Sa' li kutan a'an, li q'axal kaw rib' sa' xyanqeb' laj puub'</t> <t>taa'eleliq chi t'ust'u!”, chan li Qaawa'.</t>"}