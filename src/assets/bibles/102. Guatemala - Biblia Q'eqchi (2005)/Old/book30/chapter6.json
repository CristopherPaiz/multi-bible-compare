{"1": "<pb/><t>Ra chaalel sa' xb'eeneb' li sa wankeb' aran Sión</t> <t>ut li k'ojk'ookeb' xch'ool chi wank sa' li xtzuulul Samaria,</t> <t>eb' li ninqeb' xwankil sa' li nimla tenamit</t> <t>li neke'xkawu wi' xch'ooleb' laj Israel.</t>", "2": "<t>Ayuqex ut ilomaq chaq Kalné;</t> <t>chirix chik a'an texxik Jamat, li nimla tenamit,</t> <t>ut texkub'eeq toj Gat sa' xteepal Filistea,</t> <t>ut ilomaq chaq.</t> <t>Ma q'axal chaab'ilex tab'i' laa'ex chiruheb' a'an?</t> <t>Ma q'axal nim tab'i' leetenamit chiru li xtenamiteb' a'an?</t>", "3": "<t>Laa'ex ink'a' nekeraj xk'oxlankil li xkutankil li rahilal,</t> <t>ab'anan raaxiik' yookex chi xb'oqb'al sa' eeb'een!</t>", "4": "<t>Nekexwark chiru ch'aat yiib'anb'il rik'in marfil,</t> <t>sa nekexhilank sa' leehilob'aal chi ninq'ehik;</t> <t>neketzeka li kok' karneer sik'b'ileb' ru</t> <t>ut eb' li saaj wakax li nekexok chaq sa' xyanqeb' li ketomq.</t>", "5": "<t>Nekexb'ichank naq nekerab'i xyaab' li aarp,</t> <t>ut nekeyiib'atq eewajb' jo' kixb'aanu laj David.<f>[35]</f></t>", "6": "<t>Nekex'uk'ak b'iin sa'eb' li xninqal sek'</t> <t>ut nekeyul eerib' sa' sununkil b'an jwal chaab'il;</t> <t>ab'an maak'a' nekeraj wi' li xrahilaleb' laj José.<f>[36]</f></t>", "7": "<t>Jo'kan naq anaqwan texchape'q ut texk'ame'q sa' najtil tenamit,</t> <t>k'amolb'ehaqex chiruheb' li te'xik chi preexil,</t> <t>ut aran taaraqe'q li ninq'ehik, ex aj q'em.</t>", "8": "<pb/>Li Qaawa' kixye li raatin; li Nimajwal Yos kixye chi jo'ka'in: <pb/><t>“Xik' nawil li xq'etq'etileb' li ralal xk'ajol laj Jakob;</t> <t>nintz'eqtaanaheb' li xchaq'alil ru ochoch;</t> <t>ut tinq'axtesi chixjunil li tenamit</t> <t>sa' ruq'eb' li xik' neke'ilok reheb'”.</t>", "9": "<pb/>Ut wi toj te'kanaaq lajeeb' chi winq sa' junaq chi ochoch, te'kamq ajwi' eb' a'an.", "10": "Yal wiib' oxib' ajwi' li te'kole'q re risinkileb' li kamenaq sa' li kab'l; ut wi taapatz'manq re li toj wanq chaq sa' li kab'l: “Ma maajun chik wan chaq aawochb'een?”, a'an tixsume chaq: “Maajun chik”. Ut tixye li xpatz'ok: “Mat-aatinak, mare anchal taapatz' xk'ab'a' li Qaawa'”, cha'aq.", "11": "Xb'aan naq li Qaawa' xyehok naq taajuk'manq eb' li xninqal ru ochoch ut po'lem te'kanab'aaq wi' eb' li kok' kab'l.", "12": "<pb/><t>Ma neke'taqe'k eb' li kawaay chiru li saqoonak?</t> <t>Ma naru tab'i' xpikb'al li palaw rik'in li b'ooyx?</t> <t>Ab'an laa'ex xepo' ru li tiikilal</t> <t>ut rahilal chik xekanab' wi' li k'ulub'ej.</t>", "13": "<t>Nasaho'k leech'ool chi maak'a' rajb'al, ut nekeye:</t> <t>“Ma ink'a' tab'i' xqeechani Karnáhin<f>[37]</f> yal qajunes qib'?”, chankex.</t>", "14": "<t>“Jo'kan naq, ex aj Israel,</t> <t>tinwaklesi chaq jun li tenamit chi numtaak sa' eeb'een</t> <t>chalen chaq Jamat ut toj chire li nima' Arabá”,</t> <t>chan li Qaawa', li Nimajwal Yos.</t>"}