{"1": "<pb/>Ab'ihomaq li naxye li Qaawa' cherix laa'ex aj Israel, jo'k'ihalex li kexwisi chaq sa' li tenamit Ejiipt:", "2": "<pb/><t>“Ka'ajwi' laa'ex xinsik' eeru</t> <t>sa' xyanqeb' chixjunileb' li tenamit sa' ruuchich'och'.<f>[19]</f></t> <t>Jo'kan naq texink'e chi xtojb'al rix leek'iila maak”.</t>", "3": "<pb/><t>Ma na'uxk tab'i' b'eek sa' wiib'al</t> <t>wi ink'a' wankeb' sa' aatin?</t>", "4": "<t>Ma naxjap re li kaqkoj sa' li k'iche'</t> <t>wi toj maji' naxtaw li xtzak?</t> <t>Ma nayaab'ak tab'i' li ral kaqkoj sa' li xsok</t> <t>wi toj maak'a' naxtaw?</t>", "5": "<t>Ma nachape'k tab'i' junaq xik'anel xul</t> <t>wi maak'a' li ra'al?</t> <t>Ma nawakliik tab'i' li ra'al chiru ch'och'</t> <t>wi maak'a' naxchap?</t>", "6": "<t>Ut naq na'eek'ank li pur sa' li tenamit,</t> <t>ma ink'a' tab'i' neke'xiwak eb' li poyanam?</t> <t>Ma taachalq junaq rahilal sa' xb'een li tenamit</t> <t>wi ink'a' taqlanb'il chaq xb'aan li Yos?<f>[20]</f></t>", "7": "<t>Jo'kan ajwi', li Qaawa' maak'a' tixb'aanu</t> <t>wi ink'a' xye xb'enwa reheb' laj k'anjel chiru, a'eb' li propeet.<f>[21]</f></t>", "8": "<t>Ani ink'a' naxiwak naq naxjap chaq re li kaqkoj?</t> <t>Ani ink'a' taa'aatinaq jo' propeet</t> <t>wi li Qaawa' nayehok re?<f>[22]</f></t>", "9": "<t>Yehomaq a'in sa'eb' li xchaq'alil ru rochocheb' laj Asdod;</t> <t>puktesihomaq resil sa'atqeb' li xch'ina'usal ochoch re Ejiipt:</t> <t>“Ch'utub'omaq eerib' sa'eb' li xtzuulul Samaria</t> <t>re teeril li k'iila rahilal nawank sa' li tenamit a'an</t> <t>ut k'ajo' li maa'usilal neke'xb'aanu aran”.</t>", "10": "<pb/><t>Li Qaawa' kixye chi jo'ka'in:</t> <t>“Eb' a'an ink'a' neke'xb'aanu li tiikilal,</t> <t>ut neke'xnujob'resi li rochocheb'</t> <t>rik'in li k'aru xe'relq'a naq xe'xrahob'tesi eb' li ras riitz'in”.</t>", "11": "<pb/><t>Jo'kan naq li Qaawa' kixye chi jo'ka'in:</t> <t>“Li xik' na'ilok re Samaria tixsut rix li tenamit,</t> <t>tixjuk' li xkawub'resinb'il ochoch</t> <t>ut te'yamtesiiq xsa' eb' li xchaq'alil ru ochoch”.</t>", "12": "<pb/><t>Jo'ka'in kixye li Qaawa':</t> <t>“Jo' naq laj ilol ketomq naxmaq' wiib'aq ra'</t> <t>malaj junaq xxik li karneer sa' re li kaqkoj,</t> <t>jo'kan ajwi' naq te'kole'q eb' laj Israel li wankeb' Samaria;</t> <t>ab'anan ka'ajwi' li roq xch'aateb' te'xk'am</t> <t>malaj junaq chaab'il isb'”.</t>", "13": "<pb/><t>Li Qaawa', li Nimajwal Yos, kixye chi jo'ka'in:</t> <t>“Ab'ihomaq a'in ut jitomaqeb' li ralal xk'ajol laj Jakob.</t>", "14": "<t>Sa' li kutan naq teb'ink'e laj Israel chi xtojb'al rix li xmaakeb',</t> <t>tinsacheb' li artal re Betel;<f>[23]</f></t> <t>tinjor eb' li xxukub' li artal</t> <t>ut teb'inkut chi ch'och'el.</t>", "15": "<t>Tinjuk'i eb' li ochoch neke'xnumsi wi' li hab'alq'e ut li saq'ehil;</t> <t>tinsach ruheb' li ochoch yiib'anb'il rik'in marfil,</t> <t>ut naab'al li muheb'aal te'oso'q”, chan li Qaawa'.</t>"}