{"1": "<pb/><t>Ex aj Israel, ab'ihomaq li waatin a'in;</t> <t>ok we chi xb'ichankil jun rahil b'ich cho'q eere:</t>", "2": "<t>Israel chanchan jun tuq'ixq kamenaq;</t> <t>xt'ane'k ut ink'a' chik naru chi wakliik.</t> <t>Jiljo chiru ch'och' xkanaak</t> <t>ut maajun nawaklesink re.</t>", "3": "<pb/><t>Jo'ka'in kixye li Qaawa' Yos reheb' laj Israel:</t> <t>“Wi junaq tenamit taa'elq chi yalok rik'in jun mil chi winq,</t> <t>yal o'k'aal aj chik te'kole'q chaq;</t> <t>ut wi junaq chik tixtaqla o'k'aal chi winq,</t> <t>yal lajeeb'eb' aj chik te'kole'q chaq sa' xyanqeb'”.</t>", "4": "<pb/><t>Xb'aan naq jo'ka'in kixye li Qaawa' reheb' laj Israel:</t> <t>“Sik'omaqin laa'in ut taawanq eeyu'am.</t>", "5": "<t>Mexxik chi loq'onink aran Betel;</t> <t>mineesik' aran Kilkal<f>[28]</f></t> <t>chi moko chexnume'q Berseba,</t> <t>xb'aan naq eb' laj Kilkal te'k'ame'q sa' najtil tenamit</t> <t>ut Betel taakanab'aaq cho'q po'lem”.</t>", "6": "<pb/><t>Sik'omaq li Qaawa' ut taawanq eeyu'am;</t> <t>mare anchal jo' li xam naq taachalq sa' xb'eeneb' laj José<f>[29]</f></t> <t>ut maajun sa' xyanqeb' laj Betel taaruuq taachupuq re.</t>", "7": "<t>Ra chaalel sa' eeb'een laa'ex li nekepo' ru li tiikilal</t> <t>ut nekesach xwankil li k'ulub'ej.</t>", "8": "<pb/><t>Li Qaawa', a'an li kiyiib'ank reheb' li k'iila chahim,</t> <t>Pléyades ut Oryón li xk'ab'a'eb',<f>[30]</f></t> <t>ut aak'ab' naxkanab' wi' li kutan.</t> <t>A'an naxjunaji li xha'el li palaw</t> <t>ut naxpaji chaq sa' xb'een li ruuchich'och'.</t> <t>A'an li nasachok xwankil eb' li kaweb' rib'</t> <t>ut naxjuk' li kawub'resinb'il tenamit.</t> <t>Li xk'ab'a' a'an Qaawa'.</t>", "9": "", "10": "<pb/><t>Ra chaalel sa' eeb'een laa'ex xik' nekeril ani nakolok rix li tiikilal</t> <t>ut neketz'eqtaana li nayehok re li yaal.</t>", "11": "<t>Laa'ex nekerahob'tesi li neb'a'</t> <t>ut nekepatz' re li toj chirix li triiw.</t> <t>Jo'kan naq ink'a' texwanq sa'eb' li ochoch</t> <t>xeyiib' rik'in pek tuqub'anb'il ru chi us,</t> <t>chi moko teeruk' xya'al li uub' xeraw chi chaab'il.</t>", "12": "<pb/><t>Laa'in ninnaw naq k'ajo' xk'ihal leemaa'usilal,</t> <t>ninnaw naq numtajenaq leemaak:</t> <t>nekerahob'tesi li tiik xch'ool,</t> <t>natuminaak eeru</t> <t>ut nekesach xwankileb' li neb'a' sa'eb' li raqleb'aal aatin.</t>", "13": "<t>Jo'kan naq ani wank xna'leb' ink'a' na'aatinak anaqwan,</t> <t>xb'aan naq moko chaab'ileb' ta li kutan a'in.</t>", "14": "<pb/><t>Sik'omaq li chaab'ilal ut maawa' li ink'a' us,</t> <t>re naq twanq eeyu'am.</t> <t>Wi teeb'aanu chi jo'kan,</t> <t>relik chi yaal naq li Nimajwal Yos twanq eerik'in</t> <t>jo' nekeye laa'ex.</t>", "15": "<t>Tz'eqtaanahomaq li ink'a' us, rahomaq ru li us</t> <t>ut k'ehomaq xwankil li tiikilal sa' li raqok aatin.</t> <t>Mare anchal li Nimajwal Yos taaruxtaana ruheb' laj José,<f>[31]</f></t> <t>li jo'k'ihaleb' chik te'kole'q.</t>", "16": "<pb/><t>Jo'kan naq li Qaawa', li Nimajwal Yos, kixye chi jo'ka'in:</t> <t>“Taawanq yaab'ak sa' chixjunileb' li k'ayiil,</t> <t>ut sa'atqeb' li b'e taawanq tz'uyink xb'aan li rahilal.</t> <t>Te'b'oqmanq chi yaab'ak eb' laj k'aleb'aal</t> <t>ut te'b'oqe'q chi q'oqonk li tojb'ileb' chi yaab'ak;</t>", "17": "<t>taawanq yaab'ak sa' xyanqeb' li awimq</t> <t>naq laa'in tinchalq chi raqok aatin sa' eeb'een”, chan li Qaawa'.</t>", "18": "<pb/><t>Ra teek'ul laa'ex li nekeroyb'eni li xKutankil li Qaawa'.</t> <t>Ma nekenaw xyaalal chanru li kutan a'an?</t> <t>A'an jun aak'ab', ut maawa' kutan.</t>", "19": "<t>Chiru li kutan a'an chanchanaqex li winq na'elelik chiru li kaqkoj</t> <t>ut nokoxch'ik rib' sa' re jalan chik josq' aj xul;</t> <t>malaj naq junaq yo chi ok sa' rochoch,</t> <t>naxk'e li ruq' chiru li tz'ak,</t> <t>ut natiwe'k chik xb'aan li k'anti'.</t>", "20": "<t>Ma sahil ch'oolej ut saqenk ru li xKutankil li Qaawa'?</t> <t>Ink'a', a'an b'an jun aak'ab' ut q'oqyink ru.</t>", "21": "<pb/><t>“Xik' nawil ut nintz'eqtaana leeninq'e,</t> <t>ut ink'a' naxk'ojob' inch'ool</t> <t>naq nekech'utub' eerib' sa' ink'ab'a'.</t>", "22": "<t>Wi nekemayeja leek'atb'il xul ut leeyeechi'om,</t> <t>laa'in ink'a' tink'ul;</t> <t>chi moko nawulak chiwu naq nekemayeja leeninqi wakax</t> <t>chirix li k'amok ib' sa' usilal.<f>[32]</f></t>", "23": "<t>Isihomaq chiwu xyaab' leek'iila b'ich!</t> <t>Ink'a' nawaj rab'inkil li xyaab' lee'aarp!</t>", "24": "<t>Ab'anan chiwanq li tiikilal jo' jun nima',</t> <t>ut li tiikil ch'oolej chiwanq jo' li roqha' ink'a' nachaqik.<f>[33]</f></t>", "25": "<t>Ex aj Israel, ma kexmayejak tab'i' chaq chiwu</t> <t>sa' li chaqich'och' chiru ka'k'aal chihab'?</t>", "26": "<t>Ab'an anaqwan yookex chi xk'amb'al eb' li jalam u eeyiib'ahom laa'ex:</t> <t>laj Sikut, lee'awab'ej,</t> <t>ut laj Kebán, li chahim li xek'e cho'q eeyos.</t>", "27": "<t>Jo'kan naq anaqwan texink'am toj junpak'al Damaask”,<f>[34]</f></t> <t>chan li Qaawa', li Nimajwal Yos.</t>"}