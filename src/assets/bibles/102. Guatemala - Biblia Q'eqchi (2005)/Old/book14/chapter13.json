{"1": "<pb/>Ak waqxaqlaju chihab' rokik chi awab'ejink laj Jerobohán, naq laj Abías ki'ok cho'q awab'ej re Judá.", "2": "Oxib' chihab' ki'awab'ejink aran Jerusalén. xMikaías xk'ab'a' li xna', xrab'in laj Uriel, Kibehá xtenamit. <pb/>Sa'eb' li kutan a'an ke'wank sa' raaxiik' laj Abías ut laj Jerobohán.", "3": "Laj Abías koho chi yalok rik'in laj Jerobohán, rochb'een jun o'q'ob' mil (400,000) chi winq sik'b'ileb' ru ut q'axal kaweb' rib' chi yalok. Ut laj Jerobohán, rochb'een wiib' o'q'ob' mil (800,000) chi winq sik'b'ileb' ru ut jwal kaweb' rib', ke'xtzolob' rib' re yalok rik'in laj Abías.", "4": "<pb/>Toja' naq laj Abías kixxaqab' rib' sa' xb'een li tzuul Semaráhin, li wank sa' xteepal Efraín, ut kixye: <pb/>“Ab'ihin, a Jerobohán ut chejunilex aj Israel!", "5": "Ma ink'a' nekenaw naq li Qaawa', xYos laj Israel, kixk'e xwankil laj David sa' xb'een Israel chi junelik? Kixb'aanu jun sumwank rik'in a'an ut rik'ineb' li ralal xk'ajol, ut kixxaqab' xwankil li sumwank rik'in atz'am.", "6": "Ab'anan laj Jerobohán, ralal laj Nabat, aj k'anjel chiru laj Salomón, li ralal laj David, kixq'etq'eti rib' chiru li awab'ej laj eechal re.", "7": "Ut rik'in laj Jerobohán ke'xch'utub' rib' naab'aleb' li ink'a' useb' xna'leb' ut aj q'emeb', li ke'numtaak sa' xb'een laj Robohán, ralal laj Salomón, xb'aan naq toj saaj ut q'un xch'ool chi taqlank; jo'kan naq ink'a' kiruuk chi xkolb'al rib' chiruheb'.", "8": "Ut anaqwan laa'ex teeraj xq'etq'etinkil eerib' chiru li x'awab'ejihom li Qaawa' li wank sa' ruq'eb' li ralal xk'ajol laj David, yal xb'aan naq jwal naab'alex ut wank eerik'in eb' li wakax yiib'anb'ileb' rik'in oor, li xk'ehom eere laj Jerobohán cho'q eeyos.", "9": "Ma ink'a' tab'i' xerisi ajwi' eb' laj tij ralal xk'ajoleb' laj Aharón, jo'wi' eb' laj Leví li neke'k'anjelak chiru li Qaawa', ut jalaneb' aj tij xexaqab', jo' neke'xb'aanu li poyanam sa'eb' li tenamit junch'ol? Yalaq ani nak'amok chaq junaq saaj wakax ut wuqub' li chib'aat ut naraj ok cho'q aj tij, naxaqab'aak cho'q aj tij chiruheb' li maawa'eb' yos.", "10": "A'ut cho'q qe laa'o, a' li Qaawa' a'an li qaYos, ut ink'a' xqatz'eqtaana. Eb' laj tij li neke'k'anjelak chiru li Qaawa', a'aneb' li ralal laj Aharón; ut eb' li neke'tenq'ank reheb', a'aneb' laj Leví.", "11": "Rajlal eq'la ut rajlal ewu eb' a'an neke'xyeechi'i k'atb'il mayej chiru li Qaawa', jo'wi' sununkil ensens; neke'xk'e li loq'laj wa sa' xb'een li meex q'axtesinb'il re li Yos, ut rajlal ewu neke'xloch eb' li saqenk sa' xna'ajeb' li saqenk yiib'anb'il rik'in oor, xb'aan naq laa'o naqapaab' xchaq'rab' li Qaawa' li qaYos, a'ut laa'ex xetz'eqtaana.", "12": "Chek'e reetal naq li Qaawa' a'an laj k'amol b'e chiqu; ut eb' laj tij okeb' re chi xyaab'asinkil li pur re taaqatikib' yalok eerik'in. Ex aj Israel, mexyalok rik'in li Qaawa', li xYos eb' leexe'toonil yuwa', xb'aan naq maak'a' aj e”, chan laj Abías.", "13": "<pb/>Ab'anan laj Jerobohán kixtaqlaheb' aj puub' re xsutb'al rixeb' laj Judá, re naq ramrooqeb' chaq chi ixb'ej ut laj Jerobohán wanq chiruheb'.", "14": "Naq eb' laj Judá ke'ilok chirixeb', ke'xk'e reetal naq sutsuukeb'. Jo'kan naq ke'xyaab'a xk'ab'a' li Qaawa' ut eb' laj tij ke'xyaab'asiheb' li pur.", "15": "Toja' naq eb' laj Judá ke'xjap reheb', re xik chi yalok, ut naq ke'xjap reheb', li Yos kixsach ru laj Jerobohán ut chixjunileb' laj Israel chi ruq' laj Abías ut chi ruq'eb' laj Judá.", "16": "Eb' laj Israel ke'ok chi elelik, ab'anan li Yos kixq'axtesiheb' sa' ruq'eb' laj Judá.", "17": "Laj Abías rochb'eeneb' laj puub' ke'xq'ax ruheb' laj Israel. Ke'xkamsi o'k'aal xkab' o'q'ob' mil (500,000) chi winq li sik'b'ileb' ru.", "18": "Jo'ka'in naq eb' laj Israel ke'kub'siik xwankil sa'eb' li kutan a'an ut eb' laj Judá ke'numtaak sa' xb'eeneb', xb'aan naq k'ojk'o xch'ooleb' rik'in li Qaawa', xYos eb' li xxe'toonil yuwa'eb'.", "19": "<pb/>Laj Abías kixsik'i laj Jerobohán re xkamsinkil, ut kireechani eb' li tenamit Betel, Yesaná ut Efrón rochb'eeneb' li xk'aleb'aaleb'.", "20": "Laj Jerobohán ink'a' chik kiwank xwankil naq kiyo'yook laj Abías, xb'aan naq li Qaawa' kixrahob'tesi ut kikamk.", "21": "Ab'an laj Abías q'axal kikawuuk sa' xwankilal. Kiwank kaalaju rixaqil ut ke'yo'laak wiib' xka'k'aal li ralal ut waqlaju li xrab'in.", "22": "Chixjunil li xyehom ut xb'aanuhom laj Abías, tz'iib'anb'il sa' xHu li propeet Idó."}