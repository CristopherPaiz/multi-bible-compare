{"1": "<pb/><t>Li Qaawa' naxtz'eqtaana li b'alaq'il peex,</t> <t>ut naxk'ul xch'ool li nab'isok chi tz'aqal.<f>[36]</f></t>", "2": "<pb/><t>Li q'etq'etil nak'ehok sa' xutaan;</t> <t>li ani naxkub'si rib', a'an wank xna'leb'.<f>[37]</f></t>", "3": "<pb/><t>Li chaab'il xch'ool nab'eresiik xb'aan li xtiikilal;</t> <t>eb' laj b'alaq' te'oso'q sa' li xb'alaq'ileb'.</t>", "4": "<pb/><t>Li b'ihomal maak'a' na'ok wi' sa' xkutankil li raqok aatin;</t> <t>ka'ajwi' li tiikilal nakolok chiru li kamk.<f>[38]</f></t>", "5": "<pb/><t>Li tiikilal naxtuqub' ru xb'e li tiik xch'ool;</t> <t>a'ut li ink'a' us xna'leb' taa'oso'q sa' li xmaa'usilal.</t>", "6": "<pb/><t>Li tiikilal naxkoleb' li chaab'ileb' xch'ool;</t> <t>a'ut eb' laj b'alaq' neke'aaleek xb'aan li k'aru neke'rataw.</t>", "7": "<pb/><t>Naq nakamk li naxb'aanu maa'usilal, na'oso'k li ratawom</t> <t>jo'wi' li k'aru naxk'oxla xb'aanunkil.</t>", "8": "<pb/><t>Li tiik xch'ool nakole'k chiru li rahilal,</t> <t>ut a' chik li ink'a' us xna'leb' nak'uluk re li ch'a'ajkilal.</t>", "9": "<pb/><t>Li ink'a' us xna'leb' naxk'e sa' rahilal eb' li ras riitz'in rik'in li raatineb';</t> <t>ab'anan li xseeb'al xch'ooleb' li tiikeb' ru xyu'am</t> <t>nakolok reheb'.</t>", "10": "<pb/><t>Naq li tiik xch'ool us na'elk,</t> <t>k'ajo' naq neke'saho'k xch'ool li tenamit;</t> <t>ut naq nakamk li ink'a' us xna'leb',</t> <t>neke'xajok chixjunileb'.</t>", "11": "<pb/><t>Naq li Yos narosob'tesiheb' li tiikeb' xch'ool,</t> <t>nawakliik chixjunil li tenamit;</t> <t>a'ut li ink'a' useb' xna'leb'</t> <t>neke'xjuk' li tenamit rik'in li raatineb'.</t>", "12": "<pb/><t>Li maak'a' xna'leb' na'aatinak chirix li ramiiw;</t> <t>a'ut li chaab'il xk'a'uxl nakanaak chi ch'anch'o.</t>", "13": "<pb/><t>Li namolok aatin naxseeraq'i chixjunil,</t> <t>a'ut li winq paab'ajel ru naxk'uula sa' xch'ool.</t>", "14": "<pb/><t>Wi eb' li wankeb' sa' xwankil maak'a'eb' xna'leb',</t> <t>nasachk li tenamit;</t> <t>ab'an wi naab'aleb' laj k'ehol na'leb',</t> <t>taakole'q li tenamit.<f>[39]</f></t>", "15": "<pb/><t>Ra tixk'ul li nak'asok chirix li ink'a' naxnaw ru.</t> <t>Maab'aanu a'an, ut sa tatwanq.</t>", "16": "<pb/><t>Li ixq chaab'il xna'leb' nak'eemank xloq'al,</t> <t>ut li winq seeb' xk'a'uxl nab'ihomo'k.</t>", "17": "<pb/><t>Li natoq'ob'ank u narusila rib' xjunes;</t> <t>a'ut li narahob'tesink, xjunes naxsach rib'.</t>", "18": "<pb/><t>Li yib'ru xna'leb' moko ch'olch'o ta li xq'ajkamunkil;</t> <t>a'ut li naxb'aanu li tiikilal, a'an ch'olch'o li xtojb'al.</t>", "19": "<pb/><t>Li nab'aanunk re li tiikilal naxtaw li yu'am;</t> <t>li naxsik' li maa'usilal naxtaw li kamk.</t>", "20": "<pb/><t>Li Qaawa' xik' narileb' li yib'ru xna'leb'eb',</t> <t>ab'an nasaho'k xch'ool rik'ineb' li chaab'ileb' xyu'am.</t>", "21": "<pb/><t>Ch'olch'o naq li ink'a' us xna'leb' tixtoj rix li xmaak;</t> <t>ab'an li tiikeb' xch'ool te'kole'q.</t>", "22": "<pb/><t>Li ixq ch'ina'us ut maak'a' xna'leb'</t> <t>chanchan wi' li matq'ab' oor chi ru'uj junaq aaq.</t>", "23": "<pb/><t>Li tiikeb' xch'ool junes li us neke'raj xb'aanunkil;</t> <t>a'ut li royb'enihom li ink'a' useb' xna'leb'</t> <t>naxk'am chaq josq'il ut rahilal.</t>", "24": "<pb/><t>Wankeb' neke'sihink,</t> <t>ut b'ihomo'k chik neke'xb'aanu;</t> <t>wankeb' ajwi' aj pix neke'k'uulank,</t> <t>ut neb'a'il nokoxe'oso'q wi'.</t>", "25": "<pb/><t>Li natenq'ank chi anchal xch'ool, nab'ihomo'k;</t> <t>li ani nasihink, k'uluk ajwi' naxb'aanu.</t>", "26": "<pb/><t>Li namuquk ixim namajewaak xb'aaneb' li tenamit;</t> <t>a'ut li nak'ayink, na'osob'tesiik.</t>", "27": "<pb/><t>Li naxsik' li us, nak'eemank xloq'al;</t> <t>li nasik'ok maa'usilal, a'an ajwi' toxtaw.</t>", "28": "<pb/><t>Li k'ojk'o xch'ool rik'in li xb'ihomal, taa'oso'q jo' li chaqiq'een;<f>[40]</f></t> <t>ut li tiikeb' xch'ool chanchanaqeb' li raxraxil ru k'iche'.</t>", "29": "<pb/><t>Li ink'a' naxch'oolani li rochoch,</t> <t>maak'a' chik taakanaaq re;</t> <t>li maak'a' xna'leb',</t> <t>junelik taawanq rub'el xwankil li wank xna'leb'.</t>", "30": "<pb/><t>Li tiikilal nak'ehok yu'am;</t> <t>wi wank aana'leb', jalaneb' chik te'taaqenq aawe.</t>", "31": "<pb/><t>Wi li tiik xch'ool naxk'ul li xq'ajkamunkil arin sa' ruuchich'och',</t> <t>ma toja' ta chik laj maak ut li ink'a' us xna'leb'.<f>[41]</f></t>"}