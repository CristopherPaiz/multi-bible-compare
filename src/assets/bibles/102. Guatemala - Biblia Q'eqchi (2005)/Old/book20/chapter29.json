{"1": "<pb/><t>Li winq li ink'a' nawulak chiru li q'use'k</t> <t>taasache'q ru chi junpaat ut chi junwaakaj.</t>", "2": "<pb/><t>Naq neke'k'ihank li tiikeb' xch'ool,</t> <t>nake'saho'k eb' li poyanam;</t> <t>ab'an naq neke'taqlank li ink'a' useb' xna'leb',</t> <t>ra neke'xk'ul li tenamit.</t>", "3": "<pb/><t>Li naxra li chaab'il na'leb',</t> <t>naxk'e sa sa' xch'ool li xyuwa';</t> <t>ut li nawank rik'ineb' laj yumb'eet,</t> <t>naxb'atz'unle li xtumin.</t>", "4": "<pb/><t>Naq li awab'ej nataqlank sa' tiikilal,</t> <t>naxk'ojob' xwankil li xtenamit;</t> <t>ab'an wi junes titz'ok tumin naxb'aanu,</t> <t>naxsach li xtenamit.</t>", "5": "<pb/><t>Li junelik na'aatinak chi chaab'il chirix li ramiiw,</t> <t>relik chi yaal naq yo xk'eeb'al jun ra'al re taat'ane'q chisa'.</t>", "6": "<pb/><t>Li maak li naxb'aanu li winq,</t> <t>a'an ajwi' nat'anok re;</t> <t>ab'an li tiik xch'ool</t> <t>sa wank ut sa nab'ichank.</t>", "7": "<pb/><t>Li tiik ru xyu'am naxk'e xch'ool chirix li xk'ulub'eb' li neb'a';</t> <t>a'ut li ink'a' us xna'leb', maak'a' naraj wi'.</t>", "8": "<pb/><t>Eb' laj po'ol ch'oolej neke'xpo' xna'leb' li tenamit;</t> <t>a'ut li tiikeb' xch'ool neke'xch'anab' li ch'a'ajkilal.</t>", "9": "<pb/><t>Naq li wank xna'leb' na'ok sa' raaxiik' rik'in junaq li maak'a' xna'leb',</t> <t>us ta taajosq'o'q malaj taase'eeq,</t> <t>ab'an maak'a' taakanaaq wi'.</t>", "10": "<pb/><t>Eb' laj kamsinel ras riitz'in,</t> <t>xik' neke'ril li tiikeb' xch'ool;</t> <t>ab'an li tiikeb' xch'ool</t> <t>neke'raj wank rik'ineb'.</t>", "11": "<pb/><t>Li maak'a' xna'leb' sa' junpaat najosq'o'k;</t> <t>ab'an li wank xna'leb' naxkuy rib'.</t>", "12": "<pb/><t>Li awab'ej li napaab'ank tik'ti',</t> <t>naxpo' xna'leb' chixjunileb' laj k'anjel chiru.</t>", "13": "<pb/><t>Li neb'a' ut laj rahob'tesinel,</t> <t>chi xkab'ichaleb' neke'ilok sa' xk'ab'a' li Qaawa'.<f>[126]</f></t>", "14": "<pb/><t>Li awab'ej li naxjolomiheb' li neb'a' sa' tiikilal,</t> <t>k'ojk'o chi junajwa li x'awab'ejihom.</t>", "15": "<pb/><t>Li rapok chi tz'uum ut li q'usuk nak'ehok na'leb';</t> <t>ab'an li ink'a' natije'k, naxk'ut xxutaan li xna'.</t>", "16": "<pb/><t>Naq neke'k'ihank li ink'a' useb' xna'leb',</t> <t>nak'ihank li maa'usilal;</t> <t>ab'an li tiikeb' xch'ool toxe'rileb' chi oso'k.</t>", "17": "<pb/><t>Tij laawalal ut sa tatwanq:</t> <t>a'an taak'ehoq xsahil laach'ool.</t>", "18": "<pb/><t>B'arwi' maak'a' propeet,</t> <t>eb' li tenamit ink'a' neke'xnaw k'aru te'xb'aanu.</t> <t>Us xaq reheb' li neke'xpaab' li xchaq'rab' li Yos.</t>", "19": "<pb/><t>Ink'a' naru xq'usb'al junaq moosej yal rik'in aatin,</t> <t>xb'aan naq naxtaw ru, ab'an ink'a' naxb'aanu.</t>", "20": "<pb/><t>Jwal nim chik li woyb'enihom rik'in junaq li maak'a' xna'leb'<f>[127]</f></t> <t>chiru li qoyb'enihom rik'in li ink'a' naxk'oxla li k'aru naxye.</t>", "21": "<pb/><t>Wi numtajenaq nakara laamoos chalen sa' xkach'inal,</t> <t>moqon chik taaq'apliiq sa' aab'een.</t>", "22": "<pb/><t>Li sa' junpaat najosq'o'k, naxyoob' raaxiik';</t> <t>ut laj q'etol chaq'rab' k'iila sut namaakob'k.</t>", "23": "<pb/><t>Li q'etq'et aj winq taakub'siiq xwankil;</t> <t>a'ut li kub'enaq xwankil, taak'ehe'q xloq'al.<f>[128]</f></t>", "24": "<pb/><t>Li na'okenk chirixeb' laj elq', ink'a' naxra rib',</t> <t>xb'aan naq, us ta taamajewaaq, ab'an ink'a' taajitoq re.</t>", "25": "<pb/><t>Li naxiwak chiruheb' li winq, a'an naxsach rib';</t> <t>ab'an li k'ojk'o xch'ool rik'in li Qaawa', maak'a' rahilal tixk'ul.</t>", "26": "<pb/><t>Naab'aleb' neke'xsik' usilal rik'in li awab'ej;</t> <t>ab'an ka'ajwi' li Qaawa' nak'ehok li xk'ulub' li junjunq.</t>", "27": "<pb/><t>Eb' li tiikeb' xch'ool xik' neke'ril li ink'a' useb' xna'leb';</t> <t>ut li ink'a' useb' xch'ool xik' neke'ril li tiikeb' ru xyu'am.</t>"}