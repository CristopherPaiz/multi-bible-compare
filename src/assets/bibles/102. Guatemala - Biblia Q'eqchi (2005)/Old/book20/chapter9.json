{"1": "<pb/><t>Li chaab'il na'leb' xkab'la li rochoch</t> <t>ut xruutz'u'uji ru rik'in wuqub' chi oqech;</t>", "2": "<t>xkamsiheb' li xul re li ninq'e</t> <t>ut xyeechi'i li chaab'il b'iin.</t> <t>Xkawresi li xmeex</t>", "3": "<t>ut xtaqlaheb' li xmoos ixq</t> <t>re xyeeb'al resil toj sa'atqeb' li xnajt teramil b'ool re li tenamit:</t>", "4": "<t>“Kimqex arin laa'ex li maak'a' eek'a'uxl.</t> <t>Chalqex laa'ex li maak'a' eena'leb'.</t>", "5": "<t>Wa'inqex wik'in</t> <t>ut uk'umaq linb'iin xink'uub'.<f>[29]</f></t>", "6": "<t>Kanab'omaq li xmajelalil eena'leb',</t> <t>ut taawanq eeyu'am;</t> <t>taaqehomaq xb'ehil li seeb'al k'a'uxl”.</t>", "7": "<pb/><t>Li naq'usuk re li q'etq'et,</t> <t>naxk'am chaq tz'eqtaanaak sa' xb'een;</t> <t>li naq'usuk re li ink'a' us xch'ool,</t> <t>junes hob'e'k tixb'oq chaq sa' xb'een.</t>", "8": "<t>Maaq'us li q'etq'et xb'aan naq xik' tatril;</t> <t>chaq'us li wank xna'leb', ut a'an tatxra.</t>", "9": "<t>Chatij li wank xna'leb', ut q'axal wi' chik tixtaw xkomon na'leb';</t> <t>chatzol li tiik xch'ool, ut taanimanq li xk'a'uxl.</t>", "10": "<t>Li roxloq'inkil ru li Qaawa',</t> <t>a'an xtiklajik li chaab'il na'leb';<f>[30]</f></t> <t>wi nakanaw ru Li nim xsantilal,</t> <t>a'an reetalil naq seeb' aak'a'uxl.</t>", "11": "<t>Sa' ink'ab'a' laa'in taatiqmanq roq laayu'am</t> <t>ut taak'ihob'resimanq laakutan.</t>", "12": "<t>Wi wank aana'leb', toxaayal xsahil;</t> <t>ab'an wi q'etq'etat, laa'at tattojoq re rik'in rahilal.</t>", "13": "<pb/><t>Li xmajelalil seeb'al k'a'uxl</t> <t>a'an chanchan jun li ixq aj molol aatin,</t> <t>jip ut maak'a' naxnaw.</t>", "14": "<t>Naxchunub' rib' chire li rochoch,</t> <t>sa' jun li na'ajej jwal najt xteram chiru li tenamit,</t>", "15": "<t>ut naxb'oqeb' laj numel b'e,</t> <t>eb' li yal tiik li xb'eheb':</t>", "16": "<t>“Kimqex arin laa'ex li maak'a' eek'a'uxl.</t> <t>K'ehomaq reetal laa'ex li maak'a' eena'leb':</t>", "17": "<t>Li uk'a' elq'anb'il,</t> <t>a'an jwal ki';</t> <t>ut li wa nawa'mank sa' muqmu,</t> <t>a'an jwal sa”, chan reheb'.</t>", "18": "<t>Ab'anan eb' li yookeb' chi ab'ink</t> <t>ink'a' neke'xnaw naq li ochoch a'an,</t> <t>a'an xna'ajeb' li kamenaq,</t> <t>ut eb' li rula' wankeb' chik sa' xchamal li xb'alb'a.</t>"}