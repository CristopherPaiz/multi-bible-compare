{"1": "<pb/><t>Jwal us naq nawnooq laachaab'ilal</t> <t>chiru naq wank aab'ihomal;</t> <t>q'axal us wi' chik li loq'al</t> <t>chiru li oor ut li plaat.</t>", "2": "<pb/><t>Li b'ihom ut li neb'a' juntaq'eeteb':</t> <t>yoob'tesinb'ileb' xb'aan li Yos xkab'ichaleb'.<f>[94]</f></t>", "3": "<pb/><t>Li wank xna'leb' ink'a' naxch'ik rib' sa' li raaxiik' naq naril;</t> <t>ab'an li maak'a' xk'a'uxl tiik naxik ut naxk'ul li rahilal.<f>[95]</f></t>", "4": "<pb/><t>Li naxkub'si rib' ut naroxloq'i li Qaawa'</t> <t>naq'ajkamuuk rik'in b'ihomal, loq'al ut yu'am.</t>", "5": "<pb/><t>Li ink'a' us xna'leb' naxtaw k'ix ut ra'al sa' li xb'e;</t> <t>ab'an li naxkol li xyu'am ink'a' naxk'ul chi jo'kan.</t>", "6": "<pb/><t>K'e xna'leb'eb' li kok' poyanam</t> <t>naq toj saajeb';</t> <t>ut naq toxe'tixq,</t> <t>ink'a' taasachq sa' xch'ooleb'.</t>", "7": "<pb/><t>Li b'ihom nanumtaak sa' xb'een li neb'a';</t> <t>ut li wank xto' tumin nakanaak cho'q xmoos li nak'ehok tumin chi to'.</t>", "8": "<pb/><t>Li nab'aanunk maa'usilal, tixk'ul rahilal,</t> <t>xb'aan naq li xwankilal taasache'q ru ut taa'oso'q.</t>", "9": "<pb/><t>Osob'tesinb'ilaq li na'uxtaanank u,</t> <t>xb'aan naq naxwotz li xtzekemq rik'ineb' li neb'a'.</t>", "10": "<pb/><t>Isi aawik'in laj yoob'anel ch'a'ajkilal,</t> <t>ut taaraqe'q li wech'ij ib' ut li raaxiik'.</t>", "11": "<pb/><t>Li chaab'il xch'ool ut yaal na'aatinak,</t> <t>a'an nakanaak cho'q ramiiw li awab'ej.</t>", "12": "<pb/><t>Li Qaawa' naxk'aak'ale ut naxkol li chaab'il xna'leb',</t> <t>ut naxk'ut xxutaan laj tik'ti'.</t>", "13": "<pb/><t>Naq laj q'em ink'a' naraj k'anjelak, naxye:</t> <t>“Wank jun kaqkoj sa' b'e ut naru ninxkamsi”,<f>[96]</f> chan.</t>", "14": "<pb/><t>Li naxch'ik rib' rik'in laj yumb'eet,</t> <t>a'an jo' li t'ane'k sa' siwan:</t> <t>aran neke'oso'k li neke'tz'eqtaanank re li Qaawa'.</t>", "15": "<pb/><t>Ak reheb' li saaj poyanam</t> <t>naq maak'a' xna'leb'eb';</t> <t>ab'anan li xrapb'aleb' chi tz'uum</t> <t>nab'aanunk naq te'xtaw b'ayaq.</t>", "16": "<pb/><t>Li narahob'tesink re li neb'a' re naq taab'ihomo'q,</t> <t>jo' ajwi' li nasihink re li b'ihom,</t> <t>toxneb'a'o'q.</t>", "17": "<t>Ab'i ut k'e reetal li neke'xye li wankeb' xna'leb';</t> <t>k'e aach'ool chi rab'inkil linnawom.</t>", "18": "<t>Wi taak'uula sa' laach'ool li xyehomeb'</t> <t>ut junelik wanq sa' xtz'uumal aawe,</t> <t>q'axal taasaho'q sa' laach'ool.</t>", "19": "<t>Sa' li kutan a'in ok we chi xyeeb'al aawe chixjunil a'an</t> <t>re naq k'ojk'ooq laach'ool rik'in li Qaawa'.</t>", "20": "<pb/><t>Anaqwan xintz'iib'a lajeeb' xka'k'aal li chaab'il k'a'uxl,</t> <t>b'arwi' wank li chaab'il na'leb' ut nawom,</t>", "21": "<t>re naq taanaw chi tz'aqal li yaal</t> <t>ut tatruhanq xch'olob'ankil chiru li taapatz'oq aawik'in. <pb/><n>- 1 -</n></t>", "22": "<pb/><t>Maawelq'a li k'aru re li neb'a'</t> <t>yal xb'aan naq neb'a',</t> <t>chi moko chateneb' maak</t> <t>sa' xb'een li toq'ob'aal ru, sa' li raqleb'aal aatin.</t>", "23": "<t>Xb'aan naq li Qaawa' taakoloq re,</t> <t>ut tixsach ruheb' li xe'rahob'tesink re. <pb/><n>- 2 -</n></t>", "24": "<pb/><t>Maak'am aawib' sa' amiiwil rik'in li josq' aj winq,</t> <t>chi moko chawochb'eeni li ch'i'ch'i' re.</t>", "25": "<t>Mare anchal taatzol aawe rik'in</t> <t>ut taak'e aawib' sa' ch'a'ajkilal. <pb/><n>- 3 -</n></t>", "26": "<pb/><t>Maayeechi'i aawib' chi xtojb'al jalan aj k'as,</t>", "27": "<t>xb'aan naq wi maak'a' k'aru taatoj wi',</t> <t>tate'xkanab' sa' b'e. <pb/><n>- 4 -</n></t>", "28": "<pb/><t>Maajal xna'aj li nub'ajl</t> <t>xaqab'anb'il xb'aaneb' laaxe'toon.<f>[97]</f> <pb/><n>- 5 -</n></t>", "29": "<pb/><t>Li naxk'e xch'ool sa' li xk'anjel,</t> <t>taak'anjelaq chiruheb' awab'ej</t> <t>ut ink'a' chiruheb' yalaq aniheb'.</t>"}