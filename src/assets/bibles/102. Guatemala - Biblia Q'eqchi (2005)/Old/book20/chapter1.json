{"1": "<pb/>A'an a'in xyehom laj Salomón,<f>[1]</f> ralal laj David, awab'ej re Israel,", "2": "<pb/><t>re xk'utb'al li chaab'il na'leb' ut tzolok,</t> <t>re xtawb'al xyaalal li xninqal ru k'a'uxl,<f>[2]</f></t>", "3": "<t>re xnawb'al li chaab'il b'e,</t> <t>a' li tiikil ch'oolej, li chaab'ilal,</t> <t>b'ar wank li us ut li ink'a' us,</t>", "4": "<t>re naq wanq xk'a'uxeb'</t> <t>li ink'a' neke'xnaw k'oxlak,</t> <t>ut wanq xna'leb'eb' li toj saajeb'</t> <t>re te'xk'oxla chi us k'aru te'xb'aanu.</t>", "5": "<t>Li wank xna'leb' ut seeb' xk'a'uxl</t> <t>naxk'e xch'ool chi rab'inkil,</t> <t>ut chi jo'kan naxtaw xtz'aqob' li xna'leb' ut li xk'a'uxl,</t>", "6": "<t>re xtawb'al xyaalal li xyehomeb' li wankeb' xna'leb',</t> <t>jo'wi' eb' li muqmuukil ut jaljookil ru aatin</t> <t>li ch'a'aj xtawb'al ru.</t>", "7": "<pb/><t>Li roxloq'inkil li Qaawa' a'an xtiklajik li chaab'il k'a'uxl;<f>[3]</f></t> <t>eb' li jip neke'xtz'eqtaana li tije'k ut li q'use'k.</t>", "8": "<t>At walal ink'ajol, ab'i laaq'usb'al xb'aan laayuwa'</t> <t>ut maatz'eq chirix laach'ool laatijb'al xb'aan laana',</t>", "9": "<t>xb'aan naq li raatin laana' laayuwa'</t> <t>jo'kaq junaq koroon sa' laajolom,<f>[4]</f></t> <t>jo'kaq junaq chaab'il q'ol chakux laa'at.</t>", "10": "<pb/><t>Wi eb' laj maak te'raj aatakchi'inkil,</t> <t>maapaab'eb', at walal.<f>[5]</f></t>", "11": "<t>Mare anchal te'xye aawe: “Kim chiqix,</t> <t>qaramaq sa' b'e li maak'a' xmaak</t> <t>re xkamsinkil chi maak'a' xyaalal.</t>", "12": "<t>Qanuq'aqeb' chi yo'yo li tiikeb' xch'ool,</t> <t>jo' li kamk naxb'aanu</t> <t>reheb' li neke'xik sa' xjulel kamenaq.</t>", "13": "<t>Chi jo'kan tqeechani k'iila paay chi sahil eechej,</t> <t>tqanujob'resi li qochoch ut toob'ihomo'q.</t>", "14": "<t>Kim chiqix ut tqawotz</t> <t>li k'aru tqeechani”, cha'qeb'.</t>", "15": "<t>At walal ink'ajol, maapaab' a'an,</t> <t>matxik chirixeb' ut maataaqe li xb'eheb',</t>", "16": "<t>xb'aan naq neke'xseeb'a rib'</t> <t>chi xb'aanunkil li maa'usilal</t> <t>ut chi xkamsinkil li ras riitz'ineb'.<f>[6]</f></t>", "17": "<pb/><t>Maak'a' rajb'al xk'eeb'al li ra'al</t> <t>wi eb' li kok' xul yookeb' xk'eeb'al reetal a'an.</t>", "18": "<t>Ab'anan eb' a'an a' ajwi' li xra'aleb' yookeb' chi xkawresinkil,</t> <t>neke'xk'uub' li xkamikeb'.</t>", "19": "<t>A'an a'in li te'xk'ul</t> <t>eb' li neke'atawank b'ihomal:</t> <t>taasachq li xyu'ameb'</t> <t>xb'aan li k'aru neke'xrahi ru.</t>", "20": "<t>Li chaab'il k'a'uxl yo chi aatinak sa'eb' li b'e</t> <t>ut na'ab'iik li xyaab' xkux sa' li k'ayiil.</t>", "21": "<t>Nab'oqok b'arwi' neke'ch'utlaak li poyanam,</t> <t>ut naxjap re chi xyeeb'al sa' rokeb'aal li tenamit:<f>[7]</f></t>", "22": "<pb/><t>“Laa'ex li maak'a' eena'leb',</t> <t>jo' najtil chik teeraj wank sa' xmajelal leena'leb'?</t> <t>Ut laa'ex li nekeq'etq'eti eerib',</t> <t>jo' najtil chik texwanq sa' leeq'etq'etil?</t> <t>Ex jip, toj jo'q'e teekanab' xtz'eqtaanankil li chaab'il k'a'uxl?</t>", "23": "<t>Chek'ehaq reetal leetijb'al inb'aan,</t> <t>ut laa'in tinhoy linmusiq' sa' eeb'een;</t> <t>tink'e chetaw xyaalal li waatin.</t>", "24": "<t>Ab'an xexinb'oq ut ink'a' xeraj wab'inkil;</t> <t>xinye eere naq texchalq wik'in,</t> <t>ut maajun sa' eeyanq xsumenk.</t>", "25": "<t>Xetz'eqtaana b'an chixjunileb' li waatin</t> <t>ut ink'a' xeraj xk'ulub'ankil linq'usum.</t>", "26": "<t>Jo'kan naq laa'in ajwi' tinse'eq</t> <t>naq taachalq li rahilal sa' eeb'een,</t> <t>texinse'e naq taa'ok leexiw,</t>", "27": "<t>naq li xiwak tox'elq jo' junaq kaqsut-iq',</t> <t>naq li rahilal taachalq jo' li muqyax,</t> <t>ut toxexxtaw li raaxiik' ut li rahil ch'oolej.</t>", "28": "<pb/><t>“Toja' naq tineeb'oq,</t> <t>ab'anan laa'in ink'a' tinchaq'oq;</t> <t>tineesik', ab'anan ink'a' tineetaw.</t>", "29": "<t>Xb'aan naq xetz'eqtaana li chaab'il k'a'uxl</t> <t>ut ink'a' xeraj roxloq'inkil li Qaawa'.</t>", "30": "<t>Ink'a' xeraj rab'inkil li waatin</t> <t>chi moko xepaab' linq'usum.</t>", "31": "<t>Jo'kan naq teek'ul reeqaj leeb'aanuhom</t> <t>ut texnujaq rik'in leeyib' aj na'leb'.</t>", "32": "<t>Eb' li ink'a' neke'xnaw k'oxlak neke'kamk,</t> <t>xb'aan naq ink'a' neke'raj xk'ulb'al li xna'leb'eb';</t> <t>ut eb' li jip neke'sachk</t> <t>xb'aan naq ink'a' neke'xk'e xch'ool chi tzolok.</t>", "33": "<t>A'ut li naxk'e xch'ool chi wab'inkil</t> <t>taawanq xyu'am sa' tuqtuukilal;</t> <t>sa taawanq ut ink'a' taaxiwaq xb'aan li rahilal”.</t>"}