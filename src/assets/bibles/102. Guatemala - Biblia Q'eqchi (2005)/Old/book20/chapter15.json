{"1": "<pb/><t>Li nasumenk rik'in q'unil aatin, naxkotz li josq'il;</t> <t>a'ut li nasumenk sa' josq'il, naxnimob'resi li ch'a'ajkilal.</t>", "2": "<pb/><t>Naq na'aatinak li wank xna'leb',</t> <t>naxpuktesi li xnimal xk'a'uxl;</t> <t>a'ut li raatin li ink'a' us xch'ool,</t> <t>a'an yal memil.</t>", "3": "<pb/><t>Li Qaawa' wank yalaq b'ar</t> <t>ut narileb' li chaab'il ut li ink'a' useb' xch'ool.</t>", "4": "<pb/><t>Li q'unil aatin, a'an chanchan li che' re li yu'am;</t> <t>a'ut li b'alaq'il aatin narahob'tesink ch'oolej.</t>", "5": "<pb/><t>Li maak'a' xna'leb' naxtz'eqtaana li xtijb'al xb'aan li xyuwa';</t> <t>a'ut li wank xna'leb' naxk'e sa' xch'ool li xq'usb'al.</t>", "6": "<pb/><t>Sa' rochoch li tiik xch'ool k'ajo' li chaab'il eechej;</t> <t>a'ut li ink'a' us xna'leb' maak'a' aj e li k'aru nareechani.</t>", "7": "<pb/><t>Naq na'aatinak li wank xna'leb', naxpuktesi li xnawom;</t> <t>a'ut li maak'a'eb' xna'leb' moko jo'kan ta neke'xb'aanu.</t>", "8": "<pb/><t>Li Qaawa' xik' naril li xmayejeb' li ink'a' useb' xch'ool;<f>[53]</f></t> <t>ab'an naxk'ul chi anchal xch'ool li xtijeb' li chaab'ileb' xyu'am.</t>", "9": "<pb/><t>Li Qaawa' ink'a' naxk'ul ru li xyu'ameb' laj maak,</t> <t>ab'anan naxra li chaab'ileb' xyu'am.</t>", "10": "<pb/><t>Li naxkanab' li chaab'il b'e taak'ajtesiiq ru;</t> <t>li naxtz'eqtaana li xq'usb'al, tixtaw li kamk.</t>", "11": "<pb/><t>Wi li Qaawa' naxnaw k'aru wank sa' li xna'ajeb' li kamenaq,</t> <t>ma toja' ta chik sa' li qak'a'uxl?</t>", "12": "<pb/><t>Li q'etq'et ink'a' naxra li naq'usuk re,</t> <t>chi moko nawulak chiru wank rik'ineb' li chaab'ileb' xna'leb'.</t>", "13": "<pb/><t>Li sahil ch'oolej ut li rahil ch'oolej</t> <t>nak'utunk chi xnaq' uhej.</t>", "14": "<pb/><t>Li seeb' xk'a'uxl naxsik' li chaab'il na'leb';</t> <t>a'ut li jip junes memil na'leb' naxsik'.</t>", "15": "<pb/><t>Li ra sa' xch'ool chixjunil li kutan ink'a' us cho'q re;</t> <t>a'ut cho'q re li sa sa' xch'ool, chanchan junelik ninq'e.</t>", "16": "<pb/><t>Jwal us li wank sa' neb'a'il ut roxloq'inkil li Qaawa'</t> <t>chiru li wank sa' b'ihomal ut ch'a'ajkilal.<f>[54]</f></t>", "17": "<pb/><t>Q'axal us li tiwok ichaj rik'in sahil ch'oolej</t> <t>chiru xtzekankil xtib'el wakax rik'in xik'il uuchink.</t>", "18": "<pb/><t>Li ani ch'inpo' nayoob'ank ch'a'ajkilal;</t> <t>a'ut li wank xkuyum naxch'anab' li raaxiik'.<f>[55]</f></t>", "19": "<pb/><t>Li yu'amej cho'q re laj q'em, a'an chanchan k'ix ru;</t> <t>ut cho'q re li tiik xch'ool, a'an chanchan li nimb'e.</t>", "20": "<pb/><t>Li alalb'ej li wank xna'leb' naxk'e xsahil xch'ool li xna' xyuwa';</t> <t>a'ut li kaw xjolom naxtz'eqtaanaheb'.<f>[56]</f></t>", "21": "<pb/><t>Li maak'a' xna'leb' nasaho'k xch'ool rik'in li xmemil;</t> <t>a'ut li tiik xch'ool nawank sa' tiikilal.</t>", "22": "<pb/><t>Maajun k'anjel nach'olaak naq maak'a' k'uub'ank.</t> <t>Us na'elk li k'aru k'uub'k'u xb'aan naab'aleb' aj k'ehol na'leb'.</t>", "23": "<pb/><t>K'ajo' sahilal naq na'uxk aatinak sa' q'unil aatin;</t> <t>ut jwal us wi' chik wi na'uxk sa' xhonalil.</t>", "24": "<pb/><t>Li xb'ehil li yu'am taqe'q naxik,</t> <t>ut naxkol li tiik xch'ool chiru li kamk.</t>", "25": "<pb/><t>Li Qaawa' naxjuk' li xjunkab'al li q'etq'et,</t> <t>ab'an naxk'aak'ale li xch'och' li xmalka'an.</t>", "26": "<pb/><t>Li Qaawa' xik' naril li xk'uub'ahom li ink'a' us xch'ool,</t> <t>ab'an nawulak chiru li q'unil aatin.</t>", "27": "<pb/><t>Li narataw b'ihomo'k naxsach li xjunkab'lal;</t> <t>ab'an li ink'a' naraj tuminaak ru najtaq roq li xyu'am.</t>", "28": "<pb/><t>Li tiik xch'ool toj naxk'oxla rix li aatin naxye;</t> <t>a'ut li ink'a' us xna'leb' k'ajo' li yib' aj aatin naxye.<f>[57]</f></t>", "29": "<pb/><t>Li Qaawa' najt wank rik'ineb' li ink'a' useb' xna'leb';</t> <t>ab'an naxk'ulub'a li xtijeb' li tiikeb' xch'ool.</t>", "30": "<pb/><t>Li se'se' na'ilok naxk'e sahil ch'oolej,</t> <t>ut li chaab'il esilal nak'ehok kawil ch'oolej.</t>", "31": "<pb/><t>Li naxpaab' li q'use'k chirix li yu'am</t> <t>taawanq xna'aj sa' xyanqeb' li wankeb' xna'leb'.</t>", "32": "<pb/><t>Li ink'a' naraj q'use'k, ink'a' naxra rib';</t> <t>a'ut li naxk'e sa' xch'ool li xq'usb'al, naxtaw xna'leb'.</t>", "33": "<pb/><t>Roxloq'inkil li Qaawa' nak'ehok chaab'il na'leb'.</t> <t>Ani taaraj taak'ehe'q xloq'al, tkub'si xb'enwa li xwankil.</t>"}