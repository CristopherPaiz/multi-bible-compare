{"1": "<pb/><t>Li naxsik' li us cho'q re xjunes rib'</t> <t>naxjek' rib' rik'ineb' li ras riitz'in</t> <t>ut xik' naril li chaab'il na'leb' nak'eemank re.</t>", "2": "<pb/><t>Li maak'a' xna'leb' ink'a' naraj tzole'k;</t> <t>ka'ajwi' naraj xk'utb'al li k'aru naxk'oxla.</t>", "3": "<pb/><t>Li maa'usilal naxk'am chaq li tz'eqtaanaak;</t> <t>ut li q'etq'etil, a'an xtiklajik li wank sa' xutaan.</t>", "4": "<pb/><t>Li raatin li ani wank xna'leb'</t> <t>a'an chanchan li yu'amha',</t> <t>chanchan li roq nima'</t> <t>ut xyo'leb'aal li chaab'il k'a'uxl.</t>", "5": "<pb/><t>Moko us ta naq laj raqol aatin narach'ab' li wank xmaak</t> <t>ut naxteneb' maak sa' xb'een li tiik xch'ool.</t>", "6": "<pb/><t>Li maak'a' xna'leb' naxch'ik rib' sa' raaxiik',</t> <t>ut rik'in li raatin naxsik' xlob'.</t>", "7": "<pb/><t>Li maak'a' xna'leb' naxsik' xch'a'ajkilal xjunes rib';</t> <t>rik'in li ru'uj raq' naxra'le rib' xjunes.</t>", "8": "<pb/><t>Li tik'ti'ik, a'an chanchan li saa'us:</t> <t>cham naxik, toj sa' xchamal li ch'oolej!<f>[68]</f></t>", "9": "<pb/><t>Laj q'em ut li nasachok</t> <t>chanchan naq xkomoneb' rib'.</t>", "10": "<pb/><t>Li Qaawa' a'an chanchan li kawub'resinb'il ochoch:</t> <t>rik'in A'an neke'xkol rib' li tiikeb' xch'ool.</t>", "11": "<pb/><t>Sa' xch'ool li b'ihom naq li k'aru wank re</t> <t>a'an chanchan jun tenamit suttz'akanb'il chi us.</t>", "12": "<pb/><t>Li q'etq'etil, kamk nokoxraqe'q wi';</t> <t>ab'an li xtiklajik li loq'al, a'an li tuulanil.</t>", "13": "<pb/><t>Xutaanal ut xmajelal na'leb'</t> <t>cho'q re li nachaq'ok</t> <t>chi toj maji' naraqe'k li aatinak.</t>", "14": "<pb/><t>Li xkawilal qach'ool, nokooxwaklesi sa' li yajel;</t> <t>ab'an wi ra li qach'ool, ani taawaklesinq qe?</t>", "15": "<pb/><t>Eb' li wankeb' xna'leb' ut seeb' xk'a'uxeb'</t> <t>neke'xsik' xtz'aqob' li xna'leb', ut neke'xtaw.</t>", "16": "<pb/><t>Li sihink naxte chixjunileb' li b'e</t> <t>ut nokooxk'am toj wankeb' wi' li ninqeb' xwankil.</t>", "17": "<pb/><t>Li na'aatinak xb'enwa</t> <t>chanchan naq maak'a' xmaak;</t> <t>ab'an nawulak laj jitol re</t> <t>ut naxch'olob' li yaal.</t>", "18": "<pb/><t>Li xraqb'a aatin li Yos naxraq li wech'ij ib',</t> <t>ut naxjek' li kaweb' rib' li yookeb' chi yalok.</t>", "19": "<pb/><t>Moko ch'a'aj ta xjuk'b'al junaq suttz'ak</t> <t>chiru xk'ojob'ankil xch'ool junaq amiiw li xhob'e'k ut ra xk'ul.</t> <t>Li wech'ij ib' naxram li aatin</t> <t>kama' wi' xnat'b'al rix li okeb'aal.</t>", "20": "<pb/><t>Li junjunq tixk'ul xq'ajkamunkil</t> <t>a' yaal chanru li xyehom ut xb'aanuhom.<f>[69]</f></t>", "21": "<pb/><t>Li kamk ut li yu'am, a'an yaal re li junjunq chanru na'aatinak.</t> <t>Eb' li k'ajo' neke'xye, te'xk'ul li rahilal.<f>[70]</f></t>", "22": "<pb/><t>Li xtaw rixaqil, xtaw li sahilal;</t> <t>ut xtaw ajwi' li rusilal li Yos.<f>[71]</f></t>", "23": "<pb/><t>Li neb'a' natz'aamank ut na'elajink;</t> <t>li b'ihom nasumenk sa' josq'il.</t>", "24": "<pb/><t>Wankeb' amiiw nokoohe'xk'am sa' raaxiik';</t> <t>ab'an wankeb' li q'axal nokoohe'xra</t> <t>ut jwal paab'ajeleb' chiru junaq asb'ej.</t>"}