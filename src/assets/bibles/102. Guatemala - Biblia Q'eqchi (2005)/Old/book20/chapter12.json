{"1": "<pb/><t>Li naxk'ul ru li tije'k, a'an wank xna'leb'.</t> <t>Li xik' nareek'a q'use'k, a'an maak'a' xna'leb'.</t>", "2": "<pb/><t>Li Qaawa' narusila ru li chaab'il xch'ool</t> <t>ut naraqok aatin sa' xb'een li ink'a' us xna'leb'.</t>", "3": "<pb/><t>Maa'ani naxk'ojob' xch'ool sa' xb'een li maa'usilal;</t> <t>li tiik xch'ool maajaruj taa'eek'asiiq sa' xna'aj.</t>", "4": "<pb/><t>Li ixq chaab'il xna'leb', a'an xloq'al li xsum'aatin;</t> <t>a'ut li ink'a' us xna'leb' naxpo' xch'ool chi junwaakaj.</t>", "5": "<pb/><t>Li tiikeb' xch'ool a' li tiikilal neke'xk'oxla;</t> <t>a'ut li ink'a' useb' xna'leb' junes li b'alaq'ik naxik wi' xch'ooleb'.</t>", "6": "<pb/><t>Li raatin li ink'a' us xna'leb' nakamsink;</t> <t>li raatin li tiik xch'ool nak'ehok kolb'a ib'.</t>", "7": "<pb/><t>Naq eb' li ink'a' useb' xna'leb' neke't'ane'k,</t> <t>aran neke'oso'k chi junajwa;</t> <t>a'ut li xjunkab'al li tiikeb' xch'ool</t> <t>k'ojk'o sa' xna'aj chi junelik.</t>", "8": "<pb/><t>Li ani seeb' xch'ool nak'ehe'k xloq'al;</t> <t>a'ut li maak'a' xna'leb', a'an yal re tz'eqtaanaak.</t>", "9": "<pb/><t>Jwal us naq tz'eqtaananb'ilaqat ut wanq aawa,</t> <t>chiru naq k'eeb'ilaq aaloq'al chi maak'a'aq aatzekemq.<f>[42]</f></t>", "10": "<pb/><t>Li tiik xch'ool naxnaw xch'oolaninkileb' li xketomq,</t> <t>ut li ink'a' us xna'leb' ink'a' naxnaw uxtaanank.</t>", "11": "<pb/><t>Li naxk'e xch'ool chi k'anjelak sa' li xch'och'</t> <t>twanq chi yo'oon li xtzekemq;</t> <t>a'ut li maak'a' xna'leb'</t> <t>naxsik' li maak'a' na'ok wi'.</t>", "12": "<pb/><t>Xrahinkil ru li ink'a' us,</t> <t>a'an chanchan jun ra'al cho'q reheb' li ink'a' useb' xna'leb';</t> <t>a'ut eb' li chaab'ileb' xch'ool</t> <t>chanchaneb' li che' cham naxik wi' li xxe'eb'.</t>", "13": "<pb/><t>Li ink'a' us xna'leb' nat'ane'k sa' li xtik'ti',</t> <t>a'ut li tiik xch'ool nakole'k chiru li rahilal.</t>", "14": "<pb/><t>Li junjunq tixk'ul xq'ajkamunkil</t> <t>a' yaal chanru li xyehom ut xb'aanuhom.<f>[43]</f></t>", "15": "<pb/><t>Li maak'a' xna'leb' naxk'oxla naq chaab'il naxb'aanu;</t> <t>a'ut li wank xna'leb' naxpaab' li xq'usb'al.</t>", "16": "<pb/><t>Li maak'a' xna'leb' najosq'o'k chi junpaat;</t> <t>li wank xna'leb' ink'a' naxk'e sa' xch'ool li hob'e'k.</t>", "17": "<pb/><t>Li tz'aqal testiiw naxye li yaal,</t> <t>ut laj b'alaq' naxkuutu li tik'ti'.</t>", "18": "<pb/><t>Wan li aatin ra nanaqk wi'</t> <t>jo' naxset li q'esnal ch'iich';</t> <t>ab'an li raatin li wank xna'leb',</t> <t>a'an chanchan li chaab'il b'an.</t>", "19": "<pb/><t>Li ani naxye li yaal, wanq chi junelik;</t> <t>a'ut laj tik'ti' ink'a' najt taawanq.</t>", "20": "<pb/><t>Rahilal neke'xk'uub' laj tik'ti';</t> <t>a'ut eb' li neke'xra li tuqtuukilal te'xtaw sahil ch'oolej.</t>", "21": "<pb/><t>Maajun rahilal tixk'ul li tiik xch'ool;</t> <t>a'ut li ink'a' us xna'leb' chixjunil li ch'a'ajkilal taachalq sa' xb'een.</t>", "22": "<pb/><t>Li Qaawa' xik' narileb' laj tik'ti',</t> <t>ab'an nasaho'k xch'ool rik'ineb' li neke'wank sa' tiikilal.</t>", "23": "<pb/><t>Li seeb' xch'ool ink'a' naxnimob'resi rib' rik'in li xnawom;</t> <t>a'ut li jip naxk'ut li xmemil yalaq b'ar.</t>", "24": "<pb/><t>Li naxk'e xch'ool chi k'anjelak, taawanq xwankil;</t> <t>a'ut laj q'em k'ajo' naq te'numtaaq sa' xb'een.</t>", "25": "<pb/><t>Li rahil ch'oolej naxluktesi xch'ool li winq;</t> <t>a'ut li chaab'il aatin naxsahob'resi.</t>", "26": "<pb/><t>Li tiik xch'ool naxk'ut xb'e li ras riitz'in;</t> <t>a'ut li ink'a' us xna'leb' naxsachb'esi.</t>", "27": "<pb/><t>Laj q'em ink'a' naxtaw xtzak chi yohok;</t> <t>a'ut li seeb' ruq' chi k'anjelak, taawanq xb'ihomal.</t>", "28": "<pb/><t>Li ani nawank sa' tiikilal, taawanq xyu'am;</t> <t>a'ut li nab'aanunk li ink'a' us, tixtaw li kamk.<f>[44]</f></t>"}