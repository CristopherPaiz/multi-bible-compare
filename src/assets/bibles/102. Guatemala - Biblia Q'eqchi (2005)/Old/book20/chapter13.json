{"1": "<pb/><t>Li alalb'ej chaab'il xna'leb' naxpaab' li xyuwa';</t> <t>a'ut li kaw xjolom ink'a' naxk'e sa' xch'ool li xq'usb'al.</t>", "2": "<pb/><t>Li junjunq tixk'ul xq'ajkamunkil xb'aan li xyehom;<f>[45]</f></t> <t>a'ut eb' laj b'alaq' nasemsotk xch'ooleb' chirix li raaxiik'.</t>", "3": "<pb/><t>Li naxk'e reetal li k'aru naxye, yo chi xkolb'al li xyu'am;</t> <t>a'ut li k'ajo' naxye, xjunes naxsach rib'.<f>[46]</f></t>", "4": "<pb/><t>Laj q'em narahink ut maak'a' naxtaw;</t> <t>a'ut li seeb'eb' chi k'anjelak, sa' neke'wank.</t>", "5": "<pb/><t>Li tiik xch'ool xik' naril li tik'ti';</t> <t>li ink'a' us xna'leb' xik' na'ile'k ut xutaanal na'elk.</t>", "6": "<pb/><t>Li tiikilal naxkol li winq maak'a' xmaak;</t> <t>li maa'usilal naxsach laj maak.</t>", "7": "<pb/><t>Wankeb' neke'yehok naq b'ihomeb',</t> <t>ut maak'a' nayo'laak reheb';</t> <t>ut wankeb' chik neke'yehok naq neb'a'eb',</t> <t>ut maak'a' namajelo'k reheb'.</t>", "8": "<pb/><t>Wankeb' li neke'xkol rix li xyu'ameb' rik'in li b'ihomal;</t> <t>ab'an eb' li neb'a' maak'a' nach'i'ch'i'ink reheb'.</t>", "9": "<pb/><t>Li xyu'ameb' li tiikeb' xch'ool chanchan jun lochlookil saqenk;</t> <t>a'ut li ink'a' useb' xna'leb' chanchaneb' jun saqenk chupchu.</t>", "10": "<pb/><t>Li q'etq'etil junes raaxiik' naxyoob';</t> <t>a'ut li chaab'il k'a'uxl wank rik'ineb' li neke'xkub'si xwankil.<f>[47]</f></t>", "11": "<pb/><t>Li b'ihomal li natawmank chi junpaat, sa' junpaat taa'oso'q;</t> <t>li ani naxch'utub' li xtumin chi timil timil, taab'ihomo'q.</t>", "12": "<pb/><t>Li ink'a' naxk'ul li k'aru naroyb'eni, naraho'k xch'ool.</t> <t>Ab'an k'ajo' li sahil ch'oolej naq naqak'ul li qoyb'enihom!</t>", "13": "<pb/><t>Ra tixk'ul li naq'etok aatin;</t> <t>li ani naxpaab' li xchaq'rab'inkil, taaq'ajkamuuq.</t>", "14": "<t>Li xk'utum li ani wank xna'leb', a'an yu'am</t> <t>ut nakolok chiru li kamk.<f>[48]</f></t>", "15": "<pb/><t>Li nak'ehok na'leb', taak'ehe'q xloq'al;</t> <t>a'ut eb' laj b'alaq' ink'a' us te'elq.</t>", "16": "<pb/><t>Li wank xna'leb', toj naxk'oxla rix li naxb'aanu;</t> <t>a'ut li maak'a' xna'leb' naxk'ut li xmemil.</t>", "17": "<pb/><t>Laj yehol esil li ink'a' us xna'leb' nayoob'ank raaxiik';</t> <t>ab'an wi tiik xch'ool laataql, nakatrisi sa' li ch'a'ajkilal.</t>", "18": "<pb/><t>Xutaanal ut neb'a'il tixtaw li ink'a' naraj q'use'k;</t> <t>a'ut li naxk'e sa' xch'ool li tijb'al, taak'ehe'q xloq'al.</t>", "19": "<pb/><t>K'ajo' li sahil ch'oolej naq naqak'ul li qoyb'enihom!</t> <t>Eb' li maak'a' xna'leb' ink'a' neke'raj xkanab'ankil li ink'a' us.</t>", "20": "<pb/><t>Li narochb'eeniheb' li chaab'ileb' xna'leb', tixtaw xna'leb';</t> <t>ab'an li nawank rik'ineb' li jip, taasachq chi junwaakaj.</t>", "21": "<pb/><t>Laj maak ink'a' nakanab'aak xb'aan li rahilal;</t> <t>a'ut li chaab'il xna'leb' naq'ajkamuuk xb'aan li usilal.</t>", "22": "<pb/><t>Li winq chaab'il naxkanab' x'erens eb' li ralal xk'ajol;</t> <t>a'ut li xb'ihomal laj maak a' chik li tiik xch'ool taa'eechaninq re.</t>", "23": "<pb/><t>Sa' li xk'aleb'aal li neb'a' na'elk naab'al li tzekemq;</t> <t>ab'an wi maak'a' li tiikilal, taasachq chixjunil.</t>", "24": "<pb/><t>Li ink'a' naxtij li ralal, ink'a' naxra;</t> <t>li naxra li ralal, naxk'e xch'ool chi xtijb'al.</t>", "25": "<pb/><t>Li winq chaab'il sa natzekank;</t> <t>a'ut li ink'a' us xna'leb', ink'a' nanujak.</t>"}