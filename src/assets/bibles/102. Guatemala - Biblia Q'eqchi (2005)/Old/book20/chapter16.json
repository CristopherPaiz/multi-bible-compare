{"1": "<pb/><t>Li winq naxk'uub' li k'aru tixb'aanu,</t> <t>ab'an li Qaawa' yaal re xb'aanunkil.<f>[58]</f></t>", "2": "<pb/><t>Li junjunq naxk'oxla naq us chixjunil li naxb'aanu;</t> <t>ab'an li Qaawa' naxtz'il rix li xchamal li ch'oolej.<f>[59]</f></t>", "3": "<pb/><t>Kanab' sa' ruq' li Qaawa' laab'aanuhom,<f>[60]</f></t> <t>ut taa'uxmanq jo' chanru xak'oxla xb'aanunkil.</t>", "4": "<pb/><t>Chixjunil li xyoob'tesihom li Qaawa', wank xyaalal.</t> <t>A' ajwi' li ink'a' us xna'leb'</t> <t>yoob'tesinb'il cho'q re li raqb'a aatin.</t>", "5": "<pb/><t>Li Qaawa' xik' naril li q'etq'et;</t> <t>ch'olch'o naq a'in tixk'ul li xq'ajkamunkil.</t>", "6": "<pb/><t>Wi nakatrahok chi yaal,</t> <t>taakuye'q laamaak;</t> <t>wi nakawoxloq'i li Qaawa',</t> <t>tatnajto'q rik'in li maak.</t>", "7": "<pb/><t>Naq li Qaawa' naxk'ul xch'ool li qayu'am,</t> <t>a'eb' ajwi' li xik' neke'ilok qe</t> <t>neke'ok wi' chik sa' amiiwil qik'in.</t>", "8": "<pb/><t>Jwal us li wank sa' neb'a'il ut tiikaq qach'ool</t> <t>chiru li b'ihomo'k sa' b'alaq'il.</t>", "9": "<pb/><t>Laa'o naqak'uub' li tqab'aanu wulaj kab'ej,</t> <t>ab'an li Yos yaal re b'ar tooxik.<f>[61]</f></t>", "10": "<pb/><t>Li awab'ej na'aatinak sa' xk'ab'a' li Yos,</t> <t>ut naraqok aatin sa' tiikilal.</t>", "11": "<pb/><t>Rajom li Yos naq tiikaq laach'ool</t> <t>sa' chixjunil laayakom.</t>", "12": "<pb/><t>Eb' li awab'ej xik' neke'ril li ink'a' us,</t> <t>xb'aan naq rik'in xb'aanunkil li tiikilal</t> <t>xaqxo li xwankileb'.</t>", "13": "<pb/><t>Eb' li awab'ej neke'xra eb' li neke'xye li yaal</t> <t>ut neke'aatinak sa' tiikilal.</t>", "14": "<pb/><t>Naq li awab'ej najosq'o'k,</t> <t>a'an resilal li kamk.</t> <t>Jo'kan wi wank aana'leb',</t> <t>yal aaq'e xtuulanob'resinkil.</t>", "15": "<pb/><t>Naq li awab'ej sa sa' xch'ool</t> <t>ut nakatrusila,</t> <t>a'an chanchan wi' hab' sa' saq'ehil,</t> <t>ut laa'at taawanq aayu'am.</t>", "16": "<pb/><t>Jwal us xtawb'al li chaab'il na'leb' chiru li oor,</t> <t>ut li seeb'al ch'oolej chiru li plaat.</t>", "17": "<pb/><t>Li tiikeb' xch'ool xik' neke'ril li maa'usilal;</t> <t>neke'xk'e reetal li xb'aanuhomeb'</t> <t>re naq te'xkol rix li xyu'ameb'.</t>", "18": "<pb/><t>Li naxk'e xwankil xjunes rib', taa'oso'q;</t> <t>li naxq'etq'eti rib', taat'ane'q.</t>", "19": "<pb/><t>Jwal us naq taakub'si aawib' sa' xyanqeb' li neb'a'</t> <t>chiru li b'ihomal sa' xyanqeb' li neke'xnimob'resi rib'eb'.</t>", "20": "<pb/><t>Li naxnaw xjolominkil li k'aru re, us taawanq;</t> <t>us xaq re li k'ojk'o xch'ool rik'in li Qaawa'.</t>", "21": "<pb/><t>Li ani naxnaw k'oxlak, “wank xna'leb'” nayeemank re;</t> <t>li aatinak sa' q'unil nak'ojob'ank ch'oolej.</t>", "22": "<pb/><t>Li k'oxlak chi chaab'il</t> <t>a'an xyo'leb'aal li yu'am;</t> <t>ut li xtzolb'aleb' li maak'a'eb' xna'leb'</t> <t>a'an b'ayok ib'.</t>", "23": "<pb/><t>Li nak'oxlak chi chaab'il naxk'e reetal li k'aru naxye,</t> <t>ut eb' li raatin nak'ojob'ank ch'oolej.</t>", "24": "<pb/><t>Li q'unil aatin, a'an chanchan xya'al kab':</t> <t>naxsahob'resi li qach'ool ut naxk'e xkawilal li qoq quq'.</t>", "25": "<pb/><t>Wan naq jun li b'e chanchan naq tiik,</t> <t>ab'an sa' xraqik natawmank li kamk.<f>[62]</f></t>", "26": "<pb/><t>Li wank sa' rajb'al ru, naminok ru laj k'anjel;</t> <t>li tz'okaak naminok ru chi k'anjelak.</t>", "27": "<pb/><t>Li ink'a' us xna'leb' junes maa'usilal naxk'oxla;</t> <t>ut eb' li raatin chanchan li raq'xam.<f>[63]</f></t>", "28": "<pb/><t>Li ink'a' us xna'leb' nayoob'ank raaxiik';</t> <t>laj molonel aatin nayoob'ank jachok ib' sa' xyanqeb' li ramiiweb' rib'.</t>", "29": "<pb/><t>Li sa' junpaat najosq'o'k naxb'alaq'iheb' li ras riitz'in,</t> <t>ut naxk'ameb' chi xb'aanunkil li ink'a' us.</t>", "30": "<pb/><t>Li naxmutz' li ru, yo xk'uub'ankil li ink'a' us;</t> <t>ut li naxk'ux li xtz'uumal re, a'an ak xb'aanu li maa'usilal.</t>", "31": "<pb/><t>Wi saq rismal laajolom, a'an reetalil laaloq'al</t> <t>li xamaatani sa' xk'ab'a' li xtiikilal laach'ool.</t>", "32": "<pb/><t>Q'axal us naq wanq aakuyum</t> <t>chiru li xkawilal aawib';</t> <t>ut jwal us xkuyb'al aawib'</t> <t>chiru reechaninkileb' li k'iila tenamit.</t>", "33": "<pb/><t>Li winq naxb'uuli rix li tixb'aanu,</t> <t>ab'an li Qaawa' yaal re sa' xb'een chixjunil.</t>"}