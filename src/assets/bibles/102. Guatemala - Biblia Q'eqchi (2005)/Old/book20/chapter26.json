{"1": "<pb/><t>Jo' li ratz'am ke sa' saq'ehil</t> <t>malaj li hab' sa' xq'ehil li q'olok,</t> <t>jo'kan ajwi' li loq'al:</t> <t>moko us ta naq nak'ehe'k re li maak'a' xna'leb'.</t>", "2": "<pb/><t>Jo' li tz'unun ink'a' nahilank</t> <t>malaj li wilix naxik'ank chi junelik,</t> <t>jo'kan ajwi' li majewaak</t> <t>naq nachalk chi maak'a' xyaalal.</t>", "3": "<pb/><t>Aajel ru li tz'uum cho'q re li kawaay ut li ch'iich' sa' re li b'uur;</t> <t>jo'kan ajwi' aajel ru li che' cho'q re xyi rix li maak'a' xna'leb'.</t>", "4": "<pb/><t>Maasume ru li k'aru naxye li maak'a' xna'leb'</t> <t>re naq ink'a' tatkanaaq laa'at jo' a'an.</t>", "5": "<t>Tento taanaw xsumenkil li maak'a' xna'leb'</t> <t>re naq tixk'e reetal li xmajelal xna'leb'.</t>", "6": "<pb/><t>Wi taataqla junaq esil chirix li maak'a' xna'leb',</t> <t>a'an chanchan naq xaset laawoq ut xasik' aach'a'ajkilal.</t>", "7": "<pb/><t>Jo' naq li yeq roq ink'a' najt nawulak,</t> <t>jo'kan ajwi' li tusb'ileb' ru aatin cho'q re li maak'a' xna'leb'.</t>", "8": "<pb/><t>Moko na'leb' ta xb'ak'b'al li pek chiru li rant'in;</t> <t>jo'kan ajwi' xk'eeb'al xloq'al li maak'a' xna'leb'.</t>", "9": "<pb/><t>Li kalajenaq ink'a' nareek'a xtiq'om li k'ix;</t> <t>jo'kan ajwi' li uutz'u'ujinb'il aatin sa' re li maak'a' xna'leb'.</t>", "10": "<pb/><t>Li naxk'e xk'anjel li maak'a' xna'leb' sa' li rochoch,</t> <t>a'an chanchan laj yo li naxtiq' chixjunileb' li neke'nume'k.</t>", "11": "<pb/><t>Jo' naq li tz'i' naxlow wi' chik sa' li xxa'aw,<f>[110]</f></t> <t>jo'kan ajwi' li maak'a' xna'leb' naq naxb'aanu wi' chik li maa'usilal.</t>", "12": "<pb/><t>Toj naru xk'eeb'al xna'eleb'eb' li maak'a'eb' xna'leb';</t> <t>ab'an jwal ch'a'aj xtenq'ankil junaq li naxk'oxla naq naxnaw chixjunil.<f>[111]</f></t>", "13": "<pb/><t>Naq laj q'em ink'a' naraj k'anjelak, naxye:</t> <t>“Wank jun kaqkoj sa' b'e li naraj inkamsinkil”,<f>[112]</f> chan.</t>", "14": "<pb/><t>Li xtz'apb'al li okeb'aal naxsuri rib' sa' li k'ojk'o wi';</t> <t>jo'kan ajwi' laj q'em naxtolk'osi rib' chiru li xch'aat.</t>", "15": "<pb/><t>Laj q'em naxch'ik li ruq' sa' li sek';</t> <t>ab'an chi moko li tzekemq naxkuy xk'eeb'al sa' re.<f>[113]</f></t>", "16": "<pb/><t>Sa' xch'ool laj q'em naq q'axal wi' chik wank xna'leb'</t> <t>chiruheb' wuqub' chi winq aj k'ehol na'leb'.</t>", "17": "<pb/><t>Ani naxch'ik rib' sa' xraaxiik' jalan chik,</t> <t>a'an chanchan yo chi xchapb'al li xxik junaq tz'i'.</t>", "18": "<pb/><t>Jo' junaq kaan ru nakutuk simaj rik'in xam re kamsink,</t>", "19": "<t>jo'kan naxb'aanu li naxb'alaq'i li ramiiw,</t> <t>ut moqon chik naxye naq yal b'atz'unk re.</t>", "20": "<pb/><t>Naq na'oso'k li si', nachupk li xam;</t> <t>ut naq na'so'k li tik'ti', nach'anaak li raaxiik'.</t>", "21": "<pb/><t>Si'ij ut si', a'an re xtz'ab'b'al li xam;</t> <t>ut li josq' aj winq, a'an nayoob'ank raaxiik'.</t>", "22": "<pb/><t>Li tik'ti'ik, a'an chanchan li saa'us:</t> <t>cham naxik wi', toj sa' xchamal li ch'oolej!<f>[114]</f></t>", "23": "<pb/><t>Ch'och' uk'al uutz'u'ujinb'il rik'in plaat,</t> <t>jo'kan li q'unil aatin li naxye li ink'a' us xna'leb'.</t>", "24": "<pb/><t>Li xik' na'ilok naxmuq li xna'leb' naq na'aatinak;</t> <t>ab'an sa' li xch'ool yo xk'uub'ankil li raaxiik'.</t>", "25": "<t>Maapaab' naq tatraatina sa' q'unil aatin,</t> <t>xb'aan naq k'ajo' li maa'usilal wank sa' xch'ool.</t>", "26": "<t>Us ta tixmuq li xlab'alil xch'ool,</t> <t>ab'an li xmaa'usilal taak'utunq chiruheb' chixjunileb' li poyanam.</t>", "27": "<pb/><t>Li naxb'ek junaq jul, a'an ajwi' taat'ane'q chisa';</t> <t>ut li natolk'osink pek, tixtaw li kamk rub'el a'an.<f>[115]</f></t>", "28": "<pb/><t>Laj tik'ti' xik' naril li yaal;</t> <t>ut li na'aatinak rik'in li q'unil aatin naxjuk' chixjunil.</t>"}