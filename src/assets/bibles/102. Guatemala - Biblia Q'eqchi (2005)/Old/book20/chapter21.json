{"1": "<pb/><t>Li xk'a'uxl li awab'ej chanchan jun nima',</t> <t>li nak'ame'k xb'aan li Yos b'arwi' naraj A'an.</t>", "2": "<pb/><t>Li junjunq naxk'oxla naq us chixjunil li naxb'aanu;</t> <t>ab'an li Qaawa' naxnaw li k'aru wank sa' li ch'oolej.<f>[88]</f></t>", "3": "<pb/><t>Xb'aanunkil li usilal ut li tiikilal,</t> <t>q'axal loq' cho'q re li Qaawa'</t> <t>chiru chixjunil li k'atb'il mayej.<f>[89]</f></t>", "4": "<pb/><t>Li q'etq'etil ut li nimob'resink ib' a'an maak.</t> <t>Jo'kan ajwi' li xk'a'uxeb' li ink'a' useb' xch'ool.</t>", "5": "<pb/><t>Li k'aru k'oxlanb'il rix chi chaab'il, q'axal us na'elk;</t> <t>a'ut li na'uxmank sa' junpaat, taajuk'e'q chi junwaakaj.</t>", "6": "<pb/><t>Li b'ihomal sik'b'il rik'in b'alaq'ik, maak'a' na'ok wi';</t> <t>a'an chanchan li sib' cho'q reheb' li neke'xsik' li kamk.</t>", "7": "<pb/><t>Li raaxiik' nasachok reheb' li ink'a' useb' xna'leb',</t> <t>xb'aan naq ink'a' neke'wank sa' tiikilal.</t>", "8": "<pb/><t>Li xb'e li ink'a' us xna'leb', a'an yokos ru;</t> <t>li xk'anjel li chaab'il xch'ool, a'an tz'aqal re ru.</t>", "9": "<pb/><t>Jwal us li wank sa' kuukil ochoch</t> <t>chiru li wank sa' chaab'il kab'l rochb'een junaq josq' aj ixq.<f>[90]</f></t>", "10": "<pb/><t>Li ink'a' us xna'leb' junes maa'usilal naxik wi' xch'ool;</t> <t>maajun sut naril xtoq'ob'aal ru li ras riitz'in.</t>", "11": "<pb/><t>Charap chi tz'uum li q'etq'et,</t> <t>ut eek' chik wanq li kach'in xna'leb'.</t> <t>Ab'anan wi seeb' laak'a'uxl,</t> <t>tz'aqal laaq'usb'al re naq taatzol aawib'.<f>[91]</f></t>", "12": "<pb/><t>Li Yos tiik xch'ool naxk'e reetal li rochoch li ink'a' us xna'leb',</t> <t>ut naxsach ru chi junwaakaj.</t>", "13": "<pb/><t>Li ink'a' naruxtaana ru li neb'a' naq wank sa' rahilal,</t> <t>ink'a' ajwi' taatenq'aaq naq tixpatz' usilal.</t>", "14": "<pb/><t>Li sihink sa' muqmu naxkotz li josq'il</t> <t>wi nak'eemank sa' xq'ehil.</t>", "15": "<pb/><t>Naq wank li tiikilal,</t> <t>nasaho'k li tiik xch'ool;</t> <t>ab'anan cho'q reheb' li ink'a' useb' xna'leb',</t> <t>a'an xiw xiw wank.</t>", "16": "<pb/><t>Li naxkanab' xb'aanunkil li chaab'ilal,</t> <t>sa' junpaat taachalq li kamk sa' xb'een.</t>", "17": "<pb/><t>Li naxik xch'ool chirix li jo'maajo'il na'leb', taaneb'a'o'q;</t> <t>li nawulak chiru li b'iin ut li sununkil b'an, maajoq'e taab'ihomo'q.</t>", "18": "<pb/><t>Li ink'a' us xna'leb' ut laj b'alaq'</t> <t>te'rahob'tesiiq cho'q ruuchileb'</t> <t>li tiikeb' xch'ool ut li chaab'ileb' xyu'am.</t>", "19": "<pb/><t>Jwal us li wank sa' chaqich'och'</t> <t>chiru li wank sa' chaab'il kab'l</t> <t>rochb'een junaq josq' aj ixq.</t>", "20": "<pb/><t>Sa' rochoch li wank xna'leb'</t> <t>wank b'ihomal ut sununkil b'an;</t> <t>a'ut li maak'a' xna'leb'</t> <t>yal naxb'atz'unle li xtumin.</t>", "21": "<pb/><t>Li naxsik' li tiikilal ut li chaab'ilal,</t> <t>tixtaw li yu'am ut li sahilal.</t>", "22": "<pb/><t>Li wank xna'leb' na'ok chi yalok rik'in jun kawub'resinb'il tenamit,</t> <t>ut naxjuk' li xsuttz'akil li k'ojk'o wi' xch'ooleb'.</t>", "23": "<pb/><t>Li chaab'il na'aatinak ut naxra li ru'uj raq',</t> <t>naxkol rib' chiru li rahil ch'oolej.</t>", "24": "<pb/><t>Aj rahob'tesinel, q'etq'et ut aj eetz'unel,</t> <t>a'an nayeemank re</t> <t>li naxnimob'resi rib' chiruheb' li ras riitz'in.</t>", "25": "<pb/><t>Laj q'em chixjunil nach'ume'k wi' xch'ool,</t> <t>ab'anan ink'a' naraj k'anjelak;</t>", "26": "<t>chixjunil naxrahi rajlal kutan.</t> <t>A'ut li tiik xch'ool nasihink</t> <t>chi maak'a' naxpatz' cho'q reeqaj.</t>", "27": "<pb/><t>Li Qaawa' naxtz'eqtaana</t> <t>li xmayejeb' li ink'a' useb' xch'ool.<f>[92]</f></t> <t>Ma toja' ta chik</t> <t>naq yal kab' rix xch'ooleb' naq neke'xk'e?</t>", "28": "<pb/><t>Li testiiw aj b'alaq' taasache'q ru;</t> <t>a'ut li nayehok li yaal, taakanab'aaq chi aatinak.</t>", "29": "<pb/><t>Li ink'a' us xna'leb',</t> <t>naxb'aanu rib' naq kaw xch'ool;</t> <t>a'ut ka'ajwi' li nawank sa' li tiikilal</t> <t>k'ojk'o xch'ool xb'aan naq maak'a' xmaak.</t>", "30": "<pb/><t>Chiru li Qaawa' maak'a' na'ok wi'</t> <t>li chaab'il na'leb', li seeb'al k'a'uxej ut li na'leb'ak.</t>", "31": "<pb/><t>Nakawresimank li kawaay cho'q re xkutankil li yalok,</t> <t>ab'anan a' li Qaawa' nak'ehok li q'axok u.<f>[93]</f></t>"}