{"1": "<pb/><t>At walal ink'ajol, chak'ulub'an li waatin</t> <t>ut chak'uula sa' laach'ool lintaqlahom;</t>", "2": "<t>k'e aach'ool chi rab'inkil li choxahil na'leb'</t> <t>ut xtawb'al ru li chaab'il k'a'uxl.</t>", "3": "<t>Chatz'aama ut chawelaji li seeb'al k'a'uxl;</t>", "4": "<t>chasik' a'an jo' nasik'mank li tumin,</t> <t>ut k'e aach'ool chirix</t> <t>jo' nasik'e'k li b'ihomal.</t>", "5": "<t>Chi jo'kan taataw xyaalal li roxloq'inkil li Qaawa'</t> <t>jo' ajwi' taanaw ru A'an chi yaal.</t>", "6": "<t>Xb'aan naq a' li Qaawa' nak'ehok re li chaab'il k'a'uxl;</t> <t>rik'in A'an nachalk li nawok ut li na'leb'ak.</t>", "7": "<t>Li Yos naxtenq'a ut naxk'aak'ale</t> <t>li nawank sa' tiikilal ut chaab'ilal;</t>", "8": "<t>naril li xyu'ameb' li tiikeb' xch'ool</t> <t>ut naxkoleb' li neke'paab'ank chiru.</t>", "9": "<t>Taanaw ajwi' xyaalal li tiikil ch'oolej ut li yaal,</t> <t>ut taataw ru k'aru li chaab'ilal.</t>", "10": "<pb/><t>Xb'aan naq toxaataw li choxahil na'leb'</t> <t>ut taayal xsahil li nawok.</t>", "11": "<t>Li seeb'al k'a'uxl ut li chaab'il nawok</t> <t>tatxk'aak'ale ut tatxkol,</t>", "12": "<t>tatrisi sa' li ink'a' usil b'e</t> <t>ut tatxkol chiruheb' laj b'alaq',</t>", "13": "<t>chiruheb' li xe'xkanab' li chaab'il b'e</t> <t>ut xe'xk'am xb'ehil li q'oqyink,</t>", "14": "<t>a'eb' li neke'saho'k xch'ool</t> <t>chi xb'aanunkil li ink'a' us</t> <t>ut k'ojk'o xch'ooleb' sa' li maa'usilal,</t>", "15": "<t>eb' li ink'a' neke'b'eek sa' tiikilal</t> <t>ut neke'sachje'k sa' li xb'eheb'.</t>", "16": "<t>Tatxkol ajwi' chiru li rixaqil li junchik</t> <t>li naq'unb'esink rik'in q'unil aatin:<f>[8]</f></t>", "17": "<t>naxtz'eqtaana li xsum'aatin</t> <t>sumsu wi' chalen sa' xsaajilal</t> <t>ut naxtz'eq chirix xch'ool</t> <t>li xsumwank rik'in li xYos.</t>", "18": "<t>Li b'e li naxik sa' rochoch li ixq a'an,</t> <t>nak'amok sa' li kamk,</t> <t>sa' xna'ajeb' li kamenaq.</t>", "19": "<t>Eb' li neke'xik aran,</t> <t>ink'a' chik neke'sutq'iik chaq,</t> <t>chi moko toxe'xtaw xb'ehil li yu'am.</t>", "20": "<pb/><t>A'ut laa'at, at walal,</t> <t>chataaqe xb'e eb' li chaab'ileb' xch'ool,</t> <t>ut wanqat sa' tiikilal.</t>", "21": "<t>Xb'aan naq ka'ajwi' li tiikeb' xch'ool te'wanq sa' li ch'och' a'in,</t> <t>ut te'kanaaq arin chi junelik.</t>", "22": "<t>A'ut eb' li ink'a' useb' xna'leb'</t> <t>isinb'ilaqeb' sa' li na'ajej a'in;</t> <t>eb' laj b'alaq' te'sachmanq chi junwaakaj.<f>[9]</f></t>"}