{"1": "<pb/><t>Li ixq seeb' xk'a'uxl naxch'oolani li xjunkab'al;</t> <t>li maak'a' xna'leb', a'an ajwi' najuk'uk re li xjunkab'al.</t>", "2": "<pb/><t>Li tiik ru xyu'am naroxloq'i li Qaawa';</t> <t>li ink'a' tiik xch'ool naxtz'eqtaana li Qaawa'.</t>", "3": "<pb/><t>Li maak'a' xna'leb' na'aatinak sa' q'etq'etil;</t> <t>li wank xna'leb' eek'anb'il na'aatinak.</t>", "4": "<pb/><t>Naq ink'a' nach'oolaniik li ch'och',</t> <t>li awimq ink'a' na'uuchink;</t> <t>ab'an wi nach'oolaniik chi chaab'il,</t> <t>k'ajo' naq taa'uuchinq.</t>", "5": "<pb/><t>Li tz'aqal testiiw naxye li yaal,</t> <t>ut laj b'alaq', tik'ti' naxye.</t>", "6": "<pb/><t>Li q'etq'et naxsik' li chaab'il na'leb', ut ink'a' naxtaw;</t> <t>ab'an cho'q re li seeb' xk'a'uxl, moko ch'a'aj ta xtawb'al.</t>", "7": "<pb/><t>Elen chiru li maak'a' xna'leb',</t> <t>xb'aan naq maak'a' taataw rik'in.</t>", "8": "<pb/><t>Li seeb' xch'ool naxnaw xb'eresinkil li xyu'am xb'aan naq wank xna'leb';</t> <t>a'ut li maak'a' xna'leb' naxb'alaq'i rib' xjunes.</t>", "9": "<pb/><t>Eb' li maak'a' xna'leb' neke'xse'e li xmaakeb';</t> <t>a'ut li chaab'ileb' xch'ool neke'xsik' li rusilal li Yos.</t>", "10": "<pb/><t>Li junjunq naxnaw li xrahilal xch'ool;</t> <t>ut maa'ani taatz'aqonq rik'in xsahil xch'ool.</t>", "11": "<pb/><t>Li xjunkab'al li ink'a' us xna'leb' taajuk'manq;</t> <t>a'ut li xjunkab'al li chaab'il xch'ool taak'ihanq.</t>", "12": "<t>Wankeb' b'e li tiikeb' neke'k'utunk sa' xtiklajik,</t> <t>ab'an a' li kamk neke'raqe'k wi'.<f>[49]</f></t>", "13": "<pb/><t>Wan naq sa' li se'ek namuqmank li rahil ch'oolej;</t> <t>ut li sahil ch'oolej, yaab'ak nokoxraqe'q wi'.<f>[50]</f></t>", "14": "<pb/><t>Li maak'a' xna'leb' sa sa' xch'ool rik'in li maa'usilal naxb'aanu;</t> <t>li chaab'il xch'ool nasaho'k rik'in li xchaab'il k'anjel.</t>", "15": "<pb/><t>Li ink'a' nak'oxlak naxpaab' chixjunil li nayehe'k re;</t> <t>li wank xna'leb' naxk'e reetal b'ar yo chi xik.</t>", "16": "<pb/><t>Li wank xna'leb' nak'oxlak ut naxkol rib' chiru li ink'a' us;</t> <t>a'ut li maak'a' xna'leb' ink'a' naxiwak ut maak'a' naraj re.</t>", "17": "<pb/><t>Li sa' junpaat najosq'o'k ink'a' naxk'oxla li naxb'aanu;</t> <t>ut li naxnaw k'oxlak, wank xkuyum.</t>", "18": "<pb/><t>Li maak'a'eb' xna'leb' te'reechani li memil;</t> <t>seeb'aq aak'a'uxl ut tzol aawib'.</t>", "19": "<pb/><t>Eb' li ink'a' useb' xna'leb' te'xkub'si rib' chiruheb' li tiikeb' xch'ool;</t> <t>ut eb' laj b'aanuhom maa'usilal te'elajinq chiruheb' li chaab'ileb'.</t>", "20": "<pb/><t>Li neb'a' maajun napatz'ok re;</t> <t>li b'ihom k'ajo'eb' li ramiiw.</t>", "21": "<pb/><t>Xtz'eqtaanankil li amiiw, a'an maak;</t> <t>ab'an li Yos narosob'tesi li naruxtaana ru li neb'a'.<f>[51]</f></t>", "22": "<pb/><t>Li junes maa'usilal neke'xk'uub', xjuneseb' rib' te'sachq;</t> <t>eb' li neke'b'aanunk li usilal, raab'ileb' ut oxloq'inb'ileb'.</t>", "23": "<pb/><t>Us na'elk li ani naxk'e xch'ool chi k'anjelak;</t> <t>a'ut li junes aatinak naxb'aanu, wank sa' neb'a'il.</t>", "24": "<pb/><t>Li xkoroon li wank xna'leb', a'an li xchaab'il na'leb';</t> <t>li xq'ajkamunkil li maak'a'eb' xna'leb', a'an li memil.</t>", "25": "<pb/><t>Li chaab'il testiiw naab'aleb' tixkol chiru li kamk;</t> <t>a'ut laj b'alaq' naab'al naxk'eheb' chi kamk.</t>", "26": "<pb/><t>Li naroxloq'i li Qaawa', k'ojk'o li xch'ool chi junelik,</t> <t>ut eb' li ralal xk'ajol xaqxo li royb'enihomeb'.</t>", "27": "<pb/><t>Li naroxloq'i li Qaawa' naxtaw xyu'am chi junelik</t> <t>ut nakole'k chiru li xra'al li kamk.<f>[52]</f></t>", "28": "<pb/><t>Li awab'ej li nataqlank sa' xb'eeneb' k'iila tenamit</t> <t>nak'ehe'k xloq'al;</t> <t>a'ut xutaanal cho'q re,</t> <t>wi yal jun ch'ina ch'uut nataqlank wi'.</t>", "29": "<pb/><t>Li wank xna'leb' ink'a' najosq'o'k sa' junpaat;</t> <t>li maak'a' xkuyum naxk'ut li xmemil.</t>", "30": "<pb/><t>Wi tuqtu laach'ool, kawaq ajwi' laawoq aawuq';</t> <t>ab'an wi nakatkaqalik, taasachq laayu'am chi junwaakaj.</t>", "31": "<pb/><t>Li natawasink li neb'a', naxmajewa laj Yoob'tesihom re;</t> <t>a'ut li na'uxtaanank ru, naxk'e xloq'al li Qaawa'.</t>", "32": "<pb/><t>Li ink'a' us xna'leb', a' ajwi' li xmaa'usilal nasachok re;</t> <t>a'ut li tiik xch'ool nakole'k xb'aan li xtiikilal.</t>", "33": "<pb/><t>Li chaab'il na'leb' nawank rik'ineb' li neke'xnaw k'oxlak;</t> <t>a'ut maajoq'e taatawmanq sa' xyanqeb' li jip.</t>", "34": "<pb/><t>Junaq tenamit li wank sa' tiikilal wank xloq'al,</t> <t>ut li maak a'an li xxutaan.</t>", "35": "<pb/><t>Li awab'ej nasaho'k xch'ool rik'in laj k'anjel seeb' xk'a'uxl;</t> <t>ab'an najosq'o'k rik'in li maak'a' na'ok wi'.</t>"}