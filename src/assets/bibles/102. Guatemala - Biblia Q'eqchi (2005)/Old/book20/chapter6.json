{"1": "<pb/><t>At walal ink'ajol, wi xatk'asok chirix laawas aawiitz'in;</t> <t>wi xasume xtojb'al li xk'as junaq ink'a' nakanaw ru;</t>", "2": "<t>wi xaye laawaatin</t> <t>ut xab'ak' aawib' rik'in laayeechi'om,</t>", "3": "<t>maak'e aawib' chi chape'k, at walal,</t> <t>ut b'aanu a'in re xkolb'al aawib' chiru laawas aawiitz'in:</t> <t>ayu sa' rochoch,</t> <t>tz'aaman elajin chiru;</t>", "4": "<t>matwark ut mathilank</t> <t>toj reetal taayiib' ru laach'a'ajkilal.</t>", "5": "<t>Kol aawib' jo' naxb'aanu li yuk chiru li ch'imb',</t> <t>kama' naxb'aanu li xik'anel xul chiru li ra'al.</t>", "6": "<t>Laa'at li ink'a' nawulak chawu k'anjelak,</t> <t>il li sank,</t> <t>chak'e reetal chanru yo chi k'anjelak</t> <t>ut tzol aawib' rik'in.</t>", "7": "<t>Us ta maajun najolomink re</t> <t>ut maak'a' aj taqlanel</t> <t>chi moko aj eechal re,</t>", "8": "<t>ab'an sa' saq'ehil naxch'utub' li xtzekemq</t> <t>ut naxk'uula li xwa sa' xq'ehil li q'olok.</t>", "9": "<t>Ut laa'at li ink'a' nawulak chawu k'anjelak,</t> <t>toj jo'q'e sotsooqat,</t> <t>jo'q'e taa'ajq aawu sa' laawara?</t>", "10": "<t>Nakatwark junpaataq, nakatxiiqank;</t> <t>chirix chik a'an nakathilank chi moq'mo laatel.</t>", "11": "<t>Ut maak'a' sa' aach'ool naq taachalq li neb'a'il,</t> <t>k'utaamil chawu li we'ej jo' junaq aj elq',</t> <t>jo' junaq aj b'eeninel rib'.<f>[20]</f></t>", "12": "<t>Li ink'a' us xch'ool ut yib'ru xna'leb'</t> <t>junes tik'ti' na'elk chi xtz'uumal re;</t>", "13": "<t>naxmutz' jun li ru,</t> <t>yal naxkelo li roq naq nab'eek,</t> <t>nak'utb'esink rik'in ru'uj ruq'.</t>", "14": "<t>Yib'ru li xna'leb':</t> <t>junes maa'usilal wank sa' xch'ool</t> <t>ut junelik yo chi xyoob'ankil raaxiik'.</t>", "15": "<t>Jo'kan naq taanaq li rahilal sa' xb'een</t> <t>chi maak'a' sa' xch'ool;</t> <t>taa'oso'q chi junpaat,</t> <t>chi maak'a' chik xja'lenkil.</t>", "16": "<t>Wank waqib' li na'leb', malaj wuqub',</t> <t>li ink'a' nawulak chiru li Yos</t> <t>ut xik' na'ile'k xb'aan chi junajwa:</t>", "17": "<t>li q'etq'etil, li tik'ti'ik,</t> <t>li kamsink poyanam maak'a'eb' xmaak,</t>", "18": "<t>li k'uub'ank maa'usilal,</t> <t>li xrahinkil ut ratawankil li ink'a' us,</t>", "19": "<t>li q'ab'ank sa' li raqleb'aal aatin</t> <t>ut li yoob'ank raaxiik' sa' xyanqeb' li tenamit.</t>", "20": "<t>At walal ink'ajol, k'e sa' laach'ool</t> <t>li raatin ut li xq'usum laana' laayuwa'.</t>", "21": "<t>Chatz'iib'a sa' laawaanm</t> <t>ut chiwanq sa' laak'a'uxl</t> <t>jo' junaq chaab'il q'ol chakux laa'at.<f>[21]</f></t>", "22": "<t>A'an tk'amoq aab'e naq tatb'eeq;</t> <t>tatxk'aak'ale naq tatsotlaaq;</t> <t>ut taaseeraq'iq aawik'in naq taa'ajq aawu.</t>", "23": "<pb/><t>Xb'aan naq li chaq'rab' ut li taqlahom,</t> <t>a'an jun lochlookil xam;</t> <t>li qatijb'al ut qaq'usb'al</t> <t>a'an xb'ehil li yu'am.<f>[22]</f></t>", "24": "<t>A'an tatxkol chiru li ixq ink'a' us xch'ool,</t> <t>ut chiruheb' li b'alaq'il aatin naxye li ab'li ixq.</t>", "25": "<t>Maak'e aawib' chi q'unb'esiik xb'aan li xch'ina'usal,</t> <t>chi moko chakanab' aawib' chi xb'alaq'i xb'aan li rilob'aal.</t>", "26": "<t>Laj yumb'eet nak'ojlaak xch'ool yal rik'in li xwa;</t> <t>ab'an laj muxul sumlaak li k'aru naxsik', a'an xsachb'al laayu'am.</t>", "27": "<t>Ma naru tab'i' xk'amb'al xam chire laach'ool</t> <t>chi ink'a' taak'atq laab'aatal?</t>", "28": "<t>Ma naru tatb'eeq sa' xb'een ru xam</t> <t>chi ink'a' ta taak'at laawoq?</t>", "29": "<t>Jo'kan ajwi' naxk'ul</t> <t>li naxch'ik rib' rik'in rixaqil li ras riitz'in:</t> <t>chixjunil li nach'e'ok re li ixq a'an,</t> <t>ink'a' taakuymanq li xmaak.</t>", "30": "<pb/><t>Maajun natz'eqtaanank re junaq aj elq'</t> <t>wi na'elq'ak xb'aan xtz'okajik;</t>", "31": "<t>ab'an wi natawe'k chi elq'ak,</t> <t>tento tixk'e wuqub' wa chik xk'ihal li reeqaj,</t> <t>jo'wi' chixjunil li xjunkab'lal.</t>", "32": "<t>Ab'an li naxch'ik rib' rik'in junaq ab'li ixq,</t> <t>xjunes rib' naxsach li xyu'am.</t>", "33": "<t>Tento tixkuy sak'e'k ut hob'e'k,</t> <t>ut xutaanal taakanaaq wi' chi junelik.</t>", "34": "<t>Xb'aan naq li b'eelomej aj sowen, a'an chanchan li xam;</t> <t>ink'a' taakuyuq naq twulaq xkutankil li eeqajunk.</t>", "35": "<t>Ink'a' tk'ojlaaq xch'ool rik'in k'a'aq re ru;</t> <t>us ta chixjunil li xb'ihomal li ruuchich'och'</t> <t>taak'ehe'q re cho'q reeqaj,</t> <t>ab'anan ink'a' tixk'ulub'an.</t>"}