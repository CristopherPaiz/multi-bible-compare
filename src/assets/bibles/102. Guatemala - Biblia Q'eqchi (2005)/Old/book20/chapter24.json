{"1": "<pb/><n>- 19 -</n> <pb/><t>Maarahi ruheb' li ink'a' useb' xna'leb',</t> <t>chi moko taawochb'eeniheb',</t>", "2": "<t>xb'aan naq junes rahilal neke'xk'oxla xb'aanunkil,</t> <t>ut junes chirix xb'aanunkil raaxiik' neke'aatinak. <pb/><n>- 20 -</n></t>", "3": "<pb/><t>Rik'in chaab'il na'leb' na'uxk li kab'lak</t> <t>ut rik'in seeb'al k'a'uxl nak'ehe'k li rub'elankil.</t>", "4": "<t>Rik'in naab'al li nawom na'uutz'u'ujiik xsa' li rochoch,</t> <t>jo' ajwi' nanujak rik'in li k'a'aq re ru terto xtz'aq ut jwal ch'ina'us rilb'al. <pb/><n>- 21 -</n></t>", "5": "<pb/><t>Jwal us li winq wank xna'leb' chiru li kaw rib';</t> <t>ut q'axal loq' li seeb' xk'a'uxl chiru li nim xwankil.</t>", "6": "<t>Xb'aan naq li yalok, us na'elk naq k'oxlanb'il chi us,</t> <t>ut ani taaraj q'axok u, tento xb'enwa taak'ehe'q xna'leb'.<f>[102]</f> <pb/><n>- 22 -</n></t>", "7": "<pb/><t>Li maak'a' xna'leb' ink'a' naxnaw k'aru tixye sa' li raqleb'aal aatin,</t> <t>xb'aan naq maak'a' li chaab'il na'leb' rik'in. <pb/><n>- 23 -</n></t>", "8": "<pb/><t>Li junes maa'usilal naxk'oxla,</t> <t>aj sik'ol ch'a'ajkilal nayeemank re.</t>", "9": "<t>Li jip junes xb'aanunkil li maak naxk'oxla,</t> <t>ut eb' li poyanam xik' neke'ril laj hob'onel. <pb/><n>- 24 -</n></t>", "10": "<pb/><t>Li nach'inank xch'ool naq wank sa' ch'a'ajkilal,</t> <t>naraj naxye naq moko kaw ta xch'ool. <pb/><n>- 25 -</n></t>", "11": "<pb/><t>Kol li xteneb'aak kamk sa' xb'een,</t> <t>ut ach'ab' li ak ok re xkamsinkil.</t>", "12": "<t>Us ta taaye: “Maak'a' ninnaw chirix a'an”,</t> <t>li Yos li natz'ilok rix li ch'oolej naxtaw xyaalal;</t> <t>Li na'ilok re laawaanm tixnaw a'an</t> <t>ut tixtoj jo' chanru li xb'aanuhom li junjunq.<f>[103]</f> <pb/><n>- 26 -</n></t>", "13": "<pb/><t>At walal ink'ajol, chawuk'aq li xya'al kab' sa' li xsok,</t> <t>xb'aan naq jwal sa li xki'al.</t>", "14": "<t>Jo'kanaq xsahil cho'q aawe li chaab'il na'leb'.</t> <t>Wi nakataw, sa tatwanq ut taatz'aqloq ru laawoyb'enihom.<f>[104]</f> <pb/><n>- 27 -</n></t>", "15": "<pb/><t>At yib'ru aana'leb', maak'uub' rahilal re li tiik xch'ool,</t> <t>ut maajuk' li xjunkab'al nahilank wi'.</t>", "16": "<t>Us ta wuqub' sut nat'ane'k li tiik xch'ool,</t> <t>ab'an nawakliik wi' chik;</t> <t>a'ut li ink'a' useb' xna'leb', ra toxe'oso'q wi'. <pb/><n>- 28 -</n></t>", "17": "<pb/><t>Matsaho'k naq taat'ane'q li xik' na'ilok aawe,</t> <t>chi moko tatninq'ehiq xb'aan li xrahilal.</t>", "18": "<t>Mare anchal li Qaawa' moko taawulaq ta chiru rilb'al a'an,</t> <t>ut sa' aab'een chik taachalq li xjosq'il. <pb/><n>- 29 -</n></t>", "19": "<pb/><t>Matjosq'o'k xb'aaneb' li ink'a' useb' xna'leb',</t> <t>chi moko charahi ru li xmaa'usilaleb'.<f>[105]</f></t>", "20": "<t>Xb'aan naq li ink'a' useb' xch'ool,</t> <t>ra toxe'oso'q wi',</t> <t>ut sa' junpaat te'oso'q</t> <t>jo' naq nachupk junaq saqenk. <pb/><n>- 30 -</n></t>", "21": "<pb/><t>At walal ink'ajol, chawoxloq'i li Yos ut li awab'ej,</t> <t>ut maajunaji aawib' rik'ineb' laj q'etol aatin,</t>", "22": "<t>xb'aan naq te'oso'q chi junpaat,</t> <t>ut maajun nanawok re li rahilal taak'ehe'q sa' xb'eeneb' xb'aan li Qaawa' ut li awab'ej.</t>", "23": "<pb/>Eb' li aatin a'in yeeb'il ajwi' xb'aaneb' li wankeb' xna'leb': <pb/><t>Moko us ta xtiib'al ru eb' li poyanam sa' li raqleb'aal aatin.</t>", "24": "<t>Li naxye re laj maak: “Laa'at maak'a' aamaak”, cha'aq,</t> <t>majewanb'ilaq xb'aaneb' li poyanam</t> <t>ut tz'eqtaananb'ilaq xb'aaneb' li tenamit.</t>", "25": "<t>A'ut li naraqok aatin sa' xb'een laj maak,</t> <t>sa ilb'ilaq ut osob'tesinb'ilaq xb'aaneb' li tenamit.</t>", "26": "<pb/><t>Li nasumenk sa' xyaalal,</t> <t>chanchan li nak'ehok sahil ch'oolej.</t>", "27": "<pb/><t>Kawresi laak'anjel chirix kab'l ut ch'oolani laak'aleb'aal;</t> <t>ut moqon chik taayiib' laawochoch.</t>", "28": "<pb/><t>Maaye tik'ti' chi moko q'ab'anb'il aatin</t> <t>chirix laawas aawiitz'in.</t>", "29": "<pb/><t>Maaye: “Tweeqaju li rahilal</t> <t>jo' li x'uxmank we”.</t>", "30": "<pb/><t>Sa' jun kutan xinnume'k chaq</t> <t>sa' li xk'aleb'aal ut li rawimq uub' li maak'a' xna'leb' ut aj q'em.</t>", "31": "<t>Ut xwil naq nujenaq chi k'ix li xk'aleb'aal,</t> <t>naab'al li pajl sa' li awimq,</t> <t>jo' ajwi' ak xe't'anje'k li pek sutsu wi' li na'ajej.</t>", "32": "<t>Naq xwil a'an, xink'uula sa' inch'ool;</t> <t>xink'oxla rix ut xintaw inna'leb':</t>", "33": "<t>Wi tatwark b'ayaq</t> <t>malaj tathilanq ut taamoq'ob' aawib',</t>", "34": "<t>tat-oso'q sa' xnimal neb'a'il;</t> <t>ut taachalq li we'ej sa' aab'een jo' naq nachalk junaq aj elq'.<f>[106]</f></t>"}