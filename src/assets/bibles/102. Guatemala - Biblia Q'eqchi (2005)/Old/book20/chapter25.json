{"1": "<pb/>Eb' li aatin a'in yeeb'il ajwi' xb'aan laj Salomón, ut tusb'ileb' xb'aaneb' laj k'anjel chiru laj Esekías, li awab'ej re Judá.", "2": "<pb/><t>Xloq'al li Yos,</t> <t>a'an xk'uulankil li xk'a'uxl;</t> <t>ab'an xloq'al li winq</t> <t>xtawb'al ru li k'aru muqmu.</t>", "3": "<pb/><t>Li xteram li choxa,</t> <t>li xchamal li ruuchich'och'</t> <t>ut li xk'a'uxeb' li awab'ej:</t> <t>maa'ani natawok ru.</t>", "4": "<pb/><t>Wi taa'isiiq li xq'olel li plaat,</t> <t>laj tenol ch'iich' tixyiib' jun chaab'il sek'.</t>", "5": "<t>Chawisiiq li ink'a' us xna'leb' chi k'anjelak chiru li awab'ej,</t> <t>ut taak'ojlaaq li x'awab'ejihom chi junajwa sa' tiikilal.</t>", "6": "<pb/><t>Maanimob'resi laawankil chiru li awab'ej,</t> <t>chi moko chatk'ojlaaq sa' xyanqeb' li xninqal ru winq:</t>", "7": "<t>jwal us naq li awab'ej tixye aawe:</t> <t>“Taqen chaq arin”, cha'aq,</t> <t>chiru naq taak'ute'q aaxutaan</t> <t>chiruheb' li ninqeb' xwankil.<f>[107]</f> <pb/>Wi wank k'aru xawil rik'in laawu,</t>", "8": "<t>matxik sa' aanil chi jitok sa' raqleb'aal aatin,</t> <t>xb'aan naq mare jalan chik toxch'olob'anq li yaal</t> <t>ut laa'at ink'a' chik taanaw k'aru taab'aanu.</t>", "9": "<pb/><t>Kol aawib' chiru li najitok aawe,</t> <t>ab'an maapatz' jalan chik aawas aawiitz'in.</t>", "10": "<t>Mare anchal tat-ab'iiq xb'aan jalan chik</t> <t>ut tatxk'e sa' xutaan,</t> <t>ut maak'a' chik k'aru taab'aanu chirix a'an.</t>", "11": "<pb/><t>Li aatin nayeemank tz'aqal sa' xq'ehil,</t> <t>a'an chanchan li ki'il q'een sa' junaq plaatil sek'.</t>", "12": "<t>Jo' junaq matq'ab' oor ut junaq chaab'il q'ol,</t> <t>jo'kan li chaab'il q'usuk cho'q re li naxkuy rab'inkil.</t>", "13": "<pb/><t>Jo' xkehal li ratz'am ke sa' xq'ehil,</t> <t>jo'kan tz'aqal li taql chaab'il xch'ool cho'q re li ani xtaqlank re.</t>", "14": "<pb/><t>Jo' li choql ut li iq' chi maak'a' hab' chiru,</t> <t>jo'kaneb' li neke'xye naq te'sihinq, ab'an maak'a' neke'xk'e.</t>", "15": "<pb/><t>Li ani wank xkuyum, naxtuulanob'resi laj raqol aatin;</t> <t>ut li na'aatinak sa' q'unil, naxchup li josq'il.</t>", "16": "<pb/><t>Wi taataw xya'al kab',</t> <t>ka'ajwi' tz'aqalaj li taatzeka.</t> <t>Mare anchal taayib'oq sa' laach'ool</t> <t>ut yal taaxa'wa ajwi'.</t>", "17": "<t>Maawula'ani laawamiiw chi kok'aq xsa',</t> <t>re naq ink'a' taatitz' chawilb'al ut tatxtz'eqtaana sa' jun kutan.</t>", "18": "<pb/><t>Li naxq'ab'a li ramiiw,</t> <t>a'an chanchan li t'ojleb', li q'esnal ch'iich' ut li simaj jutz' ru'uj.</t>", "19": "<pb/><t>Wi nakak'ojob' aach'ool chirix junaq aj b'alaq' sa' xhonalil li ch'a'ajkilal,</t> <t>a'an jo' tzekank naq wank li xul e</t> <t>malaj jo' b'eek naq toqol junaq oqej.</t>", "20": "<t>Matb'ichank cho'q re junaq li ra sa xch'ool:</t> <t>a'an chanchan k'ehok atz'aminb'il ha' sa' tiq'ilal</t> <t>malaj jo' risinkil li aq'ej naq yo li ke.</t>", "21": "<pb/><t>Wi li xik' na'ilok aawe yo xtz'okajik, k'e chi wa'ak;</t> <t>ut wi nachaqik re, k'e ruk'a'.</t>", "22": "<t>Chi jo'kan taakaqo'q li xnaq' ru xb'aan xxutaan,</t> <t>ut li Qaawa' tatxq'ajkamu.<f>[108]</f></t>", "23": "<pb/><t>Li iq' nachalk chaq sa' releb'l iq' naxk'am chaq li hab'.</t> <t>Jo'kan ajwi' li b'alaq'il aatin nayoob'ank josq'il.</t>", "24": "<pb/><t>Jwal us li wank sa' kuukil ochoch</t> <t>chiru li wank sa' chaab'il kab'l rochb'een junaq josq' aj ixq.<f>[109]</f></t>", "25": "<pb/><t>Jo' li keelha' cho'q re li nachaqik re,</t> <t>jo'kan li chaab'il esil nachalk chaq chi najt.</t>", "26": "<pb/><t>Jo' li ha' sulul ru malaj tz'ajn ru,</t> <t>jo'kan li tiik ru xyu'am naq nawiib'ank xch'ool chiru laj maak.</t>", "27": "<pb/><t>Moko us ta ruk'b'al naab'al li xya'al kab'</t> <t>chi moko li xsik'b'al naab'al li loq'al.</t>", "28": "<pb/><t>Li winq li ink'a' naxkuy rib',</t> <t>a'an chanchan junaq tenamit maak'a' xsuttz'akil re xkolb'al rib'.</t>"}