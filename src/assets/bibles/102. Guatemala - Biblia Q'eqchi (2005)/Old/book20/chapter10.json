{"1": "<pb/><t>Xyehom laj Salom√≥n: <pb/>Li alalb'ej li wank xna'leb' naxsahob'res xch'ool li xna' xyuwa';</t> <t>li kaw xjolom naxrahob'tesi xch'ooleb'.<f>[31]</f></t>", "2": "<pb/><t>Li nab'ihomo'k sa' b'alaq'il maak'a' na'ok wi';</t> <t>ab'an li tiik xch'ool naxkol li xyu'am.<f>[32]</f></t>", "3": "<pb/><t>Li Qaawa' ink'a' naxk'e chi kuyuk tz'okaak li tiik xch'ool;</t> <t>ab'an ink'a' naxk'e re li ink'a' us xna'leb' li k'aru narataw.<f>[33]</f></t>", "4": "<pb/><t>Li q'emal naneb'a'o'b'resink;</t> <t>li k'anjelak chi kaw nab'ihomob'resink.</t>", "5": "<pb/><t>Li q'olok sa' xq'ehil, a'an seeb'al ch'oolej;</t> <t>li wark sa' xq'ehil li q'olok, a'an xutaanal.</t>", "6": "<pb/><t>Osob'tesinb'il xb'aan li Yos li ani chaab'il xch'ool;</t> <t>a'ut li ink'a' us xna'leb' junes maa'usilal muqmu chi xtz'uumal re.</t>", "7": "<pb/><t>Junelik osob'tesinb'il li xk'ab'a' li winq chaab'il;</t> <t>a'ut li ink'a' us xna'leb' sa' junpaat taasache'q li xk'ab'a'.</t>", "8": "<pb/><t>Li chaab'il xna'leb' narab'i ut naxpaab' li xchaq'rab'inkil;</t> <t>li junes mem aj aatin naxye, taa'oso'q.</t>", "9": "<pb/><t>Li tiik ru xyu'am, maak'a' naxxiwa;</t> <t>a'ut li ink'a' nawank sa' tiikilal</t> <t>sa' jun kutan taak'utunq li xlab'al xch'ool.</t>", "10": "<pb/><t>Li nab'alaq'ink, naab'al li rahilal naxyoob';</t> <t>li junes mem aj aatin naxye, taa'oso'q.</t>", "11": "<pb/><t>Li aatin naxye li tiik xch'ool, nak'ehok yu'am;</t> <t>a'ut li ink'a' us xna'leb' junes maa'usilal muqmu chi xtz'uumal re.</t>", "12": "<pb/><t>Li xik'il uuchink nayoob'ank raaxiik';</t> <t>a'ut li rahok naxkuy chixjunil li maak.<f>[34]</f></t>", "13": "<pb/><t>Wi chaab'il laana'leb', a'an nak'utunk naq nakat-aatinak;</t> <t>ab'an wi maak'a' aana'leb', taak'ehe'q aalob'.</t>", "14": "<pb/><t>Li chaab'il xna'leb' naxk'uula li xnawom;</t> <t>ut naq na'aatinak li kaw xjolom, raaxiik' naxyoob'.</t>", "15": "<pb/><t>Li b'ihom naru tixkol rib' rik'in li xb'ihomal;</t> <t>a'ut li neb'a' maak'a' tixkol wi' rib'.</t>", "16": "<pb/><t>Li xq'ajkamunkil li tiik xch'ool, a'an li yu'am;</t> <t>ut li ink'a' us xna'leb', a' li maak naxxok.</t>", "17": "<pb/><t>Li naxpaab' li xtijb'al, chaab'il b'e naxik wi';</t> <t>a'ut li ink'a' naxpaab', taasachq.</t>", "18": "<pb/><t>Laj tik'ti' naxmuq li xik'il uuchink;</t> <t>ut li ani nawulak chiru molok tik'ti', a'an maak'a' xna'leb'.</t>", "19": "<pb/><t>Li k'ajo' naxye, naab'al sut namaakob'k;</t> <t>li naxkuy rib' chi aatinak, a'an chaab'il xna'leb'.</t>", "20": "<pb/><t>Tz'aqal plaat li k'aru naxye li tiik xch'ool;</t> <t>a'ut maak'a' na'ok wi' li xk'a'uxl li ink'a' us xch'ool.</t>", "21": "<pb/><t>Li raatin li tiik xch'ool naxtenq'a naab'aleb' chi poyanam;</t> <t>a'ut li kaw xjolom nakamk xb'aan xmaak'a'il xna'leb'.</t>", "22": "<pb/><t>Li rosob'tesihom li Qaawa' nab'ihomob'resink</t> <t>ut ink'a' naxk'am chaq rahil ch'oolej.</t>", "23": "<pb/><t>Li jip nasaho'k xch'ool chi b'aanunk maa'usilal;</t> <t>li chaab'il xna'leb' nasaho'k xch'ool rik'in li xna'leb'.</t>", "24": "<pb/><t>Li ink'a' us xch'ool naxk'ul li naxxiwa ru;</t> <t>a'ut li chaab'il xch'ool naxtaw li naxrahi ru.</t>", "25": "<pb/><t>Li ink'a' us xna'leb' na'oso'k xb'aan li k'iila rahilal;</t> <t>ut li tiik xch'ool wanq chi junelik.</t>", "26": "<pb/><t>Laj q'em, a'an chanchan li sib':</t> <t>k'ajo' naq naxrahob'tesi xch'ool laj eechal re.</t>", "27": "<pb/><t>Li naroxloq'i li Qaawa' k'iila chihab' taayo'yooq;</t> <t>a'ut li ink'a' us xna'leb' taak'ose'q li xyu'am.</t>", "28": "<pb/><t>Li royb'enihomeb' li tiikeb' xch'ool, a'an li sahil wank;</t> <t>a'ut li ink'a' useb' xna'leb' maak'a' neke'royb'eni.</t>", "29": "<pb/><t>Li Qaawa' naxkoleb' li neke'xb'aanu li us,</t> <t>ut naxsach ruheb' li ink'a' useb' xna'leb'.</t>", "30": "<pb/><t>Li tiik xch'ool junelik us na'elk;</t> <t>a'ut li yib'ru xna'leb' jun k'amok ajwi' li xyu'am sa' ruuchich'och'.</t>", "31": "<pb/><t>Li tiikeb' xch'ool junes chaab'il na'leb' neke'xye;<f>[35]</f></t> <t>a'ut li ink'a' useb' xna'leb' neke'ch'anab'aak chi aatinak.</t>", "32": "<pb/><t>Sa rab'inkil chi aatinak li tiik xch'ool;</t> <t>a'ut li ink'a' us xna'leb' junes yib' aj aatin naxye.</t>"}