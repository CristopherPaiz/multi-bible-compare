{"1": "<pb/><n>- 6 -</n> <pb/><t>Naq jun xnimal ru winq tatxb'oq chi wa'ak,</t> <t>k'oxla chi us ani sa' aj ochoch wankat.</t>", "2": "<t>Us ta kamkaq aawe xb'aan tz'okaak,</t> <t>chakuy b'an aawib' chi wa'ak.</t>", "3": "<t>Maarahi li xsununkil tzekemq:</t> <t>mare wachik yal xyalb'al aawix yo.<f>[98]</f> <pb/><n>- 7 -</n></t>", "4": "<pb/><t>Maatawasi aawib' chirix li b'ihomal,</t> <t>maakamsi aawib' chi xk'oxlankil a'an,</t>", "5": "<t>xb'aan naq sa' junpaat naxik</t> <t>jo' naxik'ank li t'iw.</t> <t>Wi relik chi yaal toxaawil li b'ihomal,</t> <t>sa' junpaat taasachq chawu. <pb/><n>- 8 -</n></t>", "6": "<pb/><t>Matxik chi wa'ak sa' rochoch junaq aj pix,</t> <t>chi moko charahi li xchaab'il tzekemq,</t>", "7": "<t>xb'aan naq a'an chanchan junaq ismal sa' laakux.</t> <t>Li winq a'an tixye aawe: “Wa'in ut uk'an”, chan,</t> <t>ab'an moko yaal ta li naxye.</t>", "8": "<t>Moqon chik taaxa'wa li k'aru xatzeka,</t> <t>ut maak'a' x'ok wi' naq xaye chaab'il aatin re.<f>[99]</f> <pb/><n>- 9 -</n></t>", "9": "<pb/><t>Maak'e xchaab'il na'leb' li maak'a' xk'a'uxl,</t> <t>xb'aan naq yal tixse'e laachaab'il aatin xaye. <pb/><n>- 10 -</n></t>", "10": "<pb/><t>Maajal xna'aj eb' li mayer nub'ajl,</t> <t>chi moko taamaq' xch'och'eb' li neb'a'yox,</t>", "11": "<t>xb'aan naq wank jun nakolok re, jwal kaw rib',</t> <t>ut A'an taaraqoq aatin sa' aab'een. <pb/><n>- 11 -</n></t>", "12": "<pb/><t>K'ul laatzolb'al chi sa laach'ool</t> <t>ut k'e sa' laawaanm laachaab'il tijb'al. <pb/><n>- 12 -</n></t>", "13": "<pb/><t>Maakanab' xtijb'al li saaj al.</t> <t>Wi taarap chi tz'uum,</t> <t>moko re ta xkamsinkil,</t>", "14": "<t>re b'an xkolb'al li xyu'am chiru li kamk. <pb/><n>- 13 -</n></t>", "15": "<pb/><t>At walal ink'ajol, naq toxaataw laachaab'il na'leb',</t> <t>taasaho'q ajwi' linch'ool laa'in.</t>", "16": "<t>Q'axal taasaho'q li waanm</t> <t>naq tatwab'i chi aatinak chi chaab'il. <pb/><n>- 14 -</n></t>", "17": "<pb/><t>Maarahi li xna'leb'eb' laj maak,<f>[100]</f></t> <t>chaxiwaaq b'an ru li Qaawa'.</t>", "18": "<t>Chi jo'kan sa toxaawil li kutan chaalel,</t> <t>ut taatz'aqloq ru laawoyb'enihom.<f>[101]</f> <pb/><n>- 15 -</n></t>", "19": "<pb/><t>Ab'i, at walal, ut tzol aawib';</t> <t>maakanab' xtaaqenkil li chaab'il b'e.</t>", "20": "<t>Maajunaji aawib' rik'ineb' li neke'kalaak,</t> <t>chi moko rik'ineb' li neke'xten xsa'eb' chi wa'ak,</t>", "21": "<t>xb'aan naq li kalaak ut li numwa'ak nak'ehok sa' neb'a'il,</t> <t>ut eb' laj q'em te'suq'o'q rixeb'. <pb/><n>- 16 -</n></t>", "22": "<pb/><t>Chat-ab'inq chiru laayuwa', li xsiyank aawe,</t> <t>ut maatz'eqtaana laana' sa' li xtiixilal.</t>", "23": "<t>Sik' li yaal, ut maak'ayi;</t> <t>tamresi li chaab'il na'leb',</t> <t>li tzolok ut li seeb'al k'a'uxl.</t>", "24": "<t>Li xyuwa' li alalb'ej chaab'il</t> <t>wank xyaalal naq sa sa' xch'ool:</t> <t>xsiya jun li winq wank xna'leb'.</t>", "25": "<t>Sahoqeb' b'i' laana' ut laayuwa';</t> <t>nimaq xsahil xch'ool li x'alank aawe. <pb/><n>- 17 -</n></t>", "26": "<pb/><t>At walal ink'ajol, k'e aach'ool chi wab'inkil,</t> <t>ut il chi us li b'e nink'ut chawu.</t>", "27": "<t>Xb'aan naq laj yumb'eet,</t> <t>a'an chanchan li siwan,</t> <t>ut li ixq aj muxul sumlaak</t> <t>chanchan jun li jul laatz' xsa'.</t>", "28": "<t>Naramok sa' b'e jo' laj elq',</t> <t>ut xmaak a'an naab'aleb' chi winq xe'oso'k sa' li maak. <pb/><n>- 18 -</n></t>", "29": "<pb/><t>Ani aj e li rahilal, ani aj e li tz'uyink,</t> <t>ani aj e li raaxiik' ut li yaab'ak?</t> <t>Ani natiq'e'k chi maak'a' xyaalal?</t> <t>Ani kaqkaq xsa' eb' li ru?</t>", "30": "<t>A'eb' li ink'a' neke'xkanab' li kalaak,</t> <t>ut junelik neke'xyal li ak' ha' nakaltesink.</t>", "31": "<t>Mixik aach'ool chirix li b'iin:</t> <t>kaqkaq na'ilok ut nalemtz'unk sa' li sek',</t> <t>saasa ruk'b'al naq nak'utunk.</t>", "32": "<t>Ab'an sa' roso'jik chanchan xmay li k'anti';</t> <t>ra natiwok kama' jun ikb'olay.</t>", "33": "<t>Tatxk'e chi ilok k'a'aq re ru ink'a' aawilom,</t> <t>ut taayehatq memil aj aatin xb'aan.</t>", "34": "<t>Chanchan tawi' wankat sa' xyi li palaw,</t> <t>sa' ru'uj junaq xche'el li jukub'.</t>", "35": "<t>Ut taaye: “Xine'xsak' ut ink'a' xweek'a;</t> <t>xine'xrap chi tz'uum chi ink'a' xinnaw.</t> <t>Ab'an naq taa'ajq wu,</t> <t>tinxik wi' chik chi kalaak”, cha'qat.</t>"}