{"1": "<pb/><t>Jwal us li neb'a' ut tiik xch'ool</t> <t>chiru li maak'a' xna'leb' ut laj b'alaq'.<f>[72]</f></t>", "2": "<pb/><t>Maak'a' sa xb'aanunkil naq maak'a' li k'oxlak;</t> <t>li seeb'ank ib' nak'ehok chi maakob'k.</t>", "3": "<pb/><t>Li maak'a' xna'leb' nasachk sa' li xb'e,</t> <t>ut chirix a'an naxk'e xmaak li Qaawa'.</t>", "4": "<pb/><t>Li b'ihom wank naab'al li ramiiw;</t> <t>ab'an li neb'a' nakanaak xjunes.</t>", "5": "<pb/><t>Li testiiw aj b'alaq' tixk'ul xtojb'al li xmaak;</t> <t>ut li natik'ti'ik maak'a' naru tixkol wi' rib'.<f>[73]</f></t>", "6": "<pb/><t>Naab'aleb' neke'sik'ok re li b'ihom;</t> <t>chixjunileb' neke'raj wank cho'q ramiiw li nasihink.</t>", "7": "<pb/><t>Li neb'a' natz'eqtaanaak xb'aaneb' li rech'alal;</t> <t>ma toja' ta chik ink'a' taakanab'aaq xjunes xb'aaneb' li ramiiw?</t> <t>Us ta naxtz'aama usilal chiruheb',</t> <t>ab'an eb' a'an maak'a' neke'raj re.</t>", "8": "<pb/><t>Li natzolok ut naxk'anjela ru li na'leb' li ak xtzolom</t> <t>naxra rib' ut us na'elk sa' chixjunil.</t>", "9": "<pb/><t>Li testiiw aj b'alaq' tixk'ul xtojb'al li xmaak;</t> <t>ut li natik'ti'ik, taasachq li xyu'am.<f>[74]</f></t>", "10": "<pb/><t>Ink'a' naxk'ul rib'</t> <t>naq li maak'a' xna'leb' taab'ihomo'q,</t> <t>chi moko naq junaq aj k'anjel</t> <t>taataqlanq sa' xb'eeneb' li xninqal ru winq.</t>", "11": "<pb/><t>Li wank xk'a'uxl naxkuy li xjosq'il;</t> <t>ut naxtaw xloq'al wi ink'a' naxk'e sa' xch'ool li hob'e'k.</t>", "12": "<pb/><t>Naq li awab'ej najosq'o'k,</t> <t>naxjap re jo' li kaqkoj;</t> <t>ut naq na'usilank,</t> <t>a'an chanchan li k'ajob' sa' xb'een li pach'aya'.</t>", "13": "<pb/><t>Li alalb'ej maak'a' xna'leb'</t> <t>naxk'e xtib'l xjolom li xyuwa';</t> <t>ut li ixaqilb'ej aj raaxiik'</t> <t>a'an kama' li okes na'ok sa' li kab'l.<f>[75]</f></t>", "14": "<pb/><t>Li ochoch ut li tumin</t> <t>a'an qamaatan nachalk rik'in li qana' qayuwa';</t> <t>ab'an jun chaab'il ixaqilb'ej</t> <t>a'an qamaatan nachalk rik'in li Yos.</t>", "15": "<pb/><t>Laj q'em junes wark naxb'aanu;</t> <t>ut li ink'a' naraj k'anjelak,</t> <t>tixkuy xtz'okajik xb'aan li xq'emal.</t>", "16": "<pb/><t>Li naxpaab' li chaq'rab', naxra li xyu'am;</t> <t>li naxtz'eqtaana li raatin li Yos, taakamq.<f>[76]</f></t>", "17": "<pb/><t>Li naruxtaana ru li neb'a',</t> <t>chanchan ajwi' re li Yos yo chi xb'aanunkil,</t> <t>ut li Qaawa' taak'ehoq reeqaj re.</t>", "18": "<pb/><t>Chatij laawalal</t> <t>naq toj naxk'e rib' chi q'use'k;</t> <t>ab'an naq taak'e xlob',</t> <t>chak'e reetal naq ink'a' taakamsi.</t>", "19": "<pb/><t>Li q'axal najosq'o'k tixk'ul xq'ajkamunkil;</t> <t>wi taakuy xmaak, taak'ayq xb'aanunkil.</t>", "20": "<pb/><t>Chak'e sa' aach'ool laatijb'al ut chapaab' laaq'usb'al;</t> <t>chi jo'kan toxaataw li chaab'il na'leb'.</t>", "21": "<pb/><t>Li winq naxk'uub' li k'aru tixb'aanu,</t> <t>ab'an li Qaawa' yaal re xb'aanunkil.<f>[77]</f></t>", "22": "<pb/><t>Li nasik'mank re junaq winq,</t> <t>a'an li xtiikilal xch'ool,</t> <t>xb'aan naq jwal us li neb'a' winq chiru laj b'alaq'.</t>", "23": "<pb/><t>Li roxloq'inkil li Qaawa' nak'ehok yu'am;</t> <t>chi jo'kan sa li hilank ut maak'a' xiwak.</t>", "24": "<pb/><t>Laj q'em naxch'ik li ruq' sa' li sek';</t> <t>ab'an chi moko li tzekemq naxkuy xk'eeb'al sa' re.<f>[78]</f></t>", "25": "<pb/><t>Charap chi tz'uum li q'etq'et,</t> <t>ut eek' chik wanq li kach'in xna'leb'.</t> <t>Ab'anan wi seeb' laak'a'uxl,</t> <t>tz'aqal laaq'usb'al re naq taatzol aawib'.<f>[79]</f></t>", "26": "<pb/><t>Li naxrahob'tesi li xyuwa' ut naraanila li xna',</t> <t>a'an jun li alalb'ej yib'ru xna'leb', ut xutaanal taakanaaq wi'.</t>", "27": "<pb/><t>At walal ink'ajol, wi taakanab' xk'ulb'al laatijb'al,</t> <t>relik chi yaal naq tatnajto'q rik'in li chaab'il na'leb'.</t>", "28": "<pb/><t>Li testiiw aj b'alaq' naxsach xwankil li tiikilal;</t> <t>li ink'a' us xch'ool junes maa'usilal naraj xb'aanunkil.<f>[80]</f></t>", "29": "<pb/><t>Aajel ru li rapleb' tz'uum cho'q re li q'etq'et,</t> <t>ut li rahob'tesiik cho'q re li maak'a' xna'leb'.</t>"}