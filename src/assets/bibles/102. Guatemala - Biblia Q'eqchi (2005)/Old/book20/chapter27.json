{"1": "<pb/><t>Maaxuli aawib' chirix li taab'aanu wulaj,</t> <t>xb'aan naq ink'a' nakanaw li taak'ulmanq wulaj.<f>[116]</f></t>", "2": "<pb/><t>Maak'e aaloq'al aajunes aawib',</t> <t>kanab' b'an naq jalaneb' te'k'ehoq aaloq'al.</t>", "3": "<pb/><t>Jwal aaleb' li pek ut li samahib';</t> <t>jo'kan ajwi' li raalal li xjosq'il li maak'a' xna'leb'.</t>", "4": "<pb/><t>Li josq'il nayoob'ank ch'a'ajkilal ut nasachok;</t> <t>ab'an li sowenak maajun nakuyuk re.</t>", "5": "<pb/><t>Jwal us li q'usuk chi yaal</t> <t>chiru li rahok sa' b'alaq'il.</t>", "6": "<pb/><t>Q'axal wi' chik nakatxra laawamiiw naq nakatxq'us sa' yaal,</t> <t>chiru naq nakatxq'alu li xik' na'ilok aawe.</t>", "7": "<pb/><t>Li ak xtzekank, naxtz'eqtaana li saa'us;</t> <t>ab'an li yo xtz'okajik,</t> <t>us ta ch'am li tzekemq, ab'an sa cho'q re.</t>", "8": "<pb/><t>Jo' li xik'anel xul li naxik chi najt rik'in li xsuk,</t> <t>jo'kan ajwi' li winq li xkanab' li rochoch.</t>", "9": "<pb/><t>Li aseeyt ut li sununkil b'an nak'ehok sahil ch'oolej;</t> <t>li chaab'il na'leb' naxk'e junaq amiiw, naxsahob'resi li aanmej.</t>", "10": "<pb/><t>Maatz'eqtaana laawamiiw</t> <t>chi moko li ramiiw laayuwa'. <pb/>Moxaaseeraq'i laach'a'ajkilal</t> <t>rik'ineb' laawas aawiitz'in. <pb/>Jwal us tatxtenq'a laawechkab'al</t> <t>chiru laakomon li wan chaq chi najt.</t>", "11": "<pb/><t>Chaab'ilaq laana'leb', at walal,</t> <t>ut taasaho'q linch'ool;</t> <t>chi jo'kan tinruuq xsumenkil eb' li xik' neke'ilok we.</t>", "12": "<pb/><t>Li wank xna'leb' naril li raaxiik' ut naxkol rib' chiru;</t> <t>a'ut li maak'a' xna'leb' tiik nanume'k ut naxk'ul li rahilal.<f>[117]</f></t>", "13": "<pb/><t>Li xk'asok chirix li ink'a' naxnaw ru,</t> <t>maq'omaq li raq' chiru, ut kanaaq cho'q ruuchil li xk'asok.<f>[118]</f></t>", "14": "<pb/><t>Li naxjap re chi xk'eeb'al xsahil xch'ool li ramiiw toj eq'la,</t> <t>a'an chanchan xmajewankil.</t>", "15": "<pb/><t>Jun li ixq aj raaxiik',</t> <t>a'an kama' li okes ink'a' natz'aponk sa' hab'alq'e.<f>[119]</f></t>", "16": "<t>Xramb'al chiru, a'an jo' xchapb'al li iq'</t> <t>malaj jo' xchapb'al li aseeyt sa' laawuq'.</t>", "17": "<pb/><t>Li ch'iich' naq'esnaak rik'in ch'iich';</t> <t>ut li winq, winq ajwi' taatuqub'anq xna'leb'.</t>", "18": "<pb/><t>Li naxch'oolani li rawimq, toxyal xsahil;</t> <t>ut li naxkol rix li xjunkab'lal laj eechal re, taak'ehe'q xloq'al.</t>", "19": "<pb/><t>Li xnaq' uhej nak'utunk sa' li ha';</t> <t>jo'kan ajwi' li winq nak'utunk sa' li ch'oolej.</t>", "20": "<pb/><t>Li kamk ut li muqleb'aal ink'a' neke'nujak;</t> <t>jo'kan ajwi' li winq ink'a' nak'ojlaak xch'ool rik'in li k'aru wank re:</t> <t>toj naxrahi ru xtz'aqob'.</t>", "21": "<pb/><t>Li oor ut li plaat neke'ch'ajob'resiik sa' li xam;<f>[120]</f></t> <t>ut li winq nak'utunk rik'in li xloq'al nak'eemank.</t>", "22": "<pb/><t>Li maak'a' xna'leb' moko tixkanab' ta li xmemil,</t> <t>us ta taaputz'iiq chiru li ke'leb'.</t>", "23": "<pb/><t>Wanq aach'ool chirixeb' laakarneer</t> <t>ut k'e aach'ool chi xch'oolaninkileb' laaketomq,</t>", "24": "<t>xb'aan naq li b'ihomal ut li sahil eechej</t> <t>moko neke'wank ta junelik.</t>", "25": "<t>Naq neke'tuxmek li che'k'aam ut nasetmank li raxpim,</t> <t>chach'utub' li pim sa'eb' li loq'laj tzuultaq'a.</t>", "26": "<t>Chi jo'kan rik'in li rixeb' laakarneer taayiib' laab'aatal,</t> <t>ut rik'in xtz'aq laakok' chib'aat taaloq' aach'och';</t>", "27": "<t>ut taawanq naab'al xya'al xtu' eb' laachib'aat</t> <t>re naq taach'oolani aawib' laa'at</t> <t>jo' ajwi' laajunkab'lal ut chixjunileb' laj k'anjel chawu.</t>"}