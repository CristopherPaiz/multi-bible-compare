{"1": "<pb/>Xyehom li Qaawa' chirix li tenamit Nínive.<f>[1]</f> A'an a'in li hu tz'iib'anb'il wi' li moy u kiril laj Nahúm, aj Elkós.", "2": "<pb/><t>Li Qaawa' a'an jun Yos aj sowen ut aj eeqajunel;<f>[2]</f></t> <t>na'eeqajunk ut k'ajo' li xjosq'il.</t> <t>Ink'a' nasachk sa' xch'ool li xmaakeb' li xik' neke'ilok re.</t>", "3": "<t>Li Qaawa' nab'ayk chi josq'o'k,</t> <t>ab'anan jwal nim li xwankil,</t> <t>ut junelik naxk'e chi xtojb'al xmaak li ani xmaakob'k.</t> <t>Nab'eek sa' li kaqsut-iq',</t> <t>ut eb' li choql a'aneb' li xpojtz'il li roq.</t>", "4": "<t>Naxch'iila li palaw ut naxk'e chi chaqik;</t> <t>naxchaqihob'resi ajwi' eb' li nima'.</t> <t>Chiru li Qaawa' neke'tz'umak li xpimul Basán ut Karmeel,</t> <t>ut neke'chaqik eb' li uutz'u'uj re Líbano.</t>", "5": "<t>Eb' li tzuul neke'eek'ank sa' xna'aj chiru A'an,</t> <t>ut eb' li b'ool neke'xsiksiki rib'eb'.<f>[3]</f></t> <t>Chixjunil li ruuchich'och' nahetlok chi rilb'al,</t> <t>ut neke'xiwak jo'k'ihaleb' li wankeb' chisa'.</t>", "6": "<t>Ani taaruuq taakuyuq re li xjosq'il?</t> <t>Ani taawanq chi xaqam chiru naq taajosq'o'q?</t> <t>Li xjosq'il naxpuka rib' chanchan li xam,</t> <t>ut chiru A'an neke'xjor rib' eb' li saqoonak.</t>", "7": "<t>Li Qaawa' a'an q'axal chaab'il cho'q re li kaw xch'ool chirix;</t> <t>a'an li kawilal sa' xhonalil li rahil ch'oolej</t> <t>ut narileb' li neke'oyb'enink rik'in</t>", "8": "<t>naq nanume'k li b'ut'iha'.</t> <t>Ab'anan naxsacheb' li neke'xq'etq'eti rib' chiru,</t> <t>ut sa' aak'ab' neke'kanaak li xik' neke'ilok re.</t>", "9": "<t>K'aru yookex chi xk'uub'ankil chirix li Qaawa'?</t> <t>A'an tixsach eeru chi junajwa!</t> <t>Maajun naru taawakliiq chiru xka'sutil,</t>", "10": "<t>xb'aan naq eb' li xik' neke'ilok re, te'oso'q chi junajwa</t> <t>chanchaneb' li k'ix xchapomeb' rib';</t> <t>jo'qeb' li chaqi k'im naq te'k'ate'q,</t> <t>ut k'ajo'eb' chi kalaak sa' xninq'eheb'.</t>", "11": "<t>At Nínive, sa' eeyanq x'elk li xk'uub'ank re li rahilal re li Qaawa':</t> <t>jun aj k'ehol na'leb' jwal yib'ru xna'leb'.<f>[4]</f></t>", "12": "<t>Jo'kan naq li Qaawa' xye chi jo'ka'in:</t> <t>“Us ta jwal kaweb' rib' laj Asiria ut k'ajo' xk'ihaleb',</t> <t>ab'an te'oso'q ut te'sachq chi junajwa.</t> <t>Laa'in k'ajo' laarahob'tesinkil xinb'aanu,</t> <t>ab'an ink'a' chik tatinrahob'tesi.</t>", "13": "<t>Tinsach li xwankileb' li neke'numtaak sa' aab'een</t> <t>ut tint'upi li kareen b'ak'b'ookat wi'”.</t>", "14": "<t>A'an a'in li xkawresi cho'q aawe li Qaawa':</t> <t>“At awab'ej re Nínive,</t> <t>maajun aawalal aak'ajol taawanq</t> <t>li te'k'amoq laak'ab'a'.</t> <t>Sa' laatijob'aal tinjuk'eb' laayos</t> <t>ut tinmuri eb' li xjalam uheb';</t> <t>ut laa'at tatinmuq, xb'aan naq tz'eqtaananb'ilat”.</t>", "15": "<t>Waye' chaq sa' xb'eeneb' li tzuul</t> <t>laj yehol resil li tuqtuukilal!<f>[5]</f></t> <t>Ninq'ehin, at Judá, ut maayejan</t> <t>xb'aan naq ink'a' chik taanume'q aawik'in laj sachonel:</t> <t>xsache'k chi junajwa.</t>"}