{"1": "<pb/><e>Sb'it vin̈aj David. Sb'it eb' israel ayic van sq'ue eb' d'a sb'eal Jerusalén.</e> <pb/><t>Tato man̈oc Jehová ix och qued'oc ¿tas am ix on̈ ajcani? Ex vetisraelal, calec icha tic:</t>", "2": "<t>Tato man̈oc Jehová ix och qued'oc ayic ix q'ue vaan eb' anima yac' yoval d'ayon̈,</t>", "3": "<t>ix am on̈ spitzanchiejb'at eb' ayic ix te cot yoval eb'.</t>", "4": "<t>Icha am tz'aj quic'jib'ey yuj a' eluma' te ov, icham chi' ix aj co satel yuj yoval sc'ool eb' chi'.</t>", "5": "", "6": "<t>Calec vach' lolonel d'a Jehová, yujto maj yal sc'ool ix on̈ satjiel yuj eb'.</t>", "7": "<t>Toxon̈ej ix on̈ el d'a yol sc'ab' eb'. Icha tz'aj scolchaj junoc noc' much d'a junoc yaal. Ix on̈ colchaji, ichato ix d'in̈chajb'at sch'an̈al jun yaal chi'.</t>", "8": "<t>A d'a Jehová scot co colnab'il, aton b'oannac satchaan̈ yed' sat luum tic.</t>"}