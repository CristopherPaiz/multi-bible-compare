{"1": "<pb/><e>Sb'it eb' israel ayic van sq'ue eb' d'a sb'eal Jerusalén.</e> <pb/><t>Ayic svilanb'at lum jolomtac vitz, svalan d'a yol vico': ¿B'ajtil ol cot in colnab'il? xin chi.</t>", "2": "<t>A d'a Jehová scot in colnab'il, aton b'oannac satchaan̈ yed' sat luum tic.</t>", "3": "<t>A Jehová co Diosal, man̈ ol ach schalaj telvoc. Malaj b'aj ol och numnaj svayan̈ ach stan̈vani.</t>", "4": "<t>A co tan̈vumal a on̈ israel on̈ tic, max vaylaj, malaj b'aq'uin̈ svayi.</t>", "5": "<t>A Jehová tzach tan̈vani, a ayec' d'a a tz'ey yic tz'och en̈uloc.</t>", "6": "<t>Man̈ ol ach tz'alaj yuj yoc c'u d'a c'ualil, man̈ ol ach yixtejpaxlaj yoc q'uen uj d'ac'valil.</t>", "7": "<t>A Jehová ol ach colanel d'a masanil tastac ay smay. A' ol ach colanel d'a yol sc'ab' chamel.</t>", "8": "<t>A' ol ach tan̈vanoc ayic tzach b'ati yed' pax ayic tzach jaxi, ticnaic yed' d'a masanil tiempo.</t>"}