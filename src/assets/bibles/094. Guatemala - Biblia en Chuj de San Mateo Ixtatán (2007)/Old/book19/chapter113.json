{"1": "<pb/><t>Calec vach' lolonel d'a Jehová.</t> <t>A on̈ schecab' on̈ Jehová, calec vach' lolonel d'ay.</t>", "2": "<t>Aljocab' vach' lolonel d'ay ticnaic yed' d'a masanil q'uinal.</t>", "3": "<t>B'itajocab' b'aj sjavi c'u masanto b'aj tz'em c'u.</t>", "4": "<t>A Jehová Yajal yaj d'a yib'an̈ juntzan̈ nivac chon̈ab'. A stziquiquial tz'ec'b'at d'a schaan̈il satchaan̈.</t>", "5": "<t>Malaj mach lajan yed' Jehová co Diosal. Ato d'a yib'an̈toq'ue satchaan̈ syac'cot Yajalil d'a yib'an̈ smasanil.</t>", "6": "<t>Tz'emta q'uelan d'a yib'an̈ satchaan̈ yed' d'a sat luum tic.</t>", "7": "<t>A tz'ic'anelta eb' meb'a' d'a yalan̈ smeb'ail, scolvaj pax d'a eb' malaj jab'oc tas d'ay,</t>", "8": "<t>yic vach' tz'em c'ojan eb' d'a scal eb' yetanimail ay yelc'och d'a yol schon̈ab' chi'.</t>", "9": "<t>A Jehová tz'ac'an unevi ix ix max unevitaxonlaj. Tz'och ix nunab'ilal, tzalajc'olal tz'ajec' ix d'a spat yed' yune' chi'.</t> <t>Calec vach' lolonel d'a Jehová.</t>"}