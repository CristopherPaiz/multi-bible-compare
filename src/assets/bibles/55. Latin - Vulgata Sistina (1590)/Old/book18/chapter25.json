{
  "1": "Respondens autem Baldad Suhites, dixit:",
  "2": "Potestas et terror apud eum est, qui facit concordiam in sublimibus suis.",
  "3": "Numquid est numerus militum eius? et super quem non surget lumen illius?",
  "4": "Numquid iustificari potest homo comparatus Deo, aut apparere mundus natus de muliere?",
  "5": "Ecce luna etiam non splendet, et stellae non sunt mundae in conspectu eius:",
  "6": "Quanto magis homo putredo, et filius hominis vermis?"
}