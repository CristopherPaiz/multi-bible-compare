{
  "1": "filiis Core psalmus cantici fundamenta eius in montibus sanctis",
  "2": "diligit Dominus portas Sion super omnia tabernacula Iacob",
  "3": "gloriosa dicta sunt de te civitas Dei diapsalma",
  "4": "memor ero Raab et Babylonis scientibus me ecce alienigenae et Tyrus et populus Aethiopum hii fuerunt illic",
  "5": "numquid Sion dicet homo et homo natus est in ea et ipse fundavit eam Altissimus",
  "6": "Dominus narrabit in scriptura populorum et principum horum qui fuerunt in ea diapsalma",
  "7": "sicut laetantium omnium habitatio in te"
}