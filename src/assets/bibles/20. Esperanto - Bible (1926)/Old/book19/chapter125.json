{
  "1": "Kanto de suprenirado. Kiuj fidas la Eternulon,Tiuj estas kiel la monto Cion,Kiu ne sxanceligxas, sed restas eterne.",
  "2": "Montoj estas cxirkaux Jerusalem,Kaj la Eternulo cxirkauxas Sian popolon,De nun kaj eterne.",
  "3": "CXar ne kusxos la sceptro de malvirteco sur la sorto de la virtuloj;Por ke la virtuloj ne etendu siajn manojn al maljustajxo.",
  "4": "Bonfaru, ho Eternulo, al tiuj,Kiuj estas bonaj kaj piaj per sia koro;",
  "5": "Sed tiujn, kiuj deklinigxas al siaj malrektaj vojoj,La Eternulo pereigos kune kun la malbonaguloj.Paco al Izrael!"
}