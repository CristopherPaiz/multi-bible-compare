{"1": "<pb/>Πολυμερῶς καὶ πολυτρόπως πάλαι ὁ Θεὸς λαλήσας τοῖς πατράσιν ἐν τοῖς προφήταις", "2": "ἐπ’ ἐσχάτου τῶν ἡμερῶν τούτων ἐλάλησεν ἡμῖν ἐν Υἱῷ, ὃν ἔθηκεν κληρονόμον πάντων, δι’ οὗ καὶ ἐποίησεν τοὺς αἰῶνας·", "3": "ὃς ὢν ἀπαύγασμα τῆς δόξης καὶ χαρακτὴρ τῆς ὑποστάσεως αὐτοῦ, φέρων τε τὰ πάντα τῷ ῥήματι τῆς δυνάμεως ‹δι’› αὐτοῦ, καθαρισμὸν τῶν ἁμαρτιῶν ποιησάμενος ἐκάθισεν ἐν δεξιᾷ τῆς Μεγαλωσύνης ἐν ὑψηλοῖς,", "4": "τοσούτῳ κρείττων γενόμενος τῶν ἀγγέλων ὅσῳ διαφορώτερον παρ’ αὐτοὺς κεκληρονόμηκεν ὄνομα.", "5": "<pb/>Τίνι γὰρ εἶπέν ποτε τῶν ἀγγέλων <pb/><t>“Υἱός μου εἶ σύ,</t> <t>ἐγὼ σήμερον γεγέννηκά σε”;<f> a</f></t> <pb/>Καὶ πάλιν <pb/><t>“Ἐγὼ ἔσομαι αὐτῷ εἰς Πατέρα,</t> <t>καὶ αὐτὸς ἔσται μοι εἰς Υἱόν”;<f> b</f></t>", "6": "<pb/>Ὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην, λέγει <pb/><t>“Καὶ προσκυνησάτωσαν αὐτῷ πάντες ἄγγελοι Θεοῦ.”<f> c</f></t>", "7": "<pb/>Καὶ πρὸς μὲν τοὺς ἀγγέλους λέγει <pb/><t>“Ὁ ποιῶν τοὺς ἀγγέλους αὐτοῦ πνεύματα,</t> <t>καὶ τοὺς λειτουργοὺς αὐτοῦ πυρὸς φλόγα·”<f> d</f></t>", "8": "<pb/>Πρὸς δὲ τὸν Υἱόν <pb/><t>“Ὁ θρόνος σου ὁ Θεὸς εἰς τὸν αἰῶνα τοῦ αἰῶνος,</t> <t>καὶ ἡ ῥάβδος τῆς εὐθύτητος ῥάβδος τῆς βασιλείας σου*.</t>", "9": "<t>ἠγάπησας δικαιοσύνην καὶ ἐμίσησας ἀνομίαν·</t> <t>διὰ τοῦτο</t> <t>ἔχρισέν σε, ὁ Θεός, ὁ Θεός σου ἔλαιον ἀγαλλιάσεως</t> <t>παρὰ τοὺς μετόχους σου.”<f> e</f></t>", "10": "<pb/>Καί <pb/><t>“Σὺ κατ’ ἀρχάς, Κύριε, τὴν γῆν ἐθεμελίωσας,</t> <t>καὶ ἔργα τῶν χειρῶν σού εἰσιν οἱ οὐρανοί·</t>", "11": "<t>αὐτοὶ ἀπολοῦνται, σὺ δὲ διαμένεις·</t> <t>καὶ πάντες ὡς ἱμάτιον παλαιωθήσονται,</t>", "12": "<t>καὶ ὡσεὶ περιβόλαιον ἑλίξεις αὐτούς,</t> <t>ὡς ἱμάτιον<f> f</f> καὶ ἀλλαγήσονται·</t> <t>σὺ δὲ ὁ αὐτὸς εἶ</t> <t>καὶ τὰ ἔτη σου οὐκ ἐκλείψουσιν.”<f> g</f></t>", "13": "<pb/>Πρὸς τίνα δὲ τῶν ἀγγέλων εἴρηκέν ποτε <pb/><t>“Κάθου ἐκ δεξιῶν μου</t> <t>ἕως ἂν θῶ τοὺς ἐχθρούς σου ὑποπόδιον τῶν ποδῶν σου”;<f> h</f></t>", "14": "<pb/>Οὐχὶ πάντες εἰσὶν λειτουργικὰ πνεύματα εἰς διακονίαν ἀποστελλόμενα διὰ τοὺς μέλλοντας κληρονομεῖν σωτηρίαν;"}