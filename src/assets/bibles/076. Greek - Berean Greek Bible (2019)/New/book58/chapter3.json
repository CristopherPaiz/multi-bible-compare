{"1": "<pb/>Ὅθεν, ἀδελφοὶ ἅγιοι, κλήσεως ἐπουρανίου μέτοχοι, κατανοήσατε τὸν Ἀπόστολον καὶ Ἀρχιερέα τῆς ὁμολογίας ἡμῶν Ἰησοῦν,", "2": "πιστὸν ὄντα τῷ ποιήσαντι αὐτὸν, ὡς καὶ Μωϋσῆς ἐν ὅλῳ τῷ οἴκῳ αὐτοῦ.", "3": "<pb/>Πλείονος γὰρ οὗτος δόξης παρὰ Μωϋσῆν ἠξίωται καθ’ ὅσον πλείονα τιμὴν ἔχει τοῦ οἴκου ὁ κατασκευάσας αὐτόν.", "4": "πᾶς γὰρ οἶκος κατασκευάζεται ὑπό τινος, ὁ δὲ πάντα κατασκευάσας Θεός.", "5": "<pb/>Καὶ Μωϋσῆς μὲν πιστὸς ἐν ὅλῳ τῷ οἴκῳ αὐτοῦ ὡς θεράπων<f> a</f> εἰς μαρτύριον τῶν λαληθησομένων,", "6": "Χριστὸς δὲ ὡς υἱὸς ἐπὶ τὸν οἶκον αὐτοῦ· οὗ οἶκός ἐσμεν ἡμεῖς, ἐὰν τὴν παρρησίαν καὶ τὸ καύχημα τῆς ἐλπίδος κατάσχωμεν.<f> b</f>", "7": "<pb/>Διό, καθὼς λέγει τὸ Πνεῦμα τὸ Ἅγιον <pb/><t>“Σήμερον ἐὰν τῆς φωνῆς αὐτοῦ ἀκούσητε,</t>", "8": "<t>μὴ σκληρύνητε τὰς καρδίας ὑμῶν</t> <t>ὡς ἐν τῷ παραπικρασμῷ</t> <t>κατὰ τὴν ἡμέραν τοῦ πειρασμοῦ ἐν τῇ ἐρήμῳ,</t>", "9": "<t>οὗ ἐπείρασαν οἱ πατέρες ὑμῶν ἐν δοκιμασίᾳ</t> <t>καὶ εἶδον τὰ ἔργα μου τεσσεράκοντα ἔτη.</t>", "10": "<t>διὸ προσώχθισα τῇ γενεᾷ ταύτῃ</t> <t>καὶ εἶπον</t> <t>‘Ἀεὶ πλανῶνται τῇ καρδίᾳ· αὐτοὶ</t> <t>δὲ οὐκ ἔγνωσαν τὰς ὁδούς μου,’</t>", "11": "<t>ὡς ὤμοσα ἐν τῇ ὀργῇ μου</t> <t>‘Εἰ εἰσελεύσονται εἰς τὴν κατάπαυσίν μου.’”<f> c</f></t>", "12": "<pb/>Βλέπετε, ἀδελφοί, μή‿ ποτε ἔσται ἔν τινι ὑμῶν καρδία πονηρὰ ἀπιστίας ἐν τῷ ἀποστῆναι ἀπὸ Θεοῦ ζῶντος,", "13": "ἀλλὰ παρακαλεῖτε ἑαυτοὺς καθ’ ἑκάστην ἡμέραν, ἄχρις οὗ τὸ Σήμερον καλεῖται, ἵνα μὴ σκληρυνθῇ τις ἐξ ὑμῶν ἀπάτῃ τῆς ἁμαρτίας·", "14": "<pb/>Μέτοχοι γὰρ τοῦ Χριστοῦ γεγόναμεν, ἐάνπερ τὴν ἀρχὴν τῆς ὑποστάσεως μέχρι τέλους βεβαίαν κατάσχωμεν.", "15": "ἐν τῷ λέγεσθαι <pb/><t>“Σήμερον ἐὰν τῆς φωνῆς αὐτοῦ ἀκούσητε,</t> <t>Μὴ σκληρύνητε τὰς καρδίας ὑμῶν</t> <t>ὡς ἐν τῷ παραπικρασμῷ.”<f> d</f></t>", "16": "<pb/>Τίνες γὰρ ἀκούσαντες παρεπίκραναν; ἀλλ’ οὐ πάντες οἱ ἐξελθόντες ἐξ Αἰγύπτου διὰ Μωϋσέως;", "17": "τίσιν δὲ προσώχθισεν τεσσεράκοντα ἔτη; οὐχὶ τοῖς ἁμαρτήσασιν, ὧν τὰ κῶλα ἔπεσεν ἐν τῇ ἐρήμῳ;", "18": "τίσιν δὲ ὤμοσεν μὴ εἰσελεύσεσθαι εἰς τὴν κατάπαυσιν αὐτοῦ εἰ μὴ τοῖς ἀπειθήσασιν;", "19": "καὶ βλέπομεν ὅτι οὐκ ἠδυνήθησαν εἰσελθεῖν δι’ ἀπιστίαν."}