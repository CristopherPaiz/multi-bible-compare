{"1": "<pb/>Κεφάλαιον δὲ ἐπὶ τοῖς λεγομένοις, τοιοῦτον ἔχομεν ἀρχιερέα, ὃς ἐκάθισεν ἐν δεξιᾷ τοῦ θρόνου τῆς Μεγαλωσύνης ἐν τοῖς οὐρανοῖς,", "2": "τῶν ἁγίων λειτουργὸς καὶ τῆς σκηνῆς τῆς ἀληθινῆς, ἣν ἔπηξεν ὁ Κύριος, οὐκ ἄνθρωπος.", "3": "<pb/>Πᾶς γὰρ ἀρχιερεὺς εἰς τὸ προσφέρειν δῶρά τε καὶ θυσίας καθίσταται· ὅθεν ἀναγκαῖον ἔχειν τι καὶ τοῦτον ὃ προσενέγκῃ.", "4": "εἰ μὲν οὖν ἦν ἐπὶ γῆς, οὐδ’ ἂν ἦν ἱερεύς, ὄντων τῶν προσφερόντων κατὰ νόμον τὰ δῶρα·", "5": "οἵτινες ὑποδείγματι καὶ σκιᾷ λατρεύουσιν τῶν ἐπουρανίων, καθὼς κεχρημάτισται Μωϋσῆς μέλλων ἐπιτελεῖν τὴν σκηνήν. “Ὅρα” γάρ φησίν, “Ποιήσεις πάντα κατὰ τὸν τύπον τὸν δειχθέντα σοι ἐν τῷ ὄρει·”<f> a</f>", "6": "<pb/>Νυνὶ* δὲ διαφορωτέρας τέτυχεν λειτουργίας, ὅσῳ καὶ κρείττονός ἐστιν διαθήκης μεσίτης, ἥτις ἐπὶ κρείττοσιν ἐπαγγελίαις νενομοθέτηται.", "7": "εἰ γὰρ ἡ πρώτη ἐκείνη ἦν ἄμεμπτος, οὐκ ἂν δευτέρας ἐζητεῖτο τόπος.", "8": "μεμφόμενος γὰρ αὐτοὺς λέγει <pb/><t>“Ἰδοὺ ἡμέραι ἔρχονται, λέγει Κύριος,</t> <t>καὶ συντελέσω</t> <t>ἐπὶ τὸν οἶκον Ἰσραὴλ</t> <t>καὶ ἐπὶ τὸν οἶκον Ἰούδα διαθήκην καινήν,</t>", "9": "<t>οὐ κατὰ τὴν διαθήκην ἣν ἐποίησα τοῖς πατράσιν αὐτῶν</t> <t>ἐν ἡμέρᾳ ἐπιλαβομένου μου τῆς χειρὸς αὐτῶν</t> <t>ἐξαγαγεῖν αὐτοὺς ἐκ γῆς Αἰγύπτου,</t> <t>ὅτι αὐτοὶ οὐκ ἐνέμειναν ἐν τῇ διαθήκῃ μου,</t> <t>κἀγὼ ἠμέλησα αὐτῶν, λέγει Κύριος.</t>", "10": "<t>ὅτι αὕτη ἡ διαθήκη ἣν διαθήσομαι τῷ οἴκῳ Ἰσραὴλ</t> <t>μετὰ τὰς ἡμέρας ἐκείνας, λέγει Κύριος,</t> <t>διδοὺς νόμους μου εἰς τὴν διάνοιαν αὐτῶν,</t> <t>καὶ ἐπὶ καρδίας αὐτῶν ἐπιγράψω αὐτούς,</t> <t>καὶ ἔσομαι αὐτοῖς εἰς Θεόν</t> <t>καὶ αὐτοὶ ἔσονταί μοι εἰς λαόν.</t>", "11": "<t>καὶ οὐ μὴ διδάξωσιν ἕκαστος τὸν πολίτην αὐτοῦ καὶ ἕκαστος τὸν ἀδελφὸν αὐτοῦ,</t> <t>λέγων ‘Γνῶθι τὸν Κύριον,’</t> <t>ὅτι πάντες εἰδήσουσίν με</t> <t>ἀπὸ μικροῦ ἕως μεγάλου αὐτῶν.</t>", "12": "<t>ὅτι ἵλεως ἔσομαι ταῖς ἀδικίαις αὐτῶν,</t> <t>καὶ τῶν ἁμαρτιῶν αὐτῶν οὐ μὴ μνησθῶ ἔτι.<f> b</f></t>", "13": "<pb/>Ἐν τῷ λέγειν “Καινὴν” πεπαλαίωκεν τὴν πρώτην· τὸ δὲ παλαιούμενον καὶ γηράσκον ἐγγὺς ἀφανισμοῦ."}