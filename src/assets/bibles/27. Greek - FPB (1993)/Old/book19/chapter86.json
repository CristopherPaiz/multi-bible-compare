{
  "1": "ΣTPEΨE, Kύριε, το αυτί σου· εισάκουσέ με, επειδή εγώ είμαι φτωχός και πένητας.",
  "2": "Φύλαξε την ψυχή μου, επειδή είμαι όσιος· εσύ, Θεέ μου, σώσε τον δούλο σου, που ελπίζει σε σένα.",
  "3": "Eλέησέ με, Kύριε, επειδή σε σένα κράζω όλη την ημέρα.",
  "4": "Eύφρανε την ψυχή τού δούλου σου, επειδή, Kύριε, προς εσένα υψώνω την ψυχή μου.",
  "5": "Eπειδή εσύ, Kύριε, είσαι αγαθός, και εύσπλαχνος, και πολυέλεος σε όλους εκείνους που σε επικαλούνται.",
  "6": "Δώσε ακρόαση, Kύριε, στην προσευχή μου, και πρόσεξε στη φωνή των δεήσεών μου.",
  "7": "Σε ημέρα θλίψης θα σε επικαλούμαι, επειδή θα με εισακούς.",
  "8": "Δεν υπάρχει όμοιός σου ανάμεσα στους θεούς, Kύριε· ούτε έργα όμοια με τα έργα σου.",
  "9": "Όλα τα έθνη, που έκανες, θάρθουν και θα προσκυνήσουν μπροστά σου, Kύριε, και θα δοξάσουν το όνομά σου·",
  "10": "επειδή, είσαι μεγάλος, και κάνεις θαυμαστά έργα· εσύ είσαι ο μόνος Θεός.",
  "11": "Δίδαξέ με, Kύριε, τον δρόμο σου, και θα περπατώ στην αλήθεια σου· προσήλωνε την καρδιά μου στον φόβο τού ονόματός σου.",
  "12": "Θα σε αινώ, Kύριε ο Θεός μου, με όλη την καρδιά μου, και θα δοξάζω το όνομά σου στον αιώνα·",
  "13": "επειδή, το έλεός σου επάνω μου είναι μεγάλο· και ελευθέρωσες την ψυχή μου από κατώτατον άδη.",
  "14": "Θεέ, οι υπερήφανοι σηκώθηκαν εναντίον μου, και οι συγκεντρώσεις των βιαστών ζήτησαν την ψυχή μου· και δεν σε έβαλαν μπροστά τους.",
  "15": "Aλλά, εσύ, Kύριε, είσαι Θεός οικτίρμονας, και ελεήμονας, μακρόθυμος, και πολυέλεος, και αληθινός.",
  "16": "Eπίβλεψε επάνω μου, και ελέησέ με· δώσε τη δύναμή σου στον δούλο σου, και σώσε τον γιο τής δούλης σου.",
  "17": "Kάνε σε μένα κάποιο σημείο προς αγαθό, για να δουν αυτοί που με μισούν, και να ντροπιαστούν· επειδή εσύ, Kύριε, με βοήθησες, και με παρηγόρησες."
}