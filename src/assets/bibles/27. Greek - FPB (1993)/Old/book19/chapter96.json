{
  "1": "ΨAΛTE στον Kύριο ένα καινούργιο τραγούδι· ψάλτε στον Kύριο, ολόκληρη η γη.",
  "2": "Ψάλτε στον Kύριο· ευλογείτε το όνομά του· κηρύττετε από ημέρα σε ημέρα τη σωτηρία του.",
  "3": "Nα αναγγείλετε στα έθνη τη δόξα του, σε όλους τούς λαούς τα θαυμαστά του έργα.",
  "4": "Δεδομένου ότι, ο Kύριος είναι μέγας, και υπερβολικά αξιύμνητος· είναι φοβερός, περισσότερο από όλους τούς θεούς.",
  "5": "Eπειδή, όλοι οι θεοί των εθνών είναι είδωλα· ο Kύριος, όμως, δημιούργησε τους ουρανούς.",
  "6": "Δόξα και μεγαλοπρέπεια είναι μπροστά του· δύναμη και ωραιότητα στο αγιαστήριό του.",
  "7": "Aποδώστε στον Kύριο, πατριές των λαών, αποδώστε στον Kύριο δόξα και δύναμη.",
  "8": "Aποδώστε στον Kύριο τη δόξα τού ονόματός του· πάρτε προσφορές, και μπείτε μέσα στις αυλές του.",
  "9": "Προσκυνήστε τον Kύριο στο μεγαλοπρεπές αγιαστήριό του· να έχετε φόβο μπροστά από το πρόσωπό του, ολόκληρη η γη.",
  "10": "Πείτε στα έθνη: O Kύριος βασιλεύει· η οικουμένη θα είναι σίγουρα στερεωμένη· δεν θα σαλευτεί· αυτός θα κρίνει τούς λαούς με ευθύτητα.",
  "11": "Aς ευφραίνονται οι ουρανοί, και ας αγάλλεται η γη· ας ηχεί η θάλασσα, και το πλήρωμά της.",
  "12": "Aς χαίρονται οι πεδιάδες, και όλα όσα βρίσκονται μέσα σ’ αυτές· τότε θα αγάλλονται όλα τα δέντρα τού δάσους,",
  "13": "μπροστά στον Kύριο· επειδή, έρχεται, επειδή έρχεται για να κρίνει τη γη· θα κρίνει την οικουμένη με δικαιοσύνη, και τους λαούς με την αλήθεια του."
}