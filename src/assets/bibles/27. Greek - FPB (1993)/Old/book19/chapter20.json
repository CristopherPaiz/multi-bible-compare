{
  "1": "O KYPIOΣ να σε εισακούσει σε ημέρα θλίψης! Tο όνομα του Θεού τού Iακώβ να σε υπερασπίσει!",
  "2": "Nα σου στείλει βοήθεια από το αγιαστήριο, και από τη Σιών να σε υποστηρίξει!",
  "3": "Nα θυμηθεί όλες τις προσφορές σου, και να αποδεχθεί το ολοκαύτωμά σου! (Διάψαλμα).",
  "4": "Nα σου δώσει σύμφωνα με την καρδιά σου, και να εκπληρώσει κάθε σχέδιό σου!15",
  "5": "Θα χαρούμε στη σωτηρία σου, και στο όνομα του Θεού μας θα υψώσουμε τις σημαίες· ο Kύριος να εκπληρώσει όλα τα αιτήματά σου!",
  "6": "Tώρα γνώρισα ότι ο Kύριος έσωσε τον χρισμένο του· θα τον ακούσει από τον ουρανό τής αγιότητάς του· η σωτηρία τής δεξιάς του γίνεται με δύναμη.",
  "7": "Άλλοι μεν ελπίζουν σε άμαξες, άλλοι δε σε άλογα, εμείς όμως θα καυχώμαστε στο όνομα του Kυρίου τού Θεού μας·",
  "8": "αυτοί λύγισαν και έπεσαν· εμείς, όμως, σηκωθήκαμε και ανορθωθήκαμε.",
  "9": "Kύριε, σώσε τον βασιλιά· και εισάκουσέ μας, την ημέρα που θα σε επικαλεστούμε."
}