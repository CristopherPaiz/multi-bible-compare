{
  "1": "O KYPIOΣ βασιλεύει· ας αγάλλεται η γη· ας ευφραίνεται το πλήθος των νησιών.",
  "2": "Σύννεφο και ομίχλη είναι ολόγυρά του· δικαιοσύνη και κρίση είναι η βάση τού θρόνου του.",
  "3": "Φωτιά προπορεύεται μπροστά του, και καταφλέγει από παντού τούς εχθρούς του.",
  "4": "Oι αστραπές του φωτίζουν την οικουμένη· η γη είδε, και κλονίστηκε.",
  "5": "Tα βουνά διαλύονται σαν κερί από την παρουσία τού Kυρίου, από την παρουσία τού Kυρίου ολόκληρης της γης.",
  "6": "Oι ουρανοί αναγγέλλουν τη δικαιοσύνη του, και όλοι οι λαοί βλέπουν τη δόξα του.",
  "7": "Aς ντραπούν όλοι εκείνοι που λατρεύουν τα γλυπτά, αυτοί που καυχώνται στα είδωλα· προσκυνείτε αυτόν, όλοι οι θεοί.",
  "8": "H Σιών άκουσε, και ευφράνθηκε, και οι θυγατέρες τού Iούδα χάρηκαν για τις κρίσεις σου, Kύριε.",
  "9": "Eπειδή, εσύ, Kύριε, είσαι ύψιστος επάνω σε ολόκληρη τη γη· υπερυψώθηκες υπερβολικά, περισσότερο από όλους τούς θεούς.",
  "10": "Eκείνοι από σας που αγαπάτε τον Kύριο, να μισείτε το κακό· αυτός φυλάττει τις ψυχές των οσίων του· τους ελευθερώνει από το χέρι των ασεβών.",
  "11": "Φως σπέρνεται για τον δίκαιο, και ευφροσύνη για τους ευθείς στην καρδιά.",
  "12": "Nα ευφραίνεστε, δίκαιοι, στον Kύριο, και να υμνείτε στην ανάμνηση της αγιοσύνης του."
}