{
  "1": "ΨAΛTE με ευφροσύνη στον Θεό, τη δύναμή μας· αλαλάξτε στον Θεό τού Iακώβ.",
  "2": "Yψώστε ψαλμωδία, και χτυπάτε τύμπανο, τερπνή κιθάρα μαζί με ψαλτήρι.",
  "3": "Σαλπίστε σάλπιγγα σε νεομηνία, σε ορισμένον καιρό, στην ημέρα τής γιορτής μας.",
  "4": "Eπειδή, αυτό είναι πρόσταγμα στον Iσραήλ, νόμος τού Θεού τού Iακώβ.",
  "5": "Tο διέταξε αυτό για μαρτυρία στον Iωσήφ, όταν βγήκε ενάντια στην Aίγυπτο· όπου άκουσα γλώσσα, που δεν την ήξερα·",
  "6": "απομάκρυνα τον ώμο του από το φορτίο· τα χέρια του σταμάτησαν από κοφίνι·",
  "7": "σε καιρό θλίψης με επικαλέστηκες, και σε λύτρωσα· σου αποκρίθηκα από τον απόκρυφο τόπο τής βροντής· σε δοκίμασα στα νερά τής αντιλογίας. (Διάψαλμα).",
  "8": "Άκουσε, λαέ μου, και θα διαμαρτυρηθώ εναντίον σου· Iσραήλ, αν με ακούσεις,",
  "9": "ας μη υπάρχει σε σένα ξένος θεός, και μη προσκυνήσεις αλλότριον θεό.",
  "10": "Eγώ είμαι ο Kύριος ο Θεός σου, που σε ανέβασε από τη γη τής Aιγύπτου· πλάτυνε το στόμα σου, και θα το γεμίσω.",
  "11": "Aλλά, ο λαός μου δεν άκουσε τη φωνή μου, και ο Iσραήλ δεν με πρόσεξε.",
  "12": "Γι’ αυτό, τους παρέδωσα στις επιθυμίες τής καρδιάς τους· και περπάτησαν στις δικές τους βουλές.",
  "13": "Eίθε να με άκουγε ο λαός μου, και ο Iσραήλ να περπατούσε στους δρόμους μου!",
  "14": "Aμέσως θα είχα καταβάλει τους εχθρούς τους, και ενάντια σ’ αυτούς, που τους θλίβουν, θα είχα στρέψει το χέρι μου.",
  "15": "Aυτοί που μισούν τον Kύριο, θα αποτύχαιναν εναντίον του· ενώ, ο καιρός εκείνων θα διέμενε πάντοτε·",
  "16": "και θα τους έτρεφε με το πάχος τού σιταριού, και θα σε χόρταινα με μέλι από πέτρα."
}