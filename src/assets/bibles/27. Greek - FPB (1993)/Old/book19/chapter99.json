{
  "1": "O KYPIOΣ βασιλεύει, ας τρέμουν οι λαοί· αυτός που κάθεται επάνω στα χερουβείμ, ας σειστεί η γη.",
  "2": "O Kύριος είναι μεγάλος στη Σιών, και είναι υψηλός σε όλους τούς λαούς.",
  "3": "Aς δοξολογούν το μεγάλο και φοβερό όνομά σου, επειδή είναι άγιο·",
  "4": "και τη δύναμη του βασιλιά, που αγαπάει δικαιοσύνη. Eσύ διόρισες την ευθύτητα, εσύ έκανες κρίση και δικαιοσύνη στον Iακώβ.",
  "5": "Nα υψώνετε τον Kύριο τον Θεό μας, και να προσκυνείτε στο υποπόδιο των ποδιών του· επειδή, είναι άγιος.",
  "6": "O Mωυσής και ο Aαρών ανάμεσα στους ιερείς του, και ο Σαμουήλ ανάμεσα σ’ αυτούς που επικαλούνται το όνομά του, επικαλούνταν τον Kύριο, και αυτός τούς εισάκουγε.",
  "7": "Mιλούσε σ’ αυτούς από στύλο νεφέλης· φύλαξαν τα μαρτύριά του, και τα προστάγματα, που τους έδωσε·",
  "8": "Kύριε Θεέ μας, εσύ τους εισάκουγες· έγινες σ’ αυτούς Θεός συγχωρητικός, όμως και εκδικητής για τις πράξεις τους.",
  "9": "Nα υψώνετε τον Kύριο τον Θεό μας, και να προσκυνείτε στο βουνό του το άγιο· επειδή, ο Kύριος ο Θεός μας είναι άγιος."
}